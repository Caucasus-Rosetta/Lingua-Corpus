мшыбзиа, ҳаҭыр зқәу ахәаԥшцәа!	добрый день, уважаемые зрители!
иахьа ҳара ҳаигәырӷьоит	сегодня мы рады приветствовать
астудиа « аԥсны хабар » аҿы ҳахьиԥыло еицырдыруа ашәҟәыҩҩы анатоли ким.	в студии « апсны хабар » известного писателя анатолия кима.
сгәы иаанагоит, анатоли ким аиҳабыратә биԥарахь иаҵанакуа рыбжьара дызусҭоу аҳара аҭахым.	думаю, старшему поколению анатолия кима не нужно представлять.
ари еицырдыруа аурыс шәҟәыҩҩуп, иуҳәар ҟалоит, асовет шәҟәыҩҩуп,	это известный русский, можно сказать, советский писатель,
аха аҿар уи иӡбахә раҳәара аҭахуп,	но молодому поколению необходимо его представить,
избанзар анатоли ким ирҿиара аҿар имаҷны ирдыруеит.	потому что о творчестве анатолия кима мало кто знает из молодых.
сгәы иаанагоит, ҳаицәажәара ашьҭахь аӡәырҩы ирҿиара ашҟа аинтерес рызцәырҵуеит,	думаю, после нашего разговора многие заинтересуются его творчеством,
анатоли ким иҩымҭақәа ԥшааны, аԥхьара иалагоит.	найдут произведения анатолия кима и будут читать.
сара анатоли ким шәҟәыҩҩык иаҳасабала дыздыруеижьҭеи кырҵуеит,	я открыл для себя анатолия кима очень давно,
уи аԥсныҟа дшааз ансаҳа,	и когда я услышал о его приезде в абхазию,
иҿцәажәаразы агәазыҳәара соуит.	мне стало интересно с ним побеседовать.
ҳаицәажәара аинтерес аҵан.	наш разговор был содержательным и интересным.
уи иахьа ари астудиаҿы иацаҳҵап ҳәа сыҟоуп. .	думаю, мы его продолжим здесь, в студии.
сара ароман- лакә « белка » сеиҭаԥхьеит.	я перечитал роман- сказку « белка ».
уи ҿыц аартра сара сзы аинтерес аҵан.	мне было интересно заново открыть его для себя.
арҿиамҭа « белка » аҟны акырӡа интересу ахаҿсахьақәа маҷымкәа иагәылоуп.	в произведении « белка » много интересных образов.
ароман аҟны иҟоуп аԥсуа мотивқәагьы.	в романе есть и мотивы наши абхазские.
ҭыԥқәак рҿы шәара пицунда шәалацәажәоит, гагра аӡбахә шәҳәоит,	в нескольких местах вы говорите о пицунде, говорите о гагре,
усҟан қырҭтәыла аҳәынҭқарра иатәыз аԥсуа ԥшаҳәа аҳасабала.	как об абхазском тогда побережье грузии.
уи аамҭазы аԥсны қырҭтәыла иахәҭакны иҟан, автономтә республиканы.	тогда абхазия была частью грузии, автономной республикой.
пицунда шәара иаашәырԥшит иҵегьы ахаҿсахьақәа,	в пицунде была вами названа и еще несколько образов,
ҿырԥштәыс иаагозар пицундатәи аеш.	например, образ пицундской белки.
уаҟа сара сзы ихадоу ахаҿсахьа – амшынҳәа ауп.	главный там образ все же у меня – дельфин.
уигьы амшын еиқәа аԥшаҳәаҿы ицәырҵуеит,	он тоже появляется на черноморском побережье,
шәара, иаҳҳәап, аӡбахә ахьышәҳәо:	у берегов пицунды, где вы, например, пишите:
« .еиҳа унаскьаргеит хара, абар уахьынӡаргаз, аԥсуа ԥшаҳәа ашҟа, адунеи ҳәаақәызҵо аҿыҵга иабзоураны,	« .вернее, умчали тебя вдаль, вон аж куда, к абхазскому побережью, и все по причине твоего опасного непонимания истинных соотношений сил,
ахәҭакахьала, ҳашәҟәҭыжьратә дунеи- хәыҷ абзоурала ».	правящих миром и, в частности, нашим маленьким издательским мирком ».
абар, еиҭа амшынҳәа аӡбахә:	здесь еще есть о дельфине:
« амшынҳәа уи аамҭазы амшын еиқәа ацәқәырԥақәа рыла аҵыхәшәыгәԥсыӡқәа ирышьҭан. »	« а дельфин в это время гнался по волнам черного моря за косяком ставриды ».
раԥхьатәи сызҵаара,	первый вопрос мой,
иарбан нырроу пицундеи аԥсни ишәырҭаз,	какое влияние все- таки пицунда и абхазия оказали на написание вашего романа « белка »,
адунеи аҿы шәеицырдыруа шәҟазҵаз шәроман « белка » аҩраҿы?	который сделал вас на весь мир знаменитым?
сара иаахҵәаны ишәасҳәоит, амшынҳәа ахаҿсахьа ҟалаҵомызт,	я сразу скажу вам, что не было бы образа дельфина,
35 шықәса раԥхьа ашәҟәыҩҩцәа пицунда рырҿиаратә ҩны ашҟа смаазҭгьы.	если бы не мой приезд в пицунду 35 лет назад в дом творчества писателей.
уи дельфин, ароман иаԥхьараны иҟоу иртәызааит.	и этот дельфин для тех, кто, возможно, будет читать роман.
аха уажәы схаҭа зҵаарак шәысҭар сҭахуп. ароман шәанеиҭаԥхьоз,	но прежде я хочу задать вам вопрос. когда вы перечитывали роман,
игәашәҭа, ари ашәҟәы зегьы, ари ароман зегьы,	вы заметили, что вся эта книга, весь этот роман, по содержанию, по форме
ҵакылагьы, формалагьы аҿар ишрызку, иҿоу агәы ахьӡала ишцәажәо?	обращен к молодежи, и говорит от имени молодого сердца,
акыр шықәса ҵуеит,	молодой души? много лет назад уже,
35 шықәса раԥхьа иҭыҵит « белка »,	35 лет назад у меня вышла « белка »,
аха 10 шықәса раԥхьа	но лет 10 назад
сара ҟазахсҭанҟа ааԥхьара сыман, гумилиов иуниверситет ахь.	я был приглашен в казахстан, университет гумилёва.
убра сара исзеиҿыркааит афилологиатәи, алитератураҭҵааратәи афакультетқәеи сареи ҳаиқәшәара,	и там мне устроили встречу с филологическим и литературоведческим факультетам,
акафедра анапхгаҩы сара сыԥхьаҩ лакәын,	завкафедрой этим отделением была моя почитательница,
уи лкандидаттә усумҭа лыхьчон « белка » ала.	она защищала свою кандидатскую работу по « белке ».
илдыруаз уи акәын, « белка » апропаганда азылуан,	это был ее конек, она пропагандировала « белку »,
дагьы ирҵон. сара снеимҭазы	и они изучали ее. и к моему приезду
« белка » ақәлацәеи сареи ҳаиԥылара еиҿылкааит.	она устроила мне встречу с ровесниками « белки ».
уи аамҭазы « белка » 20 шықәса ахыҵит.	к тому времени « белке » исполнилось 20 лет,
убри аҟнытә, лара 20 шықәса зхыҵуа лыстудентцәа « белка » иалмырԥхьар лымуит.	и она своих 20- летних студентов заставила прочитать « белку ».
абас иҟан аинтерес зҵаз уи аиԥылара.	вот такая была интересная встреча.
ари ароман иҿоу агәы аҟнытә иҿоу агәқәа рахь хьаԥшроуп.	это роман от молодого сердца обращенный к молодому сердцу.
темалагьы, фантазиалагьы, метафоралагьы,	и тема, и фантазия, и полет фантазии, и многие метафоры
иҿоу ахшыҩ, иҿыцу ахшыҩеидкылара иазҳәоуп,	были рассчитаны именно на молодой ум, на свежесть восприятия,
иԥсхьоу алитературатә аарԥшышьақәа ирыцәхьаҵны.	без закостеневших представлений о ценности литературной.
сара хаҭала ауаҩы иԥсоуп сызхьысырц исҭахыз. шәара сшәазҵаар сҭахын,	я непосредственно в душу обращался. хотел у вас спросить.
ҳәарада, уи азҵаара аҭак аҟаҵара шышәцәыуадаҩхо сдыруеит аха.	хотя, конечно, на этот вопрос вам трудно будет ответить.
шәгәы иаанамгаӡои « белка » аҿар рзы иажәхьеит ҳәа,	не осталось ли у вас впечатления, что « белка » устарела для молодежи,
иҿоу агәы аҟнытә иҿоу агәқәа рахь ахьаԥшра иаражәхьеит ҳәа ацәанырра шәмоуӡеи?	и для обращения от молодого сердца к молодому сердцу?
сгәы иаанагоит, ииашахаҭоу арҿиара ажәра ақәӡам, еснагь иактуалтәуп.	думаю, истинное творчество всегда актуально, никогда не устареет.
уи теориоуп. шәара шәԥышәа аҟнытә ишԥаҟоу?	это в теории. а из вашего личного опыта?
апрактикаҿ, ижәдыруеит иаԥышәҵаз ахаҿсахьақәа –	в практике, вы знаете, образы, которые вы создали, –
асахьаркыратә училишьче аҟны аҵара зҵо х- ҩык аҿарацәеи,	это образы трех молодых людей, которые учились в художественном училище,
аԥшьбатәи ахаҿсахьа, иара – аеш ахаҭеи,	и четвертый образ – это образ самой белки,
иахьагьы актуалра рымоуп.	они и сегодня актуальны.
иахьагьы урҭ аԥсҭазаараҿы иаҳԥылоит, иахьагьы урҭ лабҿаба иаабоит.	и сегодня мы их встречаем в жизни, и сегодня мы их видим.
иаҳҳәап, митиа акутин ихаҿсахьа. уи убасҟак аинтерес аҵоуп,	например, образ мити акутина. настолько интересен этот образ,
убриаҟара инаунагӡатәуп, ицқьара ҷыдоуп,	настолько вечен, его чистота настолько непосредственна,
ашәышықәсақәа рҿы ари ахаҿсахьа аанхоит.	что в веках остается этот образ.
ашәышықәсақәа рҿы иаанхо арҿиара – ааԥсаӡом.	творчество, которое остается в веках не устаревает.
сгәы шәырҭынчит, сагьшәыргәырӷьеит.	вы меня утешили и порадовали.
даҽа зҵаарак сымоуп шәара шәышҟа,	ещё один вопрос к вам,
анашанатә реализм ҳахьалацәажәо азы,	поскольку мы говорим о магическом реализме
мамзаргьы алитератураҿы имистикатәу ареализм,	или же мистическом реализме в литературе,
ииашоуп, сара сабиԥара маркес иԥхьаҩцәан, уи ахырхарҭа бзиа ибаны иҳаман.	правда, мое поколение зачитывалось маркесом, и мы влюбились в это направление.
абри ахырхарҭа, шәгәы ишԥаанаго,	вот это направление, как вам кажется,
иахьа иҿиома? уи шԥажәбо шәара иахьа?	сегодня развивается? каким вы его видите?
аинтерес зҵоу ажәабжьк шәасҳәарц сҭахуп, леуан.	я вам сообщу, леван, интересную новость.
ауаатәыҩса рдунеи аҿы алитература анцәырҵ инаркны амагиатә реализм ыҟа.	магический реализм был с момента появления литературы в человеческом мире.
гомер зегьы – магиатә реализмуп. иҟазма ас еиԥш иҟаз ауаа, афырхацәа,	гомер весь – это магический реализм. разве были такие люди, герои,
зевс, аполлон, афина, посеидони уи иԥҳәыс афродитеи?	как зевс, аполлон, афина, посейдон и его жена афродита?
гомер ироманқәа « илиада », « одиссеи »	в романах гомера « илиада » и « одиссея »
рҿы арҭ афырхацәа злыхәу ахҭысқәа –	они присутствуют, и действия, которые происходят там,
амагиатә реализм акәӡами? раԥхьатәи амшқәа инадыркны,	– разве не магические реализм? вся литература с первых дней
иахьа уажәраанӡа алитература зегьы – магиатә реализмуп.	до сегодняшнего – это магический реализм.
толстои бородинтәи аидыслара атәы шааирԥшуагьы уахь иналаҵаны.	даже то, как толстой описывает бородинскую битву.
уаҟа наполеон ихаҿсахьа даара илашарккароуп.	образ наполеона там очень ярок.
иааҳгап егьырҭ афырхацәа. николаи растови, иқәыԥшу пиер безухови.	возьмём других героев. николая ростова, еще молодого пьера безухова.
уи, ани афранцыз дибоит, афранцыз иаргьы дибоит анапышьашәалатә еидыслараҿы,	он видит этого француза, француз его видит в рукопашном бою,
афранцыз деилаганы, харантәи абџьар игәыдҵаны, дыҩны дцоит,	француз в ужасе бросает в него ружье издали и убегает,
николаи шьҭахьҟа деихоит. толстои дызлацәажәо арҭ адетальқәа зегьы	а николай в обратную сторону. и все эти детали,
аҭыԥ рыман иара ихаҭа диаанӡа акыр шабжьаз.	которые описал толстой, происходили задолго до его рождения.
толстои диит 1828 шықәсазы,	толстой родился в 1828 году,
аидыслара акәзар, уи 1812 шықәсазы иҟан.	а битва произошла в 1812 году.
толстои убасҟак инарҵауланы ари аидыслара ааирԥшит, ихаҭа далахәызшәа.	и он описал ее так, будто он был участником этих событий.
ари амагиатә реализм акәӡами?	это разве не магический реализм?
иҟамыз, зыԥсы ҭоу ак акәны иааԥшуеит.	то, чего не было предстает, как живое.
уи оуп амагиатә реализм захьӡугьы.	это и есть магический реализм.
даҽакала иуҳәозар, алитература зегьы – магиатә реализмуп.	то есть вся литература – это магический реализм.
ари аформула рхәыцын,	придумали эту формулу и меня приписали к ней
сара исыдырҳәалеит баша. сара сакәӡам ихацзыркыз ари ахырхарҭа,	совершенно напрасно. я не открыватель,
сара сакәӡам ашьаҭа зкыз. амагиатә реализм еснагь иҟан,	не основоположник этого направления. магический реализм был всегда,
убри аҟынтә, сара сыхнахит, аҭҵааҩцәа	поэтому я польщен, что исследователи сказали,
ари ахырхаҭа садырҳәало саналага.	что я к чему- то принадлежу.
аха ари хықәкылатәи аҭагылазаашьаҿы, сара исыбзоурам ареализм ашьаҭа акра.	но в данном конкретном случае, увы, я не основоположник этого направления.
иҭабуп аҭак азы. ижәытәӡоу акультурақәеи, ижәытәӡоу ацивилизациақәеи рыӡбахә ҳҳәозар,	спасибо за ответ! если мы говорим о древних культурах, о древних цивилизациях,
бырзентәылатәи ацивилизациа еиԥш иҟоу, ауаатәыҩса азы акыр ҟазҵаз.	таких, как греческая цивилизация, которая сделала многое для человечества.
абырзенцәа иҟарҵаз аҟнытә иахьауажәраанӡа ҳаԥсҭазаараҿы ҳхы иаҳархәо рацәоуп.	многое из того, что основано греками мы сегодня используем в своей жизни.
уи адемократиа, алитература, аҭоурых уҳәа, убас егьырҭгьы.	это демократия, литература, история и так далее.
аха ҳара иаҳдыруеит абырзен цивилизациа аҟынӡагьы ишыҟаз еиҳа ижәытәӡоу ацивилизациақәа. уи мысра ацивилизациа,	но до греческой цивилизации мы знаем, что были
ижәытәӡатәу ацивилизациагьы. уи мысра ацивилизациа,	и более древние цивилизации. это цивилизации египта,
адгьылбжьахара, индиа, иара убасгьы иҟан китаитәи ацивилизациа. урҭ рыӡбахә анысҳәа,	междуречья, индии, была также китайская цивилизация. и говоря об этом,
ҳаицәажәара даҽа аспект ашҟа сиасыр сҭахын,	я хотел бы перейти к другому аспекту нашей беседы,
кавказ ажәытәӡатәи ацивилизациак аҳасабала ишыҟаз, насгьы,	так как кавказ является древнейшей цивилизацией, и
кавказ, адунеи ажәытәӡатәи ацивилизациақәа ишрыдҳәалаз.	кавказ общался с мировыми древнейшими цивилизациями.
арарат инаркны, апрометеи иҟынӡа, ажәытә епос ашьақәгылараҿы	и в формировании эпоса древнего, начиная от арарата, заканчивая прометеем,
кавказ иадҳәалоу рацәоуп.	многое связано с кавказом.
сара еилыскааит, шәара ишгәашәҭаз афилософиатә хәыцра,	я узнал о том, что вы ознакомились с таким направлением
иуҳәар ауазар, афилософиатә дунеихәаԥшышьа –	в философской мысли, можно так сказать, мировоззренческой –
мураҭ иаӷан иҩымҭа, акымкәа ашәҟәқәа рҿы	это произведение мурата ягана, где он в нескольких книгах
адунеи азы ифилософиатә згәаҭа,	описывает свое философское видение мира,
ҷаамысҭа қьабза » ала ацивилизациа азгәаҭара.	видение цивилизаций через « аамста кябза ».
« аамысҭа қьабза », схазы ишазгәасҭаз ала,	« аамста кябза », я так для себя определил,
ари ижәытәӡоу ҳкультура амагиатә хырхарҭа иахәҭакуп,	это часть магического направления нашей древнейшей культуры,
ҳжәытә дыррақәа хыҵхырҭас измоу. убри ҳалацәажәар сҭахын.	где есть истоки наших древних знаний. об этом я хотел бы поговорить.
даара ибзиоуп абри азҵаара ахьықәшәыргылаз.	очень хорошо, что вы задали именно этот вопрос,
избанзар аԥсни аԥсуа жунеии рдырраҿы	потому что главным моим впечатлением
иреиҳау гәазнеираны исоуит	от знакомства с абхазией и с абхазским миром
мураҭ иаӷан иԥылара. сара сзы уи ҳамҭоуп.	является встреча с муратом яганом. для меня это дар.
зеӷьыҟам ари адгьыл аҿы инхо сҩызцәа аԥсуаа рҟнытә	я не знаю, чем я это заслужил от моих абхазских друзей,
уи сызлаԥсахаз исыздыруам.	которые живут на этой замечательной земле.
сара сзы уи ихадоу ҳамҭоу, акыр иаԥсоу, хәы змаӡам.	и для меня это самый главный дар, самый дорогой и бесценный.
избан? избанзар сара аҩнынтә философуп,	почему? потому, что я домашний философ,
уаанӡатәи абиԥарақәа рфилософиатә усумҭақәа	который занимается философией
ҭызҵаахьоу среиуам.	не потому, что изучил много философских трудов предшествующих поколений.
хаидегер ихы ишазиҳәоз еиԥш,	как говорил о себе xайдеггер,
сара – сфилософуп, избанзар философра зуеит.	я – философ, потому что я философствую.
саргьы схы уи аҩыза алшара асҭеит философра аура, сшыфилосафымгьы.	я тоже себе дал такую вольность философствовать, не будучи философом.
адипломқәа ҳәа акгьы сымаӡам,	никаких у меня нет дипломов,
аршаҳаҭгақәагьы, ҳаҭыр зқәу ари аразриад сшаҵанакуа ала.	свидетельств о том, что я отношусь к этому почтенному разряду.
шәареи сареи ҳаамҭа иаҵанакуа ауаҩы иаҳасабала,	как человек нашего с вами времени,
аҩнытә философ иаҳасабала,	будучи домашним философом,
сара, ҳәарада, даара игәнызго ыҟоуп,	я, конечно, сильно переживаю о некоторых вещах,
хаҭала исыхҭысуа, мамзаргьы аурыс,	которые происходят не просто со мной, или же с русскими,
аԥсуа, америка жәларқәагьы зҭагылоу акәым.	или с абхазами, с американцами.
адунеи зегьы исгәаԥхо акы ахҭысуеит.	со всем миром происходит что- то такое, что лично меня далеко не устраивает.
сареи сеиԥш ҳаамҭазтәи адунеи ауааԥсыра гәыԥҩык ирыдрымкыло акы.	так же, как и многих людей нашего современного мира.
уи ихадоу, шьаҭанкыла ак ацәыӡроуп,	это утрата чего- то основополагающего и главного,
амазаратә ган акәӡам, иреалтәу ари аԥсҭазаараҿы алшара дуқәа узҭо	не в имущественном отношении, не в накоплении каких- то научных энергий, знаний,
анаукатә енергиақәеи, адыррақәеи ракәӡам сызҿу.	позволяющих иметь какие- то большие возможности в этой реальной жизни.
ҳара иҳарӡит аԥеиԥш ду иадҳәалаз,	мы утратили что- то главное, что обещает великое будущее,
ауаатәыҩса рабиԥарақәа зегьы ахьтәы шәышықәса ҳәа изызгәышьуаз,	которое люди, живущие во все поколения, лелеют как мечту о золотом веке,
анцәа иаҳра иадҳәалаз ихадоу акы. иҳарӡыз ахьтәы шәышықәсеи,	о царстве божьем. миф об утраченном золотом веке
уи архынҳәреи рмиф. ари агәазыҳәарахь ауаа ирыхоз амч хада ырӡуп,	и возвращении его. главная сила, которая подвигает людей к этой мечте утрачена,
даҽакала иуҳәозар,	и все свелось к совершенному чистогану,
ауаатәыҩса рымчхара аԥсыҽхара иаҿуп,	и происходит ослабление колоссальных сил человечества,
анаука аенергетика ду шеидыркылазгьы,	несмотря на то, что люди набрали громадную энергетику науки,
гәарҭак адыррақәа шеизыргазгьы, аԥсабара азакәанқәа ишрылалазгьы,	собрали много познаний, вторглись в закономерности природы,
афизикатә мчреи алшареи шдырҳазгьы.	и обрели физическую мощь и способность.
уи инаваргыланы ицәырҵит ҳдунеи аҵыхәтәа иадҳәалоу иреалтәу аҭагылазаашьа,	вместе с этим настала абсолютно реальная ситуация о конце нашего мира,
аглобалтә ԥхарреи,	из- за глобального потепления, из- за того, что может быть
адунеи ықәызхыр зылшо аиадертә бџьареидкылеи,	уничтожение мира в результате колоссального накопления ядерного оружия,
иҟалап, аиадертә бџьар аиҳагьы ишәарҭоу акәзар,	и, может быть, более страшного, чем ядерное оружие,
амассатә нырҵәаразы ахимиатә, апсихологиатә бџьар.	химического, психологического оружия массового уничтожения.
анаукеи адыррақәеи ирыбзоураны, ирацәаны ипозитивтәу алагамҭеи, аенергеи реингалара ала,	вместе с накоплением огромных позитивных начал и энергий
ҳара акыргьы ҳуашәшәырахеит,	через науку и познание, мы обрели колоссальную уязвимость
ҳагьшәарҭахеит ҳдунеи иреалтәу аҵыхәтәа аҿаԥхьа.	и опасность перед реальным концом нашего мира.
избан, ҳзазааигәахазеи уи ҳара?	почему мы к этому подошли?
сымацара сакәӡам, ихәыцуа ауаа зегьы уи амзызқәа еилыркаауеит.	не только я, а все мыслящие люди видят причины этого.
мзысс иҟоу убри ауп, ҳара адоуҳатә енергиа ҳцәыӡит, адоуҳатә лагамҭа ыӡит.	причины этого, что у нас пропала духовная энергия, пропало духовное начало.
уи адоуҳатә лагамҭа	и это духовное начало
сара избеит мураҭ иаӷан ишәҟәы « аамсҭа қьабза » аҟны.	я увидел в книге мурата ягана « аамста кябза ».
ари ашәҟәы ҳамҭас исиҭеит сжәытә ҩыза руслан џьапуа,	эту книгу подарил мне мой давний друг руслан джопуа,
сасра санизаа. ари ашәҟәы аԥхьара салагеит,	когда я к нему приехал в гости. я начал читать эту книгу,
иаалырҟьангьы еилыскааит ари ашәҟәы аҿы схазы аҭак шызбо,	и вдруг понял, что в этой книге я нахожу для себя ответ,
иҟаҵатәузеи, ҳаамҭазтәи апокалипсистә ҭагылазаашьа аԥсахра азҵаараҿы?	что же нужно, чтобы преодолеть апокалиптическую ситуацию нашего времени?
уи сара сзы зегь иреиҳау ҳамҭоуп.	это, ведь, был самый большой дар для меня.
издызбалеи уи зегьы сара?	в чем я увидел это все?
ашәҟәы алагамҭа зынӡа имариоуп.	начинается книга очень даже просто.
уи иҳәоит аханатә канада ауааи иареи аицәажәарақәа шрымаз,	он говорит, что у него в начале были беседы с людьми в канаде о том,
иԥсҭазаара ҭәны, ихарҭәааны аҟаҵаразы	как человеку использовать все данные ему возможности для того,
ауаҩы имоу алшарақәа зегьы ихы ишаирхәаша,	чтобы жизнь его была абсолютно полной и наполненной,
ихарҭәаау, ибарақьаҭроу аԥсҭазааразы	чтобы не упустить всех ему данных возможностей
имоу алшарақәа ицәымӡырц иҟаиҵаша иазкны.	для полноценной и изобильной жизни.
анаҩс уи аҳәара далагеит	потом он стал говорить о том, что
кавказ ишыҟаз ижәытәӡоу адоуҳатә акультура,	существовала древняя духовная культура на кавказе,
20 нызқь шықәса еиҳаны изхыҵуа, ус шакәу зыршаҳаҭуагьы ыҟоуп,	которая уходит корнями за 20 тысяч лет, свидетельства есть такие,
насгьы уи акультура кавказ иит хыхь ҳаицәажәара алагамҭазы	и эта культура родилась на кавказе задолго до тех цивилизаций,
зыӡбахә шәымаз ацивилизациақәа цәырҵаанӡагьы.	о которых вы говорили в начале нашей беседы.
уи мысратәи, месопатамиатәи, индиатәи, китаитәи уҳәа.	это и египетская, и месопотамская, и индийская, и китайская.
анаукатә дырра дуӡӡақәеи, атехнологиатә лшарақәеи шҳамоугьы,	обладая колоссальными научными знаниями
ҳара ҳанхоит мураҭ иаӷан ишәҟәаҿы	и возможностями технологическими, мы живем без этой энергии,
зыӡбахә имоу аенергиа ҳамаӡамкәа.	о которой говорит мурат яган в своей книге.
аханатә инаркны ахдырра хыҵхырҭас иамоу аенергиа, мамзаргьы ахьышьҭра,	у энергии, источника, откуда изначально исходит сознание, а вместе с сознанием накопленные знания,
ахдырра инадҳәаланы еизгоу адыррақәагьы ирхылҿиаауеит арҿиаразы	и исходит самая главная воля к тому, чтобы
агәаҳәара хада узҭо, улшарақәа зегьы рааԥшра улзыршо.	созидать во имя полного осуществления своих возможностей.
абар, ахыҵхырҭа иазку арҭ адыррақабар,	вот эти сведения об источнике,
кавказ ельбруси казбеки рыбжьара ицәырҵыз,	которые возникли на кавказе, между эльбрусом и казбеком,
ԥсҭазаарала еимырдон ара, кавказ,	передавались живым образом именно здесь, на кавказе,
биԥарацыԥхьаӡа, акраамҭа.	из поколения в поколение, в течение этого огромного времени.
мураҭ иаӷан иҳәоит, саргьы уи сиқәшаҳаҭуп,	мурат яган говорит, я абсолютно с ним согласен, что истоком
адунеи адоуҳатә рҵарақәа зегьы рхьышьҭра, сара сызлацәажәо мураҭ иаӷан иҳаҵаиҳәо роуп,	всех духовных учений на земле, я говорю о сведениях, о которых говорит мурат яган,
аддоуҳатә хьышьҭра азхәыцшьа аарԥшын,	это на кавказе были открыты понятия истока духовного,
адоуҳатә енергиагьы, ауаҩы	духовной энергии для созидания человеком
иԥсҭазаашьа иҷыдоу аформа амчала	с помощью его особой формы существования,
илшарақәа зегьы раартуа, ралыршаразы аҭагылазаашьа изҭо.	которое позволяет человеку полностью реализовать свои возможности.
сара агәрасгаӡомызт,	я бы не мог этого понять,
хаҭала уи аҩыза алахьынҵа смоузҭгьы. акраамҭа уаҩы исызиаҳәомызт,	если бы сам не прошел такую судьбу. я долго никому не мог признаться,
слитературатә рҿиараҿы	что в своем творчестве литературном,
сызхьыԥшуа акыршықәса исҵоз,	я исходил не из того, что слишком много чего- то изучил,
сзыԥхьоз, сыҩныҵҟа еизызгаз ракәӡамызт,	что- то прочитал, все это накопил в себе,
уи оуп аҩра сылзыршозгьы. сара еидыскыломызт крызҵазкуаз аматериалқәа.	и это позволило мне писать. я не собирал материалы какие- то очень важные.
аханатә аахыс сара сыҩуан, мураҭ иаӷан ихы ишазиҳәаз еиԥш:	знаете, с самого начала я писал так, как мурат яган сказал о себе:
« аӡәы аказы дансазҵаауа, акгьы сыздыруам, аха аҭак ҟасҵоит	« когда меня спрашивает о чем- то, я не знаю ничего, но я отвечаю
ииашаны ишысҳәо ала ахдырра сыманы ».	с полным осознанием того, что я говорю правильно ».
саргьы изыҩуан имариамыз саԥҵамҭақәа « белка », иара убас егьырҭ иҩымҭақәагьы,	я тоже писал свои сложнейшие вещи, « белку » и другие произведения,
смагиатә реализм зегьы, ишырҳәало еиԥш,	и весь свой магический реализм, как говорится,
ахаангьы аханатә исыздыруамызт изыҩраны сыҟан.	и никогда заранее не знал, что я буду писать.
аплан ахаангьы иҟасҵомызт, аматериалқәа еидыскыломызт,	я не строил никогда планов, не собирал материалы,
аҩымҭа аконцепциа еиқәсыршәомызт, ус баша снатәаны	не составлял концепции произведения, просто садился
аҩра салагон, мураҭ иаӷан дгыланы аҭак шыҟаиҵоз еиԥш, акы ианиазҵаауаз.	и писал, как мурат яган просто стоял и отвечал, когда его спрашивали.
ахыҵхырҭеи ауаҩи ари реимадара ныҟәызго маҷӡоуп,	вот эта связь с источником, наверное, дана некоторым людям,
саргьы иаӷан иԥхьара саналага, уи аимадара сцәа ианырит	и когда я стал читать ягана, я вдруг почувствовал это родство
сырҿиара иадкыланы.	в подходе к своему творчеству.
иара изгьы ирҿиара – « аамысҭа қьабза » ауп,	и для него творчество – это его « аамста кябза »,
ауаа рзы иаԥҵоу. абри аҩыза аиҿырԥшра шана,	которая создана для людей. вот это поразительное совпадение,
шәзеиԥш хыҵхырҭа здыруа иузгәакьоу адоуҳатә ԥстәык анырра,	узнавание родственного, духовного существа, которому известен один общий источник,
иареи сареи ҳазныз иарбан аамҭазаалакгьы, иарбан ҭыԥзаалакгьы ҳахьынхоз,	несмотря на то, в каком время мы с ним жили, в каких местах
егьа ҳаиҟәыҭхазаргьы: аҭагылазаашьақәа, аҭоурых, агеографиа рыла.	мы жили, как бы не были разделены: обстоятельствами, историей, географией.
егьа ус акәзаргьы, уи сареи ҳаизгәакьахеит. уи иџьашьахәу метафорак имоуп.	тем не менее, мы оказались с ним родственными. у его есть поразительная метафора.
абар, зхыб кылжәоу ажәытә ҩны, иҳәеит,	он говорит, вот старый дом с продырявленной крышей,
ахыб икылсны амра ашәахәақәа аҩны лашьца иҩнаҷҷоит.	и прорывается в темноту помещения от солнца много лучей.
урҭ рахьтә иарбан шәахәоу иаанукылалакгьы,	стоит любой из этих лучей поймать,
алашара ахыҵхырҭа убоит. уахьынтәиԥлакгьы,	и ты увидишь источник света. из любой точки будешь смотреть,
уара иубоит ауаа зегьы ишырбо еиԥш, –	ты увидишь то же самое так же, как и все люди, –
алашара хыҵхырҭак аҳасабала. иџьашьахәу формулоуп.	один источник общий. поразительная метафора.
абри аҩыза абзазаратә ҿырԥштәала акрызҵазкуа аформула ааирԥшит,	так просто, на бытовом уровне такую великую формулу объяснил,
иагьирҵабыргит азеиԥш хьышьҭра шыҟоу. ари шаноуп,	что есть общий источник. это поразительное дело,
уаҩԥсык иаҳасабала сарлахҿыхуеит, еснагь иҟало акы	ободряющее меня, как человека, что я приобщен к тому,
саргьы сахьалахәу азы.	что будет всегда.
уи алашара ақәгара, мамзаргьы арцәара ауӡом.	и этот свет нельзя убрать и погасить.
уара уи ахыҵхырҭа уатәызар,	если ты прилежишь к этому началу,
уԥсҭазаараҿы зегьы иашахаҭоуп.	то все правильно в твоей жизни.
абри аҩыза ақәгәыӷра сызирхынҳәит саргьы.	вот эту уверенность он мне тоже вернул.
сара арахь сҩыза иахь ауп сахьаауаз, апандемиа аныҟала дсымбацызт,	хотя, я сюда ехал к другу своему, началась пандемия,
ишҟагьы сзаауамызт, ара цәыббразы аҳәаа аадыртаанӡа,	и долго я не мог к нему попасть, пока здесь не открыли в сентябре,
усҟан ауп санааи, сахьааизгьы ыцхыраара ду сауит.	я только тогда смог приехать, и здесь я нашел мощную поддержку.
санаауаз, сҭагылазаашьа хьанҭан.	я уезжал оттуда в очень тяжелом состоянии.
сара еснагь схы сазҵаауан,	я всегда спрашивал себя,
избан сырҿиара акалашәа изыҟоу?	почему у меня творчество такое странное?
избан арационалра зсылам? издыруеит, гәыԥҩык ашәҟәыҩҩцәа ирҳәақәо,	почему я не рационален? я знал, что многие писатели говорят,
материал гәарҭак ҭысҵааит, акырӡа сгәы иҭасыҩхьеит ҳәа.	я гору материала изучил, столько всего выписывал в сердце.
толстоигьы ирацәаны аматериал ҭиҵаауан. еилырганы аматериал рацәоуп.	даже толстой много изучал материала.
сара, иахьысҳәо сацәыԥхашьоит аха, акгьы ҭысҵааӡомызт. сара исымоуп ароман дуқәа, иаҳҳәап « абна- аб » еиԥш иҟоу,	а я, к стыду своему, ничего не изучал. у меня есть большие романы такие, как « отец- лес »,
аметафизикатә планԥшра змоу, иаҳҳәап « џьанаҭ агәырӷьарақәа »,	большие романы метафизического плана, как « радости рая »,
« иона адгьылбжьаха ».	« остров ионы ».
шәара шәҟны урҭ рыӡбахә аӡәгьы имаҳац,	у вас тут никто даже не слышал о них,
избанзар, арҭ ашәҟәқәа ҭыҵит, аха аԥхьаҩцәа иргахьеит.	потому что эти книги у меня изданы, но они не разошлись.
убри аҟынтә, сара уи аҩыза аметод сымоуп анысҳәо,	поэтому, когда я говорил о том, что у меня такой метод, то
москва аӡәырҩы ргәы сзыԥжәон.	многие в москве сердились на меня.
зны ааԥхьара сырҭит ажәларқәа реиҩызара ауниверситет ашҟа,	однажды меня пригласили в университет дружбы народов,
уаҟа иаахтны исҳәеит ахаангьы аматериал шҭысымҵаауа,	и я там посмел признаться, что я никогда не изучаю материалы,
зҽызыԥсахуа ахдырра ала аҭагылазаашьа сҽақәыршәаны ишызыҩуа атәы,	что я пишу сразу в состоянии измененного сознания,
сроман ду аҿы шаҟа персонажцәа ҟало шысзымдыруагьы.	я не знаю сколько у меня будет персонажей в моем большом романе.
афранцыз еиҭагаҩцәа ирыԥхьаӡеит,	переводчики французские посчитали,
сроман « аб- абна » аҟны 500 ҩык инареиҳаны аперсонажцәа шалоу.	что в моем романе « отец- лес » 500 с лишним персонажей.
хаҭала сара исыздыруамызт аперсонажцәа шаҟаҩы ыҟаз, ус ауп сара аус шызуаз.	я даже не знал сколько у меня персонажей, то есть я работал именно вот так.
ахыҵхырҭа аҿаԥхьа сыҽкажьны аус зуан,	я работал, припадая к источнику,
уи атәы урыстәыла исызҳәомызт, аха ажәларқәа реиҩызара ауниверситет аҟны ианысҳәа,	и в этом я даже не мог признаться в россии, когда я сказал об этом в университете дружбы народов,
зҽаԥсазтәыз профессорк, кафедрак анапхгаҩы,	одна заслуженный профессор, чуть ли не зам. зав. кафедры чего- то
лгәы сзыԥжәеит:	на меня рассердилась:
« зыхдырра аҽаԥсахуа аҭагылазаашьа шәҽақәыршәаны аус жәуазар, уа шәыҟаз » лҳәеит.	« ну, если вы работаете в состоянии измененного сознания, оставайтесь там ».
сара лҿаԥхьа аҭамзаара шьҭасҵеит, иҟасҵари, слахьынҵа ус иҟоуп сҳәеит.	я перед ней извинился, сказал, ну, что делать, такова моя судьба.
сара араҟа исоуит сырҿиара зырҵабыргуа,	я здесь получил подтверждение своему творчеству,
ахыҵхырҭа сахьалахәу зҳәо. иаӷан имыҩуеи, ауаа ахьыҟазаалакгьы,	что я приобщен к источнику. яган же пишет, что люди где бы они ни были,
ахыҵхырҭа иалахәызар ҟалоит, хаҭала урҭ зынӡа еиԥшымзаргьы.	если они приобщены к источнику, они могут совершенно быть разными.
ара раԥхьаӡа ахәыцра салагеит,	тут я впервые стал размышлять,
сҩызцәа рызҵаара сҽазыскит,	стал спрашивать у своих друзей,
руслан сзабаирдырыз. урҭ иаԥсоу уаауп, аҵарадырра рымоуп,	с которыми меня познакомил руслан. это люди достойные, образованные,
аԥсны амаҵзура дуқәа ааныркылахьеит. сразҵаауа салагеит,	занимавшие высокие должности в абхазии. я у них стал спрашивать,
избан, уи иӡбахә зышәзымдыруеи?	а почему у вас он неизвестен?
избан урыстәыла ҳара ҳҟны уи иӡбахә заҳмаҳац,	почему у нас в россии о нем ничего не слышали,
избан ишәҟәы англыз бызшәахьтә аурысшәахь изеиҭагоу?	почему его книга переведена с английского на русский?
избан иара англыз бызшәала дзыҩуааз?	почему он на английском написал?
арҭ азҵаарақәа аҩызцәа инагӡаны аҭак рзыҟаҵомызт.	на эти вопросы друзья не могли мне ответить сполна.
сара абри азхәыцра салагеит,	я стал размышлять об этом,
уи аҩыза алкаақәагьы ҟасҵеит,	и пришел к таким выводам,
аамысҭа – аамысҭатә дырроуп, традициоуп уҳәар ҟалоит.	что аамста – дворянское знание, традиция, можно сказать.
изакәызеи атрадициа? ари абиԥарала иеимырдо дырроуп.	а что такое традиция? это знание, передающиеся из поколения в поколение.
қьабза уи иоуит иеиҳабацәа рҟнытә. мураҭ иаӷан ишәҟәаҿы иҳәеит,	кябза он получил от своих старшин. мурат яган рассказал в своей книге,
акрызҵазкуа аамысҭатә хылҵшьҭра аамысҭа дшалиааз,	что он родился высокородном дворянском роду аамста,
уи иаб ажәлар раԥхьагылаҩ шиакәыз,	его отец был предводителем народа,
иаргьы иаб иҟынтә уи ахьӡ иҭынхар шакәыз.	и он должен был унаследовать от отца это же звание.
даргьы зны қьабза иалааӡаны иахьыҟаз азы.	которые тоже когда- то были воспитаны в знании кябза.
уи еиҭеиҳәеит даныхәыҷыз инаркны дшазыҟарҵоз	и он рассказывал, как с детства его готовили
ахаҭара алагамҭа иаҵанакуа	к восприятию реализации
алшарақәа зегьы, амахашьахатә, ахәыцратә уҳәа,	всех своих возможностей, физических, умственных,
анагӡаразы ахшыҩдкылара.	относящихся к началу над личным.
даҽакала иаҳҳәозар, иҩныҵҟа ауаҩы иаартра,	то есть к открытию в себе человека,
наунагӡа, ес- аамҭа зегьы зыжәлар иртәу ауаҩы,	который навсегда, на все времена будет принадлежать своему народу,
даҽакала иаҳҳәозар, ахаҭара ду. хаҭала иԥсрагьы	то есть большую личность. и смерть его личная,
иара ишьҭахьгьы иара дааннажьуеит.	оставит все равно его после нее.
уи даанхеит, аха шәахәаԥш уи дшаанхаз,	он сам остался, но вы смотрите, как он остался,
аԥхьа ҭырқәтәылаҟа дцар акәхеит,	он вынужден был уехать сначала в турцию,
уантәи европа, уа аҵара иҵаразы,	оттуда в европу, там получить образование,
анаҩс канада дақәшәеит, англыз бызшәала	а потом попал в канаду, и там на английском языке
« аамысҭа қьабза » апринцип хадақәа рыҩра далагеит.	он впервые начал записывать основные принципы « аамста кябза ».
шәахәаԥш иалҵуа,	смотрите, что получается,
уи арҭ адыррақәа аԥсуа бызшәала иеиҳабацәа рҟнытә иоуит,	он получил эти знания на абхазском языке от своих старшин,
дара иара ицын ауниверситет данҭазгьы,	они даже сопровождали его во время учебы в университете,
аиҳабацәа ауниверситет ахыбра иаҭаауан,	старшины приходили к зданию университета,
амардуан иаҿатәаны, аҵара даналго ҳәа изыԥшлон,	сидели на ступеньках, ждали когда он там закончит,
анаҩс дыргон, дагьоурыжьӡомызт шырҳәало еиԥш.	потом его забирали и не выпускали, как говорится.
данқәыԥшыз,	в юности
уи аханатә « аамысҭа қьабза » мап ацәикхьан,	он сначала отказался от аамста кябза,
насгьы иҟьалаз аԥа иеиԥш адунеи дықәын. канада џьара даннанага,	и как блудный сын он бродил по свету. оказавшись где- то в канаде,
ихыҵхырҭа « аамысҭа қьабза » дазыхынҳәит.	он вернулся к аамста кябза, к своим истокам.
аха идыррақәа англыз бызшәала мацара акәын раарԥшра шилшоз.	но уже мог выражать свои знания только на английском языке.
ишалҵуа ала, аԥсышәала иоуз адыррақәа,	выходит, что сведения, полученные им на абхазском языке,
уи ихдырраҿы англыз бызшәахь еиҭеигеит,	он в своем сознании перевел на английский язык,
даҽакала иуҳәозар, даҽа бызшәак ахь иеиҭаган. уажәшьҭа, шәахәаԥш, закәытә лахьынҵоу,	то есть совершен был перевод на другой язык. а теперь, смотрите, судьба какая,
англыз бызшәа аҟнытә, аамысҭа қьабза аԥсуа « ҭаацәеи » мураҭ иаӷани ирыбзоураны,	с этого английского, благодаря абхазским « родителям » аамста кябза
еиҭа аурыс бызшәахьы еиҭаргеит, аха макьана аԥсшәахь еиҭагатәуп.	и мурату ягану снова перевели на русский язык, но еще предстоит перевод на абхазский.
ари зазгәасҭаз уи ауп, адоуҳатә дыррақәа реиқәырхара,	я почему об этом говорю, потому что сохранение духовных знаний,
мамзаргьы, адоуҳатә енергиа иашахаҭа, ажәлар рдоуҳатә енергиа	точнее подлинной духовной энергии, духовной энергии народа и
аарԥшра рылшоит уи ажәлар рбызшәа ала мацара,	передачи его возможно только через язык этого народа,
убри аҟынтә даара ихадоуп уажәы уи аҟаҵара. сара саԥсыуам, слахьынҵа уадаҩоуп,	поэтому чрезвычайно важно сейчас это сделать. я не абхаз, у меня сложная судьба,
сара скореецуп, аха сара соурыс шәҟәыҩҩхеит, аха уи иҷыдоу ҭоурыхуп.	я кореец, но я стал русским писателем, но тут особая история.
сара еилыскаауеит ажәлар рдоуҳатә енергиа иашахаҭа аазырԥшуа абызшәа зыԥсоу.	я понимаю, чего стоит язык передачи подлинной духовной энергии народа.
ажәлар раенергиа, афымцамч згәылсуа аелектронқәа иреиԥшуп.	энергия народа имеет сходство с электронами, передающими электрическую энергию по проводникам.
абызшәагьы убас ауп, ажәлар ренергиа агәылсуеит,	так и язык народа способен передавать энергию народа,
уи аенергиа алагамҭа ҵаулагьы зыдҳәалоу абызшәоуп.	и самое глубочайшее начало этой энергии связано с языком.
мураҭ иаӷан иқәыԥшраан иеиҳабацәа ирымҭазҭгьы арҭ адыррақәа,	не передай старшины в молодости мурату ягану на абхазском языке
мҩас имааз уи канада дахьыҟаз?	вот это учение, чем бы мог он в канаде орудовать?
уи адырра игеит абызшәа иацны,	он унес это знание с языком и перевел
насгьы, ахыҵхырҭа қьабза иаԥсуа дырра	это свое, абхазское знание источника кябза
англыз бызшәахьы иеиҭеигеит. ижәбама закәытә ҭоурыху,	на английский язык. видите, какая история,
уажәшьҭа сара исыздыруам шәара шәҟны ишыҟоу аха,	и теперь я не знаю, как у вас,
аха урыстәыла, иаҳҳәап, абызшәа ацәыӡ ду амоуп.	но в россии, например, большая потеря языка.
сара атәымуаҩуп, сара скореецуп, урыс бызшәала аҩра иалагазгьы среиуоуп,	я посторонний человек, я кореец, который стал писать на русском языке,
уи шыҟалаз атәы ҭоурых ҷыдоуп,	тоже особая история, как это получилось,
аха сара маҷ- маҷ иҵыхәтәантәиим урыс шәҟәыҩҩны сшьақәгылеит. алитературатә сахьаркыратә бызшәаҿы,	но я постепенно стал не последним русским писателем. в художеством литературном языке
иаахҵәаны исҳәар сылшоит,	смело могу сказать,
сара асахьаркыратә литература абызшәатә корифеицәа дуқәа рыгәҭаны сыҟоуп.	что я среди самых больших языковых корифеев художественной литературы.
исҳәар сылшоит, абызшәа аиқәырхара шаҟа аҵанакуа,	и могу сказать, насколько важно сохранить язык,
жәлар ренергетика иадҳәалоу.	связанный с народной энергетикой.
сара исыздыруа шәара шәҿы аԥсуа бызшәа аҭагылазаашьа.	я не знаю, какие у вас положения с абхазским языком.
ауадаҩра дуқәа.	большие сложности.
урыстәыла ишыҟоу еиԥш акәхап. америка атәылаҿы ишыҟоу еиԥш,	наверное так же, как и в россии. так же, как и в америке,
англыз бызшәа америка иабыхшәаны иахьыҟалаз.	где английский язык американским стал.
ари акультурологиатәи, аонтологиатәи лагамҭақәа ирыдҳәалоу	это языковое падение,
абызшәатә каҳароуп.	связанное с культурологическими началами, онтологическими началами.
ари адунеизегьтәи цәырҵроуп, убри азоуп	это явление всемирное, поэтому происходит
ауаҩытәыҩса идоуҳатә мчы зыӡуа, адәныҟатәи аенергиақәа ирыдҳәалоу,	потеря духовной энергии человечества, сосредоточенная на энергиях чисто внешних,
интеллектла, дыррала,	которые обеспечиваются интеллектом, знаниями,
ҭҵаарадыррала, ауаатәыҩсатә ԥышәа апозитивтә зыҟазаашьақәа. апозитивтә знеишьақәеи ауаҩытәыҩсатә ԥышәахь.	наукой, позитивными подходами к человеческому опыту.
убри аҟынтә адоуҳара ацәыӡра – ари аԥсҭазаара аенергиа арӡроуп.	поэтому потеря духовности – это потеря энергии жизни.
уи адоуҳара абызшәа иалахәуп.	эта духовность выражается и воплощается в языке.
иҭабуп ҳәа шәасҳәарц сҭахуп,	я хотел бы вас поблагодарить,
иҭабуп аинтерес зҵоу абри аҩыза аицәажәара азы.	спасибо за такую интересную беседу.
аԥсуа ҿар рышҟа иҟашәҵаз ааԥхьаразы иҭабуп,	спасибо за тот посыл, который вы сделали абхазской молодежи,
уи ахыҵхырҭа адәныҟа акәӡам, ахатә культура аҟны ауп иахьыԥшаалатәу,	что источник не надо искать вовне, а надо искать в своей культуре,
ахатәы бызшәаҿы.	в своем языке.
ихадоу, шәара ишәымоу ииашахаҭоу алагамҭа « аамысҭа қьабза ». амала, уи еиҭархынҳәтәуп.	главное, вы имеете такие подлинные, убедительные начала, как « аамста кябза ». только надо его снова вернуть.
иҭабуп идуӡӡаны, иҭабуп аицәажәаразы.	спасибо вам большое, спасибо за беседу. 
	
