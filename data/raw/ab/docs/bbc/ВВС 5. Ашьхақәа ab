
Апланета адгьыл
Ашьхақәа
Агәаӷьреи ашәарҭареи шацугьы,
ҳапланетаҿы зегь раасҭа иҳараку аҭыԥқәа рышҟа ихалоит ауаа.
Џьоукы ашьха аҳаракырақәа рахь ианхала, уи ҳаиааит, ҳнапаҿы иааҳгеит ҳәа ирыԥхьаӡоит, аха ара  зегьы ҳсасцәоуп.
Зегьы ҳзы итәыму, ари адунеи хьшәашәаҿы.
Ашьхақәа.

Амҩаԥгаҩ Девид Аттенборо

Ари зынӡа даҽакуп.
Апланетаҿы зегь раасҭа илаҟәу,
Зегь раасҭа иахьшоуроу аҭыԥ.

Иара амшын азқәаҟнытә 150 метра аҳаракыраҟны ишьҭоуп.
Аха ара макьана ашьхақәа  рышьақәгылара апроцесс аанымгылац.

Атыҩша ҵәыҵәырақәа рыла иҭәу аӡиақәа ирҳәоит адгьыл аҵаҟа аҵаулараҿы, авулкантә процессқәа аилашра ишаҿу.

Ари Данакил аҭаҳароуп. Ефиопиа иҟоуп. Адгьыл ацәа аиҟәыршьшьарҭа ду аҿы,
маҷ-маҷ аидыҵра иаҿу  архитектоникатә плитақәа ҩба реиҿагыларҭаҿы ишьҭоуп.
Аҵантә, абри аиҟәжәарҭахьтә ибжьыҵны хыхь ихалоит алава, аки-аки иеишьҭаргыланы авулкан ҿыцқәа зхылҵуа.

Авулкан Ерте Але. Апланетаҿы зегьы раасҭа мчы змоу. Ари авулкан аҭаҳараҿы иҟоуп иӡыҭыз алава зҭатәоу аӡиа.
Уи шьҭа 100 шықәса иреиҳауп аилашра иаҿуижьҭеи.
Анкьа зны абарҭ атектоникатә мчқәа  роуп ишьақәзыргылаз Ефиопиатәи аҳаракырагьы.
70 миллион шықәса раԥхьа абри аҭыԥ аҿы иҟан Данакила аҭаҳара аҵан ишьҭаз акаршәра еиужь.

Иӡыҭыз алава адгьыл аҵантә ихаланы, каршәра дуны ишьҭалеит,
Уи аҭбаара 800 км рҟынӡа инаӡоит.
Африкагьы хыбраҵас иахагылоу иароуп.

Азқьышықәсақәа рыҩныҵҟала
ақәеи аҵаақәеи идыршәыз алава
зықәцәқәа ҵару аҩхаақәаны игылт.

Арҭ ашьхақәа рҿы хә-километрак инарзынаԥшуа аҳаракыраҿы  ԥстәы џьашьахәқәак нхоит –  Геллады захьӡу амаамынқәа.

Арҭ амаамынқәа  Ефиопиатәи  аҳаракырақәа рҿы ада џьаргьы иуԥылаӡом.
Дара  ахьыцәо ацаҟьақәа рҿы  – ибзианы иазыҟаҵоу альпинистцәа рыда уаҩ дызнеиӡом.

Агелладақәа ара анхаразы иаҭаху зегь рымоуп: егьырҭ амаамынқәа зегь раасҭа  рнацәкьарақәа  ӷәӷәоуп, агәаӷьрагьы рымоуп.

 Аха, араҟа аҟазааразы аҳаракыра ацәымшәара мацара азхаӡом.

Агелладақәа мышктәи рыԥсҭазаарала, урҭ зынио ауадаҩрақәа ацәцашьас иарҭо џьаушьаратәы иҟоуп.

Ашьыжь амаамынқәа зегьы рхәы дрыцқьоит, уи анаҩс аиҩызцәа реицәажәара иаамҭоуп.

Аха егьырҭ амаамынқәа излареиԥшым, ари аҵас анымҩаԥысуа агелладақәа ҿеихак рымаӡам…

Абас ауп ажәабжь ҿыцқәа шеибырҳәо, рус иаҿнаҵы, рнапқәа ҭацәаанӡа.
Аха аицәажәаразы рацәакгьы аамҭа рымаӡам,
агелладақәа еилахоуп,
рус рацәоуп.

Амаамынқәа реиҳарак рзы ара аԥсҭазаара уадаҩуп:
иҟам ашәыр, ирфаша ахәаҷа-маҷа маҷуп.

Аха агелладақәа апланета иқәу егьырҭ амаамынқәа иреиԥшӡам,
Иҟаӡам даҽа маамынқәак  – дара реиԥш  аҳаскьын мацара фатәыс измоу.

Агелладақәа амаамын гәыԥқәа зегьы
иреиҳауп.  Урҭ аашә раҟара еицны иануԥыло ыҟоуп,
антилопа гну еиԥш, ахәыҳаракырақәа
рахь ихалоит, еицԥыҳәаны аҳаскьынфаразы.

Дара абӷаџьмақәа  рааигәара иҳәуеит. Урҭгьы арҭ ашьха ҳаракырақәа
рҿы мацароуп иахьуԥыло.

Арҭ аџьмақәа  даара ашәара злоу ԥстәқәоуп,
аха агелладақәа рааигәара ргәы ҭынчуп.

Шамахамзар, аҳаскьын зфо ҩ-ԥстәы хкык ҳәырҭак аҿы иааибны иҟалаӡом,
аха арҭ  еиҩызара ҷыдак рыбжьоуп, реиҩызара аҩ-ганкгьы ирыхәоит.
Џьоукы ԥшыхәуанаҵы,
Егьырҭ ргәы рҭынчны акрырфоит.

Ефиопиатәи абгалаџқәа.
Арҭ аҽнышьыбжьон  қәылара ицаӡом.

Аилахәлара ианнналагалак  нахыс акаршәраҿы еиҳа ишәарҭахоит.
Хәылԥазтәи какалкра ашьҭахь аамҭа маҷны инхоит аицәажәаразы, лассы ацаҟьақәа рахь ихынҳәыроуп.

Заа ашәарҭара шыҟоу гәарҭоит азы
зегьы уи рҽаздырхиоит.

Абгалаџқәа ахьзымнеиуа ацаҟьа бааԥсқәа рҿы арҭ амаамынқәа рымш алагамҭагьы анҵәамҭагьы еиԥшуп,

Ефиопиатәи авулканқәа ҿырҭӡом.
Аха апланета егьырҭ аҭыԥқәа рҿы
иааиԥмырҟьаӡакәа ана-ара ихәыҵырҩуеит. ´

Зыԥсы ҭоу авулканқәа ишьақәдыргылоит ҳапланетаҿы зегь раасҭа
идуу ашьхеибаркырақәа.  Алада-америкатәи Андқәа.

Ари ашьхеибаркыра ҭбаа ду ахышәара-ҵышәара
аекватор инаркны Антарктиданӡа 8 нызықь километр ыҟоуп.

Уи шьақәгылеит Аокеанҭынчтәи аплитеи
Аладатәи Америка ахьышьҭоу аконтиненталтә
плитеи реидыслара ашьҭахь.

Ашьха азқәаҿы, аладаҟа, Патагониа ашьхақәа шьҭоуп.
Уажәы аԥхын иасакьаҳәамҭоуп.

Аха апланета зегьы аҿы аасҭа Андқәа рҿы
аҳауа лассы-лассы аҽеиҭанакуеит .Абыржәы ақәаршҩы алагаргьы ҟалоит.

Иаалырҟьаны аҳауа хьшәашәахоит аҟнытә
Гәанако ҿыц ииз аԥацәеи иареи агәаҽанӡамкәа,  асыҭәҳәа ианиоит.
Абас иҟалоит: ашықәс аамҭақәа рыԥшьбагьы ҽнак иеицааиуеит.

Пума, даҽакалагьы, ашьха алым ҳәа иашьҭоуп.

Апумақәа, шамахамзар, хаз-хазы иныҟәоит
Насгьы рацәак рыҽцәырыргаӡом.

Арҭ аԥстәқәа рхы цәырганы,
иубо, иуаҳауа  еицны, шамахамзар, иҟалаӡом.
.
Арҭ ҭаацәарак иатәуп – ацыгәхәыҷқәеи рани  еицуп.
Ԥхынрак ала, иара уигь кьаҿуп, аха урҭ
ашьха ианаалартә иааӡароуп, ахеиқәырхашьа днарҵароуп.

Шықәсык зхыҵуа аԥацәаа
акрырҿаҵара ус имариам, аха
ари аҭыԥ ссируп, фатәылеи ӡылеи ибеиоуп.

Даҽа шықәсык ашьҭахь ауп
дара рхала рхы ныҟәыргартә ианыҟало.

Ран иадыруеи, уи иамоу аԥышәеи ракәымзар,
рхала раԥхьатәи аӡын изӷыҵысраны иҟаӡам.

Афырҭын бааԥс ахьықәсуа анаарақәа рҿы уажәы
ԥсҭазаара ыҟаӡам.
Аҩадаҟа ухалацыԥхьаӡа ашьхақәа рҿы еиҳа-еиҳа
ишәарҭарахоит.

Асыԥса хыҵны иаауеит сааҭк ала
400 км аццакра аманы, амҩан
иааԥыхьашәо зегьы аҵарӡуа.

Америкатәи ашьха ҟәаԥа-ҿаԥарақәа рыҟнытә есӡынра
100 нызықь сыԥса лбаауеит.

Ари ашьхеибаркыра ашьха ду иацны  иаауеит, иара Патагониа инаркны иалагаз
Алиасканӡа иааӡоит.

Аха иҟоуп ԥстәқәак арҭ ашьха бааԥсқәа рҿы аӡынра зхызхгогьы.

Гризли захьӡу амышә.
Фымызтәи ацәа иалҵны аҭыҩра иааҭыҵит.

Уи иашьҭаланы иааиуеит амышәҳәарқәа ҩба.

Аҭыҩра инҭыҵны уажәы раԥхьатәи ршьаҿақәа ҟарҵоит.

Ацаҟьа бааԥсқәа амышәҳәарқәа рзы хыхьчарҭас ибзиоуп.
Амышә ду иаԥыхьашәар,
амышәҳәыс хәыҷ ашьуеит, иагьафоит,
аха идуу аԥстәқәа арахь ахалара рцәуадаҩуп.


Ари амшә егьырҭ раасҭа акыр иеиҵоуп, аха
уигь иацәыцәгьоуп.

Амышәҳәарқәа уамашәа асы иеигәырӷьоит,
Иара  аԥсҭазаара ахаҭагьы.

Ран лакҩакуа игылоуп, иҟанаҵара аздырам,
Фымыз раахыс акгьы амфаӡац,
Ахшгьы амҵәоит шьҭа.


Лассы ари ахыхьчарҭа ааныжьны, амышәҳәарақәа аманы
ашьха илбаароуп.

Анаараҿы инхар, ари
аҭаацәара зегьы амла иаганы иԥсыр алшоит.

Аԥхын ауп арҭ ацаҟьақәа
рҟазшьаҵәҟьа анаадырԥшуа.

Ашьха акьышәкьышәрақәа асы анрықәҵ
ауп цқьа еилырганы иубаратәы ианыҟала.

Шьҭа аҳаракырақәа рыҟны инхо аԥстәқәа
ашьха ақәцәқәа рахь ихалар рылшоит.

Ацаҟьа ҭакнаҳақәа. Амшын азқәа ҩахыс х-километрак инареиҳан
аҳаракыра змоу.
Урҭ рыҟны ԥсҭазаара ыҟамшәа убоит азныказы.
Аха араҟагьа иҟоуп аԥстәқәа.
Амшә Гризли .

Арҭ аҟәаԥаҿаԥарақәа рҿы
иахьыҟоу иџьаушьаратәы иҟоуп.

Арахь иаазгаз здыруада?!

Абри ашықәс аамҭазы
амшәқәа аԥсылара иалагоит аӡынра рҽаздырхиаразы.

Уи аҭыԥан, анаарақәа рҿы арҭ ацәҳәырақәа ирықәуп.

Аха урҭ хықәкык рымоуп.

Иџьашьахәуп фатәыс ирымоу.
Аԥырԥалыкьқәа.
Миллионла акаршәрақәа рыҟнытә
аԥарԥалыкьқәа хыҵыны арахь иааит
ашоура иацәыбналаны,
уажәы ахаҳәқәа рыбжьара рыкәтаӷьқәа
рышьҭаҵара иаҿуп.

Аԥарԥалыкьқәа амшә фатәыс иабарызхари ҳәа
шәгәы иаанагап. Иџьашьатәуп, аха амшәқәа ирзеиӷьзаап, иарӷәӷәоит,
рымч иацырҵоит.

Ашьхақәа рҿы  даҽа процесск мҩаԥысуеит,
аха уи акыр аамҭа иадхалоит.

Ахаҳәқәа –ашьха абаҩқәа –  аԥыҽҽра иаҿуп,
ацаҟьақәа уаҳа ирызҳаӡом, маҷ-маҷ  ихәашхәашо ацара иалагеит.

Апланетаҿы ашьхақәа зегьы
аси аҵааи  ихәашхәашо иргоит.

Альпақәа. 15 миллион шықәса раԥхьа ишьақәгылеит.
Аҩадаҟа инаскьоз  Африкеи
Европа аладатәи аҳәааи реидыслара иахҟьаны.

Аԥша ихнажәжәаз арҭ акьышәкьышәрақәа
зны аокеан аҵакәын. Уи аконтинентқәа ҩба
еиҟәнашон.

Аха ари Альпа ашьха акалҭқәа роуп.
Ашьхеибыркыра агәҭантәи ақәцәқәа
хә-километрак иҳаракуп, ҵааршәыралагьы ихҟьоуп.

Ашьха Маттерхорн.
Уи ақәцә аганқәа ҿҟьарсҭаны илашьҭуп, асы ахьықәугьы уброуп.
Монблан– мраҭашәаратәи Европа иҟоу ашьхақәа зегь реиҳа иҳаракуп.

Альпақәа рықәцәқәа абас ишьақәзыргылаз аҵаауп – аԥсабаратә скульптор.
Аҵаа ԥҽыха дуӡӡақәеи ахаҳәи еилаланы,
ашьхантә ижәыланы илбаауеит
рышьҭахьҟа арха ҵаулақәа ааныжьны.


Ари апланетаҿы зегьы раасҭа  иӷәӷәоу ерозиатә мчуп.
Глетчертәи аӡлагара. Аҵаа иагәылсны иаауа ацыхаӡы иҟанаҵаз ашахта.

Иаара аҵаагьы – ацыхаӡқәа реиԥш  – иаанымгылаӡакәа,
Ишиашоу ҵаҟа илбаауеит архаҟа /

Альпатәи аҵааршәырақәа дуӡӡоушәа иубоит азныказы,
аха  урҭ абанӡеиҵоу Индиатәи асубконтиненти Тибети  еиҟәызшо
Ашьха аҟәаҟәа иқәу аҵааршәырақәа раасҭа.


Ари Пакисҭан иҟоу Каракорум ашьхақәа рҿы хаҳәла ихҟьоу Балторо
аҵааршәыра ду абыз ауп.
Балторо – адунеи аҿы зегьы раасҭа иауу ҵааршәыроуп.
Уи аура 69 км инаӡоит, аҭбаарагьы -5 км рҟынӡа иҟоуп.

Ҵаала иҭырҭәаау ари акаршәра убри аҟара идууп, акосмос аҟнытә ибзиаӡаны иубарҭоуп.
Ари ашьхеибаркырақәа рҿы  адунеи аҟны даҽаџьара аасҭа  рҽеидыркылеит аанызықь метра инареиҳаны аҳаракыра змоу ашьха ақәцәқәа,.

Апланетаҿы зегь раасҭа ишәарҭоуп арҭ ашьхақәа.

К-2 еи уи ааигәара иҟоу аҳаракырақәеи – иргахьо  рхыԥхьаӡара еиҳауп
егьырҭ ашьхақәа зегьы ааидкыланы рҿы аасҭа.

Арҭ ашьхақәа рықәцәқәа ацаҟьа бааԥсқәаны илашьҭуп,
Аҵааршәырақәагьы шьшьа-шьшьаны иҟоуп аҟнытә
арахь ԥышәа дук змоу альпинистцәак ракәымзар, ахалара уаҩы илшом,

Мархәура захьӡу атәыҩалакь абнаџьмақәа,.

Урҭ ара есышықәса еизоит еибашьырц азы.

Абаӷьқәа еисуеит аџьмақәа еимакны.
Аха арҭ ацаҟьа бааԥсқәа рҿы руакы ишакәым
ашьапы нықәнаргылар, аҩбагьы хланҵы еиццоит.

Абжьас – ирбис – Гималаи ашьхақәа рҿы, шамахамзар иуԥылаӡом.

Аҭыԥ ахь ианыгьежьуоуп.
Аоператорцәа ирылшеит иара ахьыҟаҵәҟьаз инеины,
иааигәаӡаны аҭыхра.

Ан шықәсык зхыҵуа аԥа ааира иеигәырӷьеит.
 иманшәаланы иалхуп.
Арантә иаакәыршаны иҟоу ацаҟьақәа бзианы иубарҭоуп.

Ацаҟьа бааԥсқәа рҿы ари
абжьас хкы ада даҽакы зышәарыцаӡом.

Ан аԥацәа зцу акра еиҳа имариоуп.

Абжьас ашьап ҟьаҟьақәа рыла
афатә аҽаларԥсны иааннакылоит,
аҵыхәа ду шьҭарӷәӷәаны аҽааннакылоит.

Абжьас аԥсы ӡаны иаиуз аԥыхьашәа иеиҩаӡоит.

 Башахеит, иманшәаламхеит.

Ашьхауарбақәа ацаҟьақәа ирхаԥыруеит
Излымшо, ихәу аԥстәқәа џьара иаабозар ҳәа.

Ари аԥсаатә амҵәыжәҩа анааиҵнахлак
ҩ-метрак инаӡоит, амархәур ԥшқа аашьҭԥааны иагар алшоит.

Ауарбақәа рыла ибзианы иабоит аҟнытә
ианышәарыцо уи ауп изықәгәыӷуа, аха уажәы
асы шкәакәа рылақәа хнакуеит.

Абжьас асы иаҵәахуеит,
Асы анилеиуа ашәарыцаразы иманшәалоуп аҟнытә, еиҭа аҽыԥнашәоит.

Асаҟны ашьҭыбжь уаҳаӡом азы аԥстәы
акыр иазааигәаны инеир алшоит.


Ас идуу аԥстәы, шамахамзар, иаԥыхьашәаӡом,
уажәы игәааит азоуп....

Аха абгақәа маншәалахеит, урҭ ирхашәалаз аԥсхаԥсжьы
егьырҭ агыгшәыгқәагьы ирыхьӡеит.


Ари асыҭәҳәа ирбис арманшәалеит.
Аха афатә иашьҭаланы ашьха илбаар акәхеит,
Шьҭа хыхьҟа, аҳаԥахьы ахалара шԥажәбеи!

Ари макьана иԥшқоуп азы шықәсык ашьҭахь ауп амч анҭало,
Убасҟан ахала ишәарҭоу анаарақәа ирҿаланы
ашәараыцара алшартә иҟалоит.

Асы бжьас мифтә ԥстәушәоуп ишыҟоу – арҭ ашьхақәа
Ирсимволны иԥхьаӡоуп.

Аԥсабараҿы ирбис збахьоу маҷӡоуп,
Избанзар иара ахьыҟоу, шамахамзар, ҳазнеиӡом.

Каракара ашьха ашьхеибаркыра мраҭашәаратәи аган иадуп,
Уи аура адгьыл еикәшара жәантә ишаны хәҭак артәоит.

Гиамлаи ашьхақәа.
Адунеи аҿы зегь раасҭа иҳараку шьхақәоуп.

.
Егьырҭ ашьхеибаркыра дуқәа реиԥш
урҭ шьақәгылеит аматерикқәа реидыслара иахҟьаны.
50 миллион шықәса рышьҭахь зны Индиеи Тибети реидыслара
иахҟьаны ишьақәгылеит аҳаракыра дуқәа. Урҭ иахьагьы аизҳара иаҿуп.


Ахаҳәи аҵааи еилалан, ҭӡы дуӡӡаны ишьақәгылеит, иара
апланета зегьы аҳауа ашьақәгылараҿы анырра анаҭартә аҟынӡа идууп.



Индиантәи иасуа иԥхоу, ацәаакыра злоу аԥшақәа Гималаи ашьхақәа
ирыдсыланы хыхьҟа ихалоит.
Хыхь ианхала ихьшәашәоит, иԥсҭҳәахоит, анаҩс муссонқәахоит.

Аҳаракыра дуқәа рҿы урҭ сны илеиуеит.

Ара Китаи мрагыларатәи ашьха алаҟәырақәа рҿы ашәарах аҿоуп, аӡын бааԥсқәа раан хыҵакырҭа шрымамгьы.

Уажәааны амшәқәа зегьы, шамахамзар,
рҭыҩрақәа рҿы ицәоуп, аха акалам мшәы ҳәа изышьҭоу панда ду
рацәак иԥсылаӡам аӡын ицәарц азы.

Панда фатәыс иамоу каламуп, уи иазырԥсылаӡом,
егьырҭ амшәқәа реиԥш.

Ашьха шәарах зны хыхь ицоит, зны ҵаҟа илбаауеит ашықәс аамҭақәа реиҭакра инақәыршәаны.
Аха панда иара афатә хкы ахьыҟоу аҭыԥ аҟны иаангылоит.

Акалам ари аҳаракыра мацараҿоуп иахьазҳауа.

Еиҳа иеилҟьоу рзы, абнаҿы иҟоу маҷӡам.

Ихьыԥшшәылоу амаамын ԥынҵа кәыры,
апанда ду еиԥш, Китаи ауп иахьыҟоу.

Арҭ амаамынқәа ирықәу рхәы жәпоуп аҟнытә
егьырҭ амаамынқәа ахьзымнеиуа аҳаракырақәа рҟынӡа инеиуеит.

Ахьшәашәарақәа аныҟалалак арҭ
анаарақәа рҿы дара роуп ԥшәымара зуа.

Ахамы ԥха мацара ара иазымхар ҟалоит.
Арҭ амаамынқәа иалырхша рымоуп:

Аҵла ацәа ргәы ахшәар, ашьха ашьапахьы илбаар рылшоит, иаҳа иахьыԥхарроу, нас арахь ааԥнынӡа ихнымҳәыр ҟалоит.

Асы шышьҭыҵыз еиԥш, ашәҭра иалагоит.
Ишәҭуеит аца.
Ахәажә.
Ара, иара аԥсадгьыл аҿы ирацәаны иазҳауеит,
 аԥын шәыгала ирҩычоит аԥсабара.

Ааԥын арҭ абнақәа рахь иаауеит зеиуа хкы уҭаху аԥстәқәа.
Аҵла шәҭышқәа рымҵан
Рышәҵатәы ԥшӡақәа цәырыргоит.

Ааԥын аҭаацәаралара иаамҭоуп - мрагыларатәи акаԥкаԥқәеи,
гималаитәи аманалқәеи, ахеиқәаҵәа торгопанқәеи,
акаԥкаԥ ҟаԥшьқәеи.
Акабарга арахь иаауеит аҳаскьын ҿа афаразы.

Арбаӷь арцына ахыԥша акызаап.

Панда хәыҷы аԥсабараҿы, шамахамзар, иубаӡом.
Уаанӡа аенот ҭаацәара иаҵанакуан,
Уажәы ашьха мшәы хәыҷы ҳәа иашьҭоуп,
апанда ду зхылҵызгьы иароуп.

Аԥхын агәҭа апанда хәыҷы аешьа аҳаԥаҿы хазы аҽаҵәахуеит.

Ара апанда ду мчыбжьык зхыҵуа
аԥа хәыҷы акраҿанаҵоит.

Чымазара ҿкык иацәнахьчаразы иарбзоит.
Ан хымчыбжьа ари аҳапы иҭыҵӡом.
Аԥа ахы изахәаӡом.
Ирласынгьы иазҳаӡом, иафо акалам ауп. Уи
ахш арыжәпаӡом.

Ԥшьымчыбжьа ахыҵхьеит, аха макьана илашәуп, алақәа хнамтӡац.

Хымыз рышьҭахь алақәа шаатра иаатуеит.

Имаҷуп зықәра наӡо амшәҳәарқәа, аҭаацәараԥҵараҟынӡа инеиуа.

Панда аԥа ишахӡыӡаауа  ала, имариам ашьха ԥсҭазаара иасимволуп.

Ҳапланета аҳаракыра дуқәа рҿы зегьы аамҭалоуп ишыҟоу.


Џомолунгма, мамзаргьы Еверест – адунеи аҿы зегьы раасҭа иҳараку ҭыԥуп,
Аҵыхәтәантәи арбагақәа рыла амшын азқәаҟнытә 8844 метра бжьоуп. Иара макьанагьы аизҳара иаҿуп. Ари ҳдунеи хыбҵас иахагылоуп.
Ари аҭыԥ аҿы анеира згәы иҭазкыз ажәаҩык рахьтә аӡәы ара наунагӡа дынхеит. Ихалазгьы ари ақәцә аҿы секундқәак рыда аҟазаара илшаӡом.

Анепалцәа ари ашьха ҵыск ахыԥрааны изцаӡом ҳәа ирыԥхьаӡоит.

Аха есышықәса 50 нызықь инареиҳаны апҟа-ԥшӡақәа
хыҵны ихоит. Ари адунеи аҿы зегь раасҭа ишәарҭоу аԥырроуп.

Индиа аӡынра рхыргаразы ицарц, Гималаи ихыҵроуп.

Шьыжла иара ақәыцәқәа аԥша бааԥсқәа асуеит.
Апҟа-аԥшӡақәа акырӡа иҳаракны ихалароуп,  уи иацәцаразы.

Уажәы аилаҩынтра бааԥс ианиеит.
Имгьежьыр, даара ишәарҭоуп, иҭахар рылшоит.

Адырҩаҽны еиҭа рыҽԥыршәоит.

Ари агәыԥ бжьыла еибадырны еигәныҩуеит.
.
Амлеи аӡбеи иакны зымч каԥсаз аԥсаатә аҳаракырахь ихаларазы
ҵаҟантә иҩеиуа аҳауа ԥха рхы иадырхәоит.

Ари џьоукы рзы раԥхьатәи ԥырроуп. Џьоукы рзы ҵыхәтәантәихар алшоит.


Ашьха уарбақәа урҭ ирзыԥшуп, иреиҩаӡоит.
Дара ҩба-ҩбала  аус еицыруеит апҟа ҿа агәыԥ иацрырҟьаразы.

Апҟа акы иацәцоит, аха егьи ашьапхыц наларԥаны иааннакылоит.

Ари аҟыз ԥшқагьы хьанҭоуп, ашьха уарба ду аарлоуп ишыннакыло.
Ан уаҳа ԥшышьа амаӡам, амш есааира иеицәахоит, иццакыроуп.

Аԥсаатә аангылара рықәӡамкәа ицоит.

Хыхьҟа ихалацыԥхьаӡа, есааира
рымҵәыжәҩақәа рышьҭыхра рцәуадаҩхоит.

Аҵыхәтәан, рымҩаҿы ирԥылоз зегь раасҭа ибааԥсыз
аҳаракырақәа ириааит.

Ас еиԥш аҳаракырақәа ирандаҭларц згәы иҭазкыз зегь реиԥш,
даргьы аангылара азин рымаӡам.
