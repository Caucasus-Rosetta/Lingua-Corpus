1. Қырҭтәыла – ихьыпшым, иакә, шашьа зқәм хәынҭқарроуп. Аԥснытәи АССР-и ԥыхьатәи Алада Уаԥстәылатәи автономтә аобласти иалаҵаны, урҭ шырҵабыргә рыла атерриториа зегь аҿы 1991 шықәса хәажәкыра 31 рзы имҩаԥгаз ареферендум 1991 шықәса мшаԥы 9 рзы ирыдыркылаз Қырҭтәыла ахәынҭқарратә хьыԥшымра аиҭашьақәргылара Акти.
2. Ақырҭуа ҳәынҭқарра аполитикатә еиҿкаашьа формас иамоуп адемократиатә республика.
3. Ақырҭуа ҳәынҭқарра ахьыӡхәа «Қырҭтәыла» ауп.
1. Ақырҭуа ҳәынҭқарра атерриториа ҳәаақәҵоуп 1991 шықәса ԥхынҷкәын 21 рзы аҭагылазаашьала. Қырҭтәыла ахәынҭқарратә хәаакәа ртерриториатә акзаареи кьысра ақәмзаареи шьакәрӷәӷәоп. Аконституциеи Қырҭтәыла азакәанԥҟаралеи, иазхаҵоуп адунеи аҳәынҭқаррақәа реилазаараҿы, иара убас адунеижәларбжьаратәи еиҿкаарақәа рҿы.
2. Дарбанзаалак аӡәгьы дақәиҭым ақырҭуа ҳәынҭқарра атерриториа аҟәгара. Ахәынҭқарратә хәаакәа рыԥсахра алыршахар ҟалоит агәларатә ҳәынҭқарреи Қырҭтәылеи ҩ-ганкны иҟарҵо аиқәшаҳаҭра мацарала.
3. Қырҭтәыла аҳәынҭқарратә-территориатә еиқәршәашьа хәаақәҵахоит аԥхықәрақәа реихшара апринцип шьатас иаҭаны аконституциатә закәанла, Қырҭтәыла атерриториа зегь аҿы иара аиурисдикциа аиҭанышьақәргылалакь ашьҭахь.
4. Аҭыԥантәи аҵакы змоу азҵааракәа Қырҭтәыла атәылауаа ирыӡбоит аҭыԥантәи ахаланаԥхгарала, аҳәынҭқарра асуверенитет иаԥыхра гамкәа. Аҭыԥантәи ахаланаԥхгаратә органкәа раԥҵареи рыԥхықәрақәеи, насгьы урҭи аҳәынҭқарратә органкәеи реизыҟазаашьа хәаақәнаҵоит аоргантә закәанкәа рыла.
1. Қырҭтәыла Иреиҳаӡоу аҳәынҭқарратә органкәа здаҟамкәа рнапы иану ашҟа иԥхьаӡоуп:
а) Қырҭтәыла атәылауаҩра иазкә азакәанԥҟара, ауаҩы изинкәеи, ихакәиҭреи,аеммиграциеи, аиммиграциеи атәыла алалареи алҵреи, егьырҭ аҳәынҭқаррақәеи ирҭәу атәлауаа, мамзаргьы атәылауаҩра змам ауаа аамҭала, ма наунагӡа Қырҭтәыла рыҟазара;
б) Астатус ахәаақәҵара, аҳәынҭқарратә ҳәаақәа ррежими рыхьчареи, Қырҭтәыла атерриториатә ӡқәеи. Аҳаиртә ҭыԥқәеи, аконтиненталтә шельфи, насгьы иҷыдоу аекономикатә зонеи рстатуси рыхьчареи;
в) Аҳәынҭқарра ахьчареи ашәарҭадареи, абџьармчқәеи, аибашьыгатә ааглыхреи, абџьар хәахәҭреи;
г) Аибашьреи аҭынчреи рызҵаарақәа, ҷыдалатәии аибашьратәии аҭагылазаашьақәа рзинтә режим ашьақәргылареи уи алагалареи;
гь) Анҭыҵтәи ахәахәҭра, атаможниатәии атарифтәии ррежимқәа;
гә) Аҳәынҭқарратә финансқәеи аҳәынҭқарратә ԥара аԥсахреи, аԥараԥҟара, аҿаҵәыхьчареи ашәахтәи рзакәаԥҟара;
ӷ) Астандартқәеи аеталонкәеи, агеодезиеи ахсаалаграфиеи, аамҭа иаша ашьақәргылара, аҳәынҭқарратә статистика;
ӷь) Иакыу афымцатә системеи уи арежими, аимадара, ахәахәҭратә флот, аӷбакәа рбираҟқәа, азеиԥшхәынҭқарратә ҵакы змоу абаӷәазакәа, ахаиртә баӷәазеи аеродроми, аҳаиртә ҭыԥқәа рхылаԥшреи, атранзити, аҳаиртә транспорти, аҳаиртә транспорт аҭаҩра, аметеоҭҵааратә маҵзура, ақәша-мықәшатә лагыла ахылаԥшратә система;
ӷә) азеиԥшхәынҭқарратә ҵакы змоу аихамҩеи амашьынамҩеи;
д) аокеани иаарту амшыни рҿы аԥсыӡкра;
дә) ахәааҿтәи-асанитартә кордон;
е) афармацевттә матәарқәа ирызкә азакәанԥҟара;
ж) абжьаратәии иреиҳау аҵараиурҭақәа аттестациеи акредитациеи рзура, академиатәии анаукатәии, азаанаҭдырратәии ахьыӡқәа ирызкә азакәаԥҟара;
жь)аинтеллекттә хатәамзара иазкыу азакәаԥҟара;
жә)ахәхахҭреи, ашьауси, атәылареи, административтәи аџьатәи рзинқәа ирызкыу азакәаԥҟара, акәнага ақәршәареи апроцессуалтә закәаԥҟаракәа рынагӡара;
з) акриминалтә полициеи аус аилыргареи;
ӡ) адгьыли, уи иаҵоу амазареи, аԥсабаратә ресурсқәеи ирызыу азакәанԥҟара.
2. Еиҵыӡбатәу анапынҵақәа рызҵаарақәа ҷыдала ихәаақәҵоуп.
1. Қырҭтәыла атерриториа зегь аҿы инаԥҵахалагь иахәҭоу аҭагылазаашьа, ианынашьақәргылахалакь аҭыԥантәи ахаланаԥхгаратә органқәа, Қырҭтәыла Апарламент ҩ-палатак рыла ишьақәргылахоит – Ареспублика Асовети Асенати.
2. Ареспублика Асовет шьақәгылоуп еизышәоу асистемала иалахыу ауаа рыла.
3. Асенат шьақәгылоуп Аԥсни Аҷареи, насгьы Қырҭтәыла еьырҭ атерриториатә хкқәеи рҿы иалахыу ауаа рыла, иара убас Қырҭтәыла Ахада издиҵаз хәҩык асенаторҵәа рыла.
4. Апалатақәа ралхрақәа реиқәршәашьеи, рыԥхықәреи, реиҿкаашьеи хәаақәҵахоит аоргантә закәанла.
1. Қырҭтәыла аҳәынҭқарратә мчра хыҵхырҭас иамоу ажәлар роуп. Аҳәынҭқарратә мчра ныҟәгахоит Қырҭтәыла Аконституциа ишьақәнаргылаз ахәаақәа ирҭагӡаны.
2. Ажәлар рымчра аԥстазаара иаладырҵәоит ареферендуми, егьырҭ хыҭкаалатәи адемократиатә формақәа рыла, дара рхаҭарнакҵәа рыла.
3. Дарбанзаалак аӡәгьы азин имам мчыла, мамзаргьы закәандарала аҳәынҭқарратә мчра ампыҵахра.
4. Аҳәынҭқарратә мчра аԥсҭазаара иалаҵәоит амчқәа реихшара апнинцип шьаҭас иаманы.
1. Қырҭтәала Аконституциа – аҳәынҭқарра закәан хадоуп. Иарбанзаалак егьырҭ азинтә актқәа Аконституциа иашьашәалазароуп.
2. Қырҭтәала азакәанԥҟара адунеижәларбжьаратә зинқәа еицырзеиԥшны иазхаҵоу апринципқәеи анормақәеи ирышьашәалоуп. Қырҭтәала Аконституциа иаҵамгыло Қырҭтәалатәи адунеижәларбжьаратә еиқәшаҳаҭрақәа ихадароу аиуристратә мчы рымоуп аҳәынҭқарра аҩнуҵҟатәи анормативтә актқәа рҿаԥхьа.
Қырҭтәала иазханаҵоит, иагьықәныҟоит зегьеицырзеиԥшны иазхаҵоу ауаҩы изинкәеи ихақәиҭракәеи – инаунагӡоу, иреиҳаӡоу ауаҩытәысатә мазарақәа ракәны. Амчра аԥсҭазаара аларҵәараҿы ажәлареи аҳәынҭқарреи урҭ азинқәеи ахақәиҭрақәеи еиԥымкрада аус зуа зинк аҳасабла ихәаакәрҵоит.
Қырҭтәыла ҳәынҭқарратә бызшәас иҟоуп ақырҭуа бызшәа, Аԥсны – иара убас аԥсуа бызшәа.
Аҳәынҭқарра иазханаҵоит Қырҭтәыла аҭоурых аҿы ақырҭуа кьырсиантә уахәама ианнакыло зеиԥшыҟам ароль, уи аамҭазгьы ирыланахәоит адинхаҵаратә гарагарақәеи анҵәахаҵарақәеи инагӡаны рхақәиҭра, ауахәама аҳәынҭқарра аҟнытә ахьыԥшымра.
Қарҭ – Қырҭтәыла иаҳҭнықалақьуп.
Қырҭтәыла аҳәынҭқарратә символқәа шьақәргылахоит аоргантә закәанқәа рыла.
Ауаҩы ихадоу изинқәеи ихақәиҭрақәеи
1. Қырҭтәыла атәылауаҩра ауаҩы иҭоуп ииралеи ԥсабаратә мҩалеи
2. Қырҭтәыла атәылауаҩы аамҭакала даҿа ҳәынҭқаррак датәылауаҩны дзыҟалаӡоум.
3. Қырҭтәыла атәылауаҩра аиуреи аҵәыӡреи реиҿкаара хәаакәҵоуп аоргантә закәанқәа рыла.
1. Қырҭтәыла иара итәылауаҩы уи дахықазаалакгьы дахьчоит, ихылаԥшуеит.
2. Атәылауаҩра амхра зыҟалом
3. Қырҭтәыла атәылауаҩы Қырҭтәыла иалҵра зыҟалом
4. Қырҭтәыла атәылауаҩы даҿа ҳәынҭқаррак иаҭара зыҟалом, адунеижәларбжьаратә еиқәшаҳаҭрақәа рҿы заа иазгәаҭоу ахҭысқәа раамҷыдрахаз. Атәылауаҩы даҿа ҳәынҭқаррак иаҭаразы иҟаҵоу ақәцара ахашшаара алшоит аӡбарҭаҿы.
Дарбанзаалак ауаҩы дшоуп ихы дақәиҭны, зегьы еиҟароуп азакәан аҿаԥхьа, расалеи, ҵәаҽԥштәылеи, бызшәалеи, хаҵалеи, ԥхәысреи, динлеи, аполитикатәи, ма даҿа дунехәаԥшышьалеи, милаҭлеи, етникатәлеи социалтәлеи изтәу алеибхылҵшьҭралеи, мазаралеи, абиԥаратә ҭагылазаашьалеи, нхарҭа ҭыԥлеи хәа еилых ҟамҵакәа.
1. Аԥсҭазаара кьысра зқәм ауаҩы изин ауп, уи закәала ихьчоуп.
2. Зда ыҟаӡам ақәнага ақәршәара – ашьра, инагӡаны аҟәыхра аҟынӡа, азгәаҭара ҟалоит аоргантә закәанқәа рыла, аԥсҭазаара ишәарҭоу хырхарҭас измоу ҷыдала ихьанҭоу аҵәгьаурақәа рзы. Ас еиԥш иҟоу ақәнага ақәршәара ахархәара азин амоуп . Қырҭтәыла Иреиҳаӡоу Аӡбарҭа.
Дарбанзаалак азин имоуп ихы дақәиҭны ихаҭара аизырхара.
1. Дарбанзаалак ауаҩы ихьыӡҽиԥшеи иаҳаҭырра зыҟалом.
2. Дарбанзаалак ауаҩы ирхәаҵәара, гәмандарала изныҟәара, иргәаҟра, иаҳаҭыр аларҟәра, иакәым иақәыршәара зыҟалом.
1. Ауаҩы ихақәиҭра лакьысра ақәм.
2. Аусӡбара ишьқәнаргылаанӡа азин ыҟам ауаҩы ихақәиҭра иҵәырӡра, мамзаргьы ихатә хақәиҭра ахәаақәа рыркьаҿра.
3. Азакәан иазгәанаҭоу ҭагылазаашьақәа рҿы иҟалоит ауаҩы иаанкыларабҷыдала уи азин зыҭо ауаа рнапала. Иаанкыло, ма даҿакала зхақәиҭра ахәаақәа ркьаҿу ауаҩы иус ала уи иақәнаго аӡбарҭаҿы дҵәыргазароуп 48 сааҭ ирхымгақәа. Убри нахыс 24 сааҭ рыҩныҵҟа аӡбарҭаҿы ирыдкыламхар ирбаандаҩразы, ма даҿакала ихакәиҭра ахәаақәа рыркьаҿразы ақәҵара, уи ауаҩы зыԥшран ҟамҵакәа ихақәиҭра иҭатәуп.
4. Азин ыҟаӡам иаанкыло, ма даҿакала ихакәиҭра ахәаақәа ркьаҿу ауаҩы махаҽшьахалеи ԥсихикалеи мчыла изныҟәара.
5. Иаанкылоу, ма ирбаандаҩыу ауаҩы иаразнак иеилдыркаауеит уи изинқәеи ихақәиҭреи ахәаақәа рыркьаҿра шьаҭас иамои. Дарбанзаалак ауаҩы данааныркыла, ма данҭарк инаркны, азин имоуп адукат ицхыраара дахәар, уи ихәарагьы хымԥада инагӡаҭәуп.
6. Аҵәгьаура ҟазҵаз хәа гәҩарас иҟоу ауаҩы иаанкылара аҿхәара сааҭ иреиҳамзар ауп, ахара зду иус заатәи алгамҭакла аҟаҵара – мзы иреиҳамзароуп.
7. Ари Ахәҭаҷиахәо аилагара закәанла иахьырхәхоит. Закәандарала иаанкылаз, ма ирбаандаҩыз ауаҩы азин имоуп акомпенсациа аиура.
1. Дарбанзаалак ауаҩы азин имоуп иажәеи, игәаанагарақәеи, иламыси, идинхаҵареи, игәрагареи рхақәиҭра.
2. Азин ыҟам ауаҩы ишьаҭашәарыҵара, уи иажәеи, игәаанагарақәеи, иламыси, идинхаҵареи, игәрагареи рхақәиҭра ихы иахьирхәаа дахырҟьаны, иара убас ауаҩы абарҭ ахақәиҭрақәа рзы игәаанагара мчыла ирхәара.
3. Азин ыҟам абри Ахәҭаҷ аҿы еиқәԥхьаӡоу ихақәиҭрақәа рхәаақәа рыркьаҿра, урҭ рҵәыргара, даҿа џьоукы рзинқәеи рхақәиҭрақәеи ирԥырхагамзар.
1. Лакьысра рымам дарбанзаалак ауаҩы ихатәы ԥсҭазаара, уи иусуратә, ҭыԥ, ихатәы нҵамҭақәа, ишәҟә, ҭелла, ма егьырҭ атехникатә хархәаҭагәа рыцхыраарала иҵәажәарақәа, иара убас атехникатә хархәаҭагәа рыцхыраарала иоуз адырраҭаракәа. Иарбоу азинқәа рхәаақәа рыркьаҿра алшоит аусӡбарала, ма уи адагьы закәанла ишьақәргылоу зыԥшран ҟамҵакәа еилкаатәу аҭагылазаашьа анҵәырҵуа.
2. Аӡәгьы азин имам, изтәу дазыразымкәа, иҩны, ма иитәу анхарҭа аҩнарала, аусӡбарҭа иаӡбаанӡа, мамзаргьы закәанла иазгәаҭоу зыԥшран ҟамҵакәа еилкаатәу аҭагылазаашьа ыҟамкәа инхарҭа аимадара.
1. Иазхаҵоуп, агарантиагьы амоуп ахатәмали аҭынхаратә мазареи. Азин ыҟам ахатә мал аиуреи, амхреи, ҭынхарала, рзеиԥш зинқәа рақәхра
2. Зда хәарҭа ыҟам ауажәларратә ҭахрақәа рзы иҟалоит актәи апункт аҿы иарбоу азинқәа рхәаақәа рыркьаҿра, уи закәанла ихәаақәҵоу аҭагылазаашьақәа рҿы ишьақәрӷәӷәоу еиҿкаарала.
3. Зда хәарҭа ыҟам ауаЖәларратә ҭахрақәа рзы ахатәмазара амхра ауеит хыҭкаала азакәан аҿы иазгәаҭоу аамҭақәа раан, аусӡбарала, мамзаргьы аоргантә закәанкәа рыла ишьақәргылоу, зыԥшран ҟаҵакәа иӡбатәу аҭагылазаашьа анҵәырҵуа аамҭаз, уи хымԥада иақәнаго ааԥсарахәшәарала.
1. Дарбанзаалак Қырҭтәыла закәанла иҟоу ауаҩы азин имоуп атерриториа зегь аҿы дақәиҭны анеиааира, насгьы хақәиҭрала инхарҭа тыԥ алхра.
2. Дарбанзаалак Қырҭтәыла закәанла иҟоу ауаҩы илшоит ихы дақәиҭны Қырҭтәыла алҵра. Қырҭтәыла атәылауаҩы азин имоуп ихы дақәиҭны Қырҭтәылаҟааара.
3. Апунктқәа 1-и 2-и рҿы иарбо азинқәа рхәаақәа рыркьаҿра ҟалоит азакәан иқәныҟәаны мацара, адемократиатә уаажәларра аҟазааразы хымԥада иаҭахыу ахәынҭқарратәи ауаажәларратәи ашәарҭадареи, агәбзиара ахьчареи, аҵәгьаурақәа разԥхьаԥыхреи, мамзаргьы аӡбараиаша амҩаԥгареи рыларшара хәкәкыс иҟаҵаны.
1. Ауаҩы иинтелектуалтә рҿиара ахақәиҭра агарантиа амоуп. Лакьысра амам ауаҩы иинтелектуалтә хатәмазара азин.
2. Иалыршахом арҿиаратә процесс аҿалагалара, иара убас арҿиаратә усзура асфераҿы ацензура аҟаҵара.
3. Иалыршахом арҿиаратә усзумҭақәа рыларҵәара ақәиҭымтәра, арбаандаҩра, урҭ рыларҵәара егьырҭ ауаа рзакәатә зинқәа ирԥырхагамзар.
1. Дарбанзаалак ауаҩы азин имоуп ихы дақәиҭны адырраҭара аиуреи аларҵәареи, игәаанагарақәа ҿырхәалеи, ҩыралеи, ма даҿа формала рхәареи раларҵәареи.
2. Амассатә дырраҭаратә хархәагақәа рхы иақәиҭуп. Ацензура азин ыҟам.
3. Ахәынҭқарра, мамзаргьы хазла ауаа азин рымам амассатә дырраҭаратә хархәагақәа адырраҭара аларҵәаратә хархәагақәа амонополизациа рзура.
4. Ари Ахәҭаҷ 1-и 2-и апунктқәа рҿы еиқәԥхьаӡоу азинқәа рыларҵәара ахәаақәа рыркьаҿра алшоит закәанла, адемократиатә уаажәларраҿы зда ԥсыхәа ыҟам аҭагылазаашьақәа раан, ахәынҭқарратәи ауаажәларратәи ашәарҭадара алыршаразы, атерриториатә акзааразы, аҵәгьаура азԥхьаԥыхразы, егьырҭ ауаа рзинқәеи рҳаҭыри ахьчаразы, иконфеденциалтәуп хәа иазхаҵоу аинформациа аларҵәара ахырԥаразы, иара убас аӡбарҭа ахьыԥшымреи дгылара ҟамҵақәа аныҟәгаразы.
1. Абџьар Мчқәеи, аполиициеи, ашәарҭадареи рҿы амаҵзура иалоу рыда, зегь еилых ҟамҵакәа, азин рымоуп заанаҵы азилхра ҟаҵакәа, бџьарда, аизара ахыбра аҩныҵҟаҿы еиԥш, ажәҩан аҵаҟагьы.
2. Азакәан аҿы иазԥхьагәаҭоуп амчрақәа рахь заа ахәара анаҭахә, уи аизара, ма аманифестациа анымҩаԥырго ауааи атранспорти ахьныҟәо аҭыԥқәа рҿы.
3. Амчрақәа аизара, ма аманифестациа аҟәрхыр рылшоит уи азакәанҿагыларатә ҟазшьа анаанахәо маҵара аан.
1. Ауаа зегьы азин рымоуп ауаажәларратә еиҿкаарақәа, убарҭ
рзыԥхьаӡараҿы азаанаҭеидгыларақәа раԥҵара, убарҭ рыҩнуҵҟа аҿеидкылара.
2. Қырҭтәыла атәылауаа, аоргантә закәанқәа инрышьашәаланы азин рымоуп аполитикатә партиақәа, егьырҭ политикатә хеидкылақәеи раԥҵареи урҭ русураҿы ахалархәреи.
3. Иалыршахом Қырҭтәыла аконституциатә шьақәргылара ахҳәареи, ма мчыла аԥсахреи хыкәкыс икәзыргало, атәыла хьыԥшымра алакьысреи, уи атерриториатә акзаара аԥсахреи, мамзаргьы аибашьра амчымхареи апропаганда рзызуа, амилаҭтәи, аҭыԥантәи, адинхаҵаратәи, ма социалтәи еиҿыхарақәа еиҵызхәа аполитикатәии ауаажәларратәи хеидкылақәа раԥҵареи русзуреи.
4. Ауаажәларратәи политикатәи хеидкылақәа ақәиҭым абџьармчратә еибыҭарақәа раԥҵара.
5. Абџьар Мчқәеи, ахәынҭқарратә ашәарҭадаратә амаҵзуреи, ма аҩнуҵҟатәи аусқәа рорганқәа рҿы аус зуа ауаа, ӡбаҩыс, ма прокәрорс иҟаҵоу, ма иалхыу ауаа аполитикатә хедкылақәа рҿы рчленра аанкылахоит.
6. АуааЖәларратәи политикатәи хеидкылақәа русура аанкылара, ма аҟәхра алыршахоит аусӡбара мацарала, аоргантә закәан ишьақәныргыло аҭагылазаашьақәеи аиҿкаараеи рыла.
Ахәынҭқарра азин амоуп атәмтәлауааи атәылауаҩра змам ауааи рполитикатә усзура аҳәаақәа рышьақәргылара.
1. Дарбанзаалак Қырҭтәыла атәылауаҩ, 19 шықәса зхыҵыз, азин имоуп ареферендуми. ахәынҭқарратә органқәеи, аҭыԥантәи ахаланаԥхгаратә органкәеи ралхрақәа рҿы аҿалархәра. Алхыҩҵәа рхатәгәаԥхаратәҵәыргара ахақәиҭра алыршоуп.
2. Алхрақәеи ареферендуми ирылахәм аӡбара зхы еиқәшәам хәа иазханаҵаз, мамзаргьы аӡбарҭа ақәҵарала ақәнага иахьақыдыршәо аҭыԥқәа рҿы зыҿхәара зхызго ауаа.
1. Дарбанзаалак Қырҭтәыла атәылауаҩ азин имоуп иарбан хәынҭқарратә маҵзуразаалак аанкылара, уи азакәанԥқара ьшьақәнаргылаз аҭахрақәа дрықәнагозар.
2. Ахәынҭқарратә маҵзура аҭагылазаашьақәа закәанла ихәаақәҵоуп.
1. Аџьа ахы иақәиҭуп.
2. Ахәынҭқарра иауалуп зых иақәиҭыу анаплакыдкылареи аконкәренциеи реизҳара ацхыраара аҭара. Амонополиатә усзура азин ыҟам, азакән иарбо ҭагылазаашьақәак раамҷыдахар. Азакәан иахьчоит ахархәаҩҵәа рзинқәа.
3. Аџьа аганахьала жәларбжьаратәи иқәшаҳаҭрақәа ирықәршәаны ахәынҭқарра иахьчоит ахәаанырҵә иҟоу Қырҭтәыла атәылауаа рзинқәа.
4. Азакәан ихәаақәнаҵоит аџьатә зинқәа рыхьчара, ииашаны ахәԥсашәареи ишәарҭам, агәабзиара иаԥырхагам аџьатә ҭагылазаашьақәеи, зықәра наӡами ахәсеи рџьатә ҭагылазаашьақәеи.
Ахәынҭқарра еиҷахауеит атәыла атерриториа зегь аҿы еицеиҟараны асоциалтә-економикатә еизҳа зыӷьара аҟалара. Закәанла ишьақәрӷәӷәоуп ашьхаҳарантәи арегионқәа рҿы асоциалтәҽекономикатә прогресс алзыршаша ацхыраара.
Ахәынҭқарра усурада инхаз Қырҭтәыла атәылауаа аџьаусҭыԥла реқәршәара иацхраауеит. Ауаҩы дызлачаша аминимуми усурҭада инхаз истатуси ралыршара аҭагылазаашьақәа закәанла ихәаақәҵоуп.
Азабастовка ҟаҵара азин азхаҵоуп. Ари азин аларҵәара аиҿкаара закәанла ихәаақәҵоуп. Иара убас азакәан шьақәнаргылоит аԥстазааразы акрызҵазкәа амацзурақәа русура агарантиа.
1. Ахәынҭқарра акәльтура еизҳа зыӷьара иацхраауеит, иаԥнаҵоит аҭагылазаашьа атәылауаҩ акәльтуратә ԥсҭазаара ҳәаа амамкәа ралахәразы, урҭ ркәльтуратә хатәҷыдарақәа рҵәыргареи рырбеиареи рзы, амилаҭтәи азеиԥшуаҩытәыҩсатә мазарақәеи рызхаҵаразы, жәларбжьаратәи акәльтуратә еимадарақәа рырҵауларазы.
2. Дарбанзаалак Қырҭтәыла атәылауаҩ ихәҭоуп деиҷаҳаларц акәльтуратә ҭынха ахьчареи аиқәрхареи. Акәльтуратә ҭынха азакәан иахьчоит.
1. Зегьы ирымоуп азин аҵараҽдырра аиуреи уи аформа алхреи.
2. Ахәынҭқарра иалнаршоит аҵараҽдырратә программақәа жәларбжьаратәи аԥҟарақәеи астандартқәеи ирышьашәало рыҟаҵара.
3. Ашколҭаларанӡатәи ааӡара ахәынҭқарра иалнаршоит. Алагамҭатә ҵараиура хымԥадатәуп. Абазатә аҵараҽдырра аиура ахәынҭқарра ахьӡала иалыршоуп. Атәылауаа азин рымоуп азакәан ихәаақәнаҵо еиҿкаашьалеи ишьақәнаргыло ахәаақәа рыҩныҵҟа ахәынҭқарратә ҵараиурҭақәа рҿы хәда-ԥсыда раиура абжьаратәии, азаанаҭтәии, иреиҳаӡоу аҵара-дырра.
4. Ахәынҭқарра азакәан ихәаақәнаҵо еиҿкаашьала ирыцхраауеит аҵаралашаратә усхәарҭақәа.
1. Аибагара-хатәгәаԥхаратә еидгыларак аҳасабла, шьаҭас иамоуп ахаҵеи аԥҳәыси рзинқәа реиҟарара.
2. Ахәынҭқарра аҭааҵәара рбзабаатә ҭагылазаашьа иацхраауеит.
3. Анреи ахәҷреи рзинқәа азакәан иахьчоит.
1. Дарбанзаалак азин имоуп игәабзиара аҵәыхьчара ахархәарабуи имч зықәхо медицинатә цхыраарак аҳасабла. Закәанла ишьақәргыло аиҿкаарала ихәаақәҵоу аҭагылазаашьақәа рҿы иалыршахоит хәдаҽԥсыда амедицинатә цхыраара.
2. Ахәынҭқарра аконтроль рзыруеит агәабзиарахьчаратә еиҿкаарақәа зегьы, ахәшәтә хархарақәа рааглыхреи урҭ рыла ахәахәҭреи.
3. Зегь ирымоуп азин агәабзиаразы ԥырхага злам ақәшаҽмықәшатә лагылаҿы анхара, аԥсабаратәи акәльтуратәи лагыла ахархәара. Зегьы ируалуп аԥсабаратәи акәльтуратәи лагыла ахьчара.
4. Ауаҩы игәабзиаразы ишәарҭам алагыла аԥҵара хықәкыс иҟаҵаны, ауааЖәларра рекологиатә рекономикатә зҿлымҳарақәа инрышьашәаланы. ҳаамҭазтәи ҳаԥхьаҟатәи абиԥарақәа ринтнрнсқәа ирызхәцны ахәынҭқарра иалнаршоит ақәшаҽмықәшатә лагыла ахьчареи рационалла аԥсабарахархәареи.
5. Ауаҩы азин имоу дахьынхоу иқәшаҽмықәшатә лагылеи иусуратә ҭыԥ ҭагылазаашьеи азы инагӡоу, иобективтәу, изаамҵанытәу адырра аиура.
1. Қырҭтәыла атәылауаа асоциалтәии, аекономикатәии, акультуратәии, аполитикатәии ԥсҭазаараҿы зинла еиҟароуп, бызшәалеи, милаҭлеи, етникалеи, динхаҵаралеи изеиуоу хәа еилых ҟамҵақәа. Зегьеицрызхаҵоу апринципқәеи жәларбжьаратәи зинқәа рнормақәеи инарықәршәаны урҭ азин рымоуп хақәиҭрала изакәзаалак дискриминициаки ҩалагалараки рымамкәа рхатәы кәльтура аизҳара, рхатәы бызшәа рхатәы ԥсҭазаараҿы ауаа рыгәҭаны ахархәара.
2. Зегьеиҵрызхаҵоу апринципқәа жәларбжьаратәи зинқәа рнормақәеи инарықәршәаны, еиҵарақәа рзинқәа рыларҵәара Қырҭтәыла асуверенитети, ахәынҭқарратә шьақәгылазаашьеи. Атерриториатә акзаареи, аполитикатә хьыԥшымреи ирҿагыло иҟамзароуп.
Қырҭтәала Аконституциа мап аҵәнакәам егьырҭ зегьеиҵрызхаҵоу, иара аҟны хыҭкаала иарбам, аха ари Аконституциа апринципқәа ирхылҿиаауа азинқәа.
1. Ахара здырҵо ахара имам хәа дыԥхьаӡоуп, ахара шиду еилкааханӡа, азакәантә мчы зоухьоу аӡбарҭа лахьыҭарала ишьақәргылахаанӡа.
2. Ахара здырҵо ахара ишдым ашьақәрӷәӷәара иара иуалӡам. Ахарадҵара ашьақәрӷәӷәара зуалу ахарадҵаҩ иоуп.
3. Ахара зду иаҳасабла ауаҩы аҭакԥхықәрахь инагаразы ақәҵара. Аҵыхәантәи ахарадҵареи ахарадҵаратә қәҵареи шьаҭас ирымазароуп меижьрада алкаара маҵара. Иарбанзаалак ахарадҵара. Ишьақәгылоу азакәантә еиҿкаарала ишьақәрӷәӷәам, ихырхаганы иҟалароуп ахара здырҵо изы.
1. Дарбанзаалак Қырҭтәала атәылауаҩы азин имоуп, закәанла ишьақәргыло еиҿкаарала, иара изы ахәынҭқарратә усхәарҭақәа рҿы ирымоу аинформациа адырра, иара убас официалтә шәҟәқәагьы рдырра, урҭ ирыҵарымкәазар ахәынҭқарратәи, азаанаҭтәи, ма акоммерциатәи амаӡа.
2. Аӡәгьы илымшазароуп, ауаҩы игәабзеареи, ифинансқәеи, ма егьырҭ ахатә зҵаарақәа ирыдхәаланы аофициалтә усхәарҭақәа рҿы иҟоу аинформациа адырра, иара ауаҩы ихаҭа дақәшаҳаҭымкәа, уи закәанла ишьақәргыло ахәынҭқарратәи, ма ауаажәларратәи ашәарҭадареи, агәабзиара ахьчареи, иара убас егьырҭ ауаа рзинқәи рхақәиҭрақәеи рхылаԥшра анарылшахо мацара аамҷыдарахаз.
1. Дарбанзаалак ауаҩы аӡбарҭахь анеира азин имоуп изинқәи ихақәиҭрақәеи рыхьчаразы.
2. Дарбанзаалак ауаҩы ахара идырҵоузар иурисдикциала иус зҵанакәа аӡбараҿы.
3. Ахьчара азин агарантиа ыҟоуп.
4. Дарбанзаалак ауаҩы аҵәгьаурақәа аказы ҩынтәны ахара идҵара зыҟалом.
5. Дарбанзаалак иҟаиҵаз азы аҭакԥхықәра ныҟәигаӡом, уи аныҟаиҵоз аамҭазы зинеилагароуп хәа иԥхьаӡамзар. Аҭакԥхықәра змыруашәшәыро, мамзаргьы зынӡа иаԥызымхәа азакәан, шьҭахьҟатәи амч амаӡам.
6. Ахара зыдҵоу азин имоу ахәара, иара ишахаҭҵәа аӡбарҭахь рнагареи рыҭҵаареи ахарадҵара аган иатәу ашаҳаҭҵәи дареи ҭагылазаашьала еиҟараны иҟаларц азы.
7. Азакәан аилагарала иаарԥшу аилкаарақәа аиуристратә мчы рымаӡам.
8. Дарбанзаалак аӡәгьы иуалӡам ихы даҿагыланы, мамзаргьы азакәа ихәаақәҵаны иаԥхьаӡаз игәакьацәа дыҿагыланы шаҳаҭра аура.
9. Дарбанзаалак агарантиа имоуп ахәынҭқарратә усбарҭақәеи, ахаланаԥхгаратә органқәеи, иара убас урҭ рмаҵурауаа закәандарала иахьизныҟәаз иахьҟьаны иоуз аԥырҳага аӡбарҭа еиҿкаарала ахәынҭқаррала инагӡаны ахартәара.
1. Қырҭтәала атерриториаҿы ауаҩы изинқәеи ихақәиҭрақәеи рыхьчара ахылаԥшра алыршахоит Қырҭтәала Жәлар Рыхьчаҩы ила. Уи далырхәеит Қырҭтәала Апарламент бжеиҳара рыбжьиҭарала, 5 шықәса ҿхәарас иманы.
2. Жәлар Рыхьчаҩы азин имоуп ауаҩы изинқәеи ихақәиҭрақәеи еилазго афактқәа рааԥшара, изыхәҭоу аорганқәеи ауааи рышҟа урҭ рыцҳара. Жәлар Рыхьчаҩы иусура иаԥырхаго аҭагылазаашьа аԥҵара закәанла иахьырхәххоит.
3. Қырҭтәала Жәлар Рыхьчаҩы иԥхықәрақәа хәаақәҵоуп аоргантә закәанқәа рыла.
1. Қырҭтәала инхо дарбанзаалак ауаҩы идуп Қырҭтәала Аконституциеи азакәанԥҟарақәеи ирхәо анагӡара.
2. Џьоукы рзинқәеи рхақәиҭрақәеи аԥсҭазаара аларҵәара даҿа џьоукы рзинқәеи рхақәиҭрақәеи ирԥырхагамзароуп.
Аконституциаҿы иарбоу ауаҩы ихадоу изинқәеи ихақәиҭрақәеи, рҵакы азгәаҭаны, ирыларҵәароуп иара убас аируристратә хаҿқәагьы.
1. Қырҭтәала Ахада азин имоуп иҷыдоу, ма аибашьратә ҭагылазаашьақәа раан атәылаҿы, ма иарбанзаалак уи ахәҭак аҿы рхәаақәа иркьаҿыр ахәҭачқәа 19,20,21,22,24,25,30,33,41 рҿы еиқәԥхьаӡоу азинқәеи ахақәиҭрақәеи. Қырҭтәала Ахада ихәҭоуп ари аӡбара саат ирхымгақәа ашь қәрӷәӷәаразы Апарламент ашҟа анагара.
2. Иҷыдоу, ма аибашьратә ҭагылазаашьақәа аналагалаха аамҭазы Ахадаи, Апарламенти, Қырҭтәала егьырҭ ахаҭарнактә органқәа ралхрақәа мҩаԥыргоит уи аҭагылазаашьа аныҟәыхлакь ашьҭахь.
1. Қырҭтәала инхо атәымтәлауааи атәлауаҩра змам ауааи Қырҭтәала атәылауааи дареи еиҟароу азинқәеи ауалԥшьақәеи рымоуп. Аконституциеи азакәани рҿы иазԥхьагәаҭоу аҭагылазаашьақәа раамҷыдарахаз.
2. Жәларбжьаратәи азинқәеи зегьеиҵрызхаҵоу анормақәеи закәанла ишьақәргылоу аиҿкаашьеи ирышьашәаланы, Қырҭтәала ахыҵәахырҭа рынаҭоит атәымтәылауааи атәылауаҩра змам ауааи.
3. Изыҟалом ахҵәацәа даҿа хәынҭқаррак ахь рыҭара, урҭ рполитикатә гәрагаразы ирышьҭашәарыҵозар, мамзаргьы иҟарҵаз, Қырҭтәала азакәанԥҟара инақәршәаны цәгьауроуп хәа иԥхьаӡамзар.
Қырҭтәала Апарламент
Қырҭтәала Апарламент азакәаԥҵаратә мчра алзыршо, атәылаҿы иреиҳаӡоу ахаҭакратә органны иҟоуп, уи ихәаақәнаҵоит атәыла адәахьтәии аҩнуҵҟатәии аполитика ахырхарҭа хадақәуа. Аконституциа ишьақәнаргылаз ахәаақәа рыҩнуҵҟа анаԥхгара аусзура иахылаԥшуеит, иара убас егьырҭ аԥхықәрақәа ҟанаҵоит.
1. Апарламент ахь алхрақәа мҩаԥысует зегьы еиҵырзеиԥшу, еиҟароу. Изныктәиу алхратә зинтә шьаҭа инақәршәаны, маӡа бжьыҭарала, ҿхәарас ԥшьышықәса аҭаны. Апарламент шьқәгылоуп апропорциатә системала иалхә 150-ҩык алахәылацәеи амажоритартә системала иалхә 85-ҩык алахәылацәа рыла.
2. Апарламент ахь ддепутатхарц илшоит ҩажәи хәба шықәса зхыҵуа, алхратә зин змоу дарбанзаалак Қырҭтәала атәылауаҩ.
3. Апарламент аусушьа аҩнуҵҟатәи аструктуреи аиҿкаашьеи Апарламент арегламент ихәаақәнаҵоит.
1. Алхрақәа рҿы аҿалархәра азин амоуп, закәанла ишьақәргылоу еиҿкаашьала арегистрациа зауз атәылауаа рполитикатә хеидкыла, ҩынҩажәа нызықьҩык иреҵамқәа алхыҩҿа рнаԥынҵарақәа рыла зыԥшьгара шьақәрӷәӷәоу, мамзаргьы алхрақәа аназгәаҭоу аамҭазы Апарламент аҿы зхатәы хаҭарнак змоу, амажоритартә системала алхрақәа рҿы зықьҩык иреиҵамқәа анаԥынҵарақәа рыла зыԥшьгара шьақәрӷәӷәоу. Мамзаргьы аҵыхәтәантәи алхрақәа рылҵшәақәа рыла Апарламент иалахәыланы иҟоу.
2. Апарламент алахәылацәа рмандатқәа еизыршоит апропорциатә системала алхрақәа раан урҭ алхрақәа рзы рылазырхәа алхыҩцәа рҟнытә ҽпроцентк еиҵамкәа алхыҩцәа рыбжьы зауа аполитикатә хеидкыларақәа алхратә блокқәеи рыбжьара маҵара.
3. Апарламент ибжьааԥнытәу алхрақәа мҩаԥгахоит уи аԥхықәрақәа рыҿхәара нҵәаанӡа жәохәмш иргымхақәа. Алхрақәа рымҩаԥагара аҿхәара аибашьратә, ма иҷыдоу аҭагылазаашьа иақәшәар, алхрақәа мҩаԥнагоит уи анаԥыхыу ашьтахь 60 мшы ирхымгакәа. Алхрақәа рымш шьқәиргылоит Ахада, урҭ алхрақәа рылагара 60мшы иреиҵамкәа ишрыбжьоу.
4. Апарламент аԥхықәрақәа аԥыххоит ҿыц иалхыу Апарламент раԥхьатәи аилатәара инаркны.
5. Апарламент алахәылацәа ралхра аиҿкаара, иара убас ауаҩы кандидатк иҳасабла алхрахь инамышьтра хәаақәҵоуп Аконституциеи аоргантә закәанқәеи рыла.
Ҿыц иалхыу Апарламент раԥхьатәи аилатәара мҩаԥгазароуп алхрақәа анынҵәа инаркны 20-мш рыҩнуҵҟала. Аԥхьатәи аилатәара амш алыихәеит Қырҭтәала Ахада. Апарламент аусура иалагоит уи иалахәу алахәылацәа ахԥа рыҩхәҭак рыԥхықәрақәа аназхарҵалак.
1. Қырҭтәала Апарламент алахәыла Қырҭтәала зегьы дахаҭарнакәп, уи зых иақәиҭыу амандан ихы иаирхәоит, иҟалом иргьыжьрагьы.
2. Апарламент алахәыла ашьаус ҭакԥхықәрахь инагара, уи иаанкылара, ма иҭакра, уи инхареи, имашьынеи, иусуратә ҭыпи реимадара, иара убас хаҭала иеимадара алыршахар ҟалоит Апарламент ақәшаҳаҭхарала. Уи аҵәгьара ахьиуз аҭыԥ аҿы даанкыламзар, уи атәы зыԥшрак ҟамҵақәа Апарламент ашҟа ицхатәуп. Апарламент анақәшаҳаҭымха аамҭазы, иаанкылоу, ма иҭакә Апарламент алахәыла иаразнак ихы дақәиҭтәызар ауп.
3. Апарламент алахәыла азин имоуп, Апарламент алахәыла иаҳасабла игәраганы иархәаз афактқәа рӡыргара мап аҵәикыр. Арҭ афактқәа ирыдхәалоу аҩратә материалқәа аҭакра рықәҵара ҟалом. Ари азин ианахоит ауаҩы ипарламенттә ԥхықәрақәа анынҵәалак ашьҭахгьы.
4. Апарламент алахәыла ашьустә ҭакԥхықәра идӡам, уи Апарламент аҿы идҵақәа анынаигӡоз, ма уи ахәаақәа рынҭыҵ иихәаз игәаанагарақәеи идунеихәаԥшреи рзы.
5. Апарламент алахәыла иԥхықәрақәа ԥынгыла рымамқәа раларҵәаразы аҭагылазаашьа еиқәршәахоит. Апарламент иалахә иахәарала иашьашәалоу ахәынҭқарратә органқәа уи ихаҭаратә шәарҭадара еиқәдыршәоит.
1. Апарламент алахәыла азин имам ахәынҭқарратә маҵзураҿы иарбанзаалак ҭыԥк аанкылара, мамзаргьы ааглыхдкыларатә усзурак амҩаԥгара. Аицынагӡара ззыҟамло аусқәа азакәан ихәаақәнаҵоит.
2. Хыхьтәи апункт аҿы иазгәаҭоу адҵарақәа анеилагаха, Апарламент алахәыла иԥхықәрақәа аҟәыххоит.
3. Апарламент алахәыла иусуразы закәанла ишьақәргыло иџьаббаԥса иоуеит.
1. Апарламент алахәыла иԥхықәрақәа рызхаҵара, мамзаргьы урҭ рыҿхәара нҵәаанӡа раҟәхра азҵаарақәа Апарламент иаӡбоит. Ари Апарламенттә ӡбара ахашшара ҟалоит Аконституциатә Ӡбарҭаҿы.
2. Апарламент алахәыла иԥхықәрақәа рыҿхәара аиаанӡа иаҟәрхәеит:
а) ихаҭаратә ахәара шьаҭас иҟаҵаны иԥхықәрақәа анышьҭаҵо;
б) ззакәан мчра иҭагылоу Аӡбарҭа ахьырхәратә дҵара аныҟоу;
в) Аӡбарҭа ианазхаҵо уи аус шизымуа, иӡбахә ыҟамкәа дшыӡыз, мамзаргьы дшыԥсыз;
г д)амаҵуратә ҭыԥ анааникыло, мамзаргьы Апарламент алахәыла истатус иашьашәалам аусура анынаигӡо;
гь) Қырҭтәыла атәылауаҩра аниҵәыӡуа;
гә) Апарламент алахәыла Апарламент усураҿы заҳаҭыр ыҟоу ҵаҵӷәда ԥшьымз иреиҳаны ихы аналаимырхәуа;
ӷ)даныԥслакь.
1. Қырҭтәала Апарламент иара аԥхықәрақәа рыҿхәара зегь азы Арегламент еиәкаарала ишышьақәргылоу инақәршәаны маӡа бжьыҭарала иалнахәеит Қырҭтәала Апарламент Ахантәаҩы. Ахантәаҩи ихаҭыԥуаҩцәеи. Убра иналаҵаны – Аԥснии Ачареи иалхыу Апарламент алахәылацәа рхыԥхьаӡареи зыхьӡ рхәазы рҟынтә аӡәаӡәа ахаҭыԥуаҩцәа.
2. Апарламент Ахантәаҩы Апарламент аусура наԥхгара аиҭоит, агәаанагарақәа хақәиҭрала рхәара алиршоит. Апарламент аҿы ирыдыркылаз актқәа инапы рыҵаиҩуеит, иара убас Арегламент аҿы иазгәаҭоу егьырҭ аԥхықәрақәа наигӡоит.
3. Апарламент Ахантәаҩы идҵарала, уи иԥхықәрақәа рынагӡара анизалмыршо, иара убасгьы имаҵзура данаҟәыхыу, Ахантәаҩы иусқәа нарыгӡоит уи ихаҭыԥуаҩцәа.
4. Апарламент Ахантәаҩы Регламентла ишьақәргылоу еиҿкаарала Апарламент ахыбраҿы инаигӡоит административтә функциақәа зегьы.
1. Азакәаԥҟаратә зҵаарақәа заанҵы рызыҟаҵареи, ақәҵарақәа рынагӡара ацхырааразы, иара убас анаԥхгареи Апарламент хасабырбарала иаҵанакәа егьырҭ аорганқәеи русура ахылаԥшра хықәкыс иҟаҵаны Апарламент аҿы, уи аԥхықәрақәа рыҿхәара аан иаԥнаҵоит акомитетқәа.
2. Қырҭтәыала Аконституциеи Арегламенти рҿы иазгәаҭоу аҭагылазаашьақәа раан, иара убас Апарламент алахәылацәа ԥшьыџьара ишаны хәҭак рыла иҟарҵаз ахәарала Апарламент аҿы иаԥҵахоит аилыргаратә, мамзаргьы даҿа аамҭалатәи комиссиақәа. Аамҭалатәи акомиссиаҿы апарламенттә еиҳара рхаҭарнакцәа акомиссиа иалоу алахәылацәа рзеиԥш хыԥхьаӡарала абжа еиҳамхароуп.
3. Аилыргаратә комиссиа ахәарала уи аилатәарахь анеира, иара убас азҵаара аҭҵааразы ирҭахыу адокәментқәа рыҭара ихымԥадатәи усуп.
1. Апарламент аусура аиҿкааразы иаԥҵахоит Апарламент Абиуро, уи иалахәп Қырҭтәала Апарламент Ахантәаҩы, уи ихаҭыԥуаҩцәа, апарламент комитетқәеи афракциақәеи рхантәаҩцәа.
2. Аконституциаҿы еиқәԥхьаӡоу амаҵзуратә уаа аҭыԥ аҿы раҭара иадхәалоу азҵаарақәа, иашьашәалоу акомитетқәа рҿы иҟаҵоу алкаақәа шьаҭас иҟаҵаны, Арегламент иазгәаҭоу еиҿкаарала, Апарламент Абиуро аҿы иахәаԥшоит. Арҭ азҵаарақәа рзы Абиуро иҟанаҵаз аҵыхәтәантә ӡбара Ахадаи, Апарламенти ирызнагахоит. Абиуро иаднакылоит аиҿкааратә зҵаарақәа ирыдхәалоу Апарламент аусуразы аӡбарақәа.
1. Апарламент алахәылацәа апарламенттә фракциақәа рҿы рҿеидыркылар ҟалоит. Афракциа алахәылацәа рхыԥхьаӡара жәаҩык иреиҵамзароуп.
2. Афракциақәа рыҟалашьатә еиҿкаареи русуреи, урҭ рыԥхықәрақәеи, хәаақәҵахоит закәалеи Апарламент Арегламетлеи.
1. Апарламент алахәыла азин имоуп дразҵаар Апарламент хасабырбарала иаҵанакәа аорган. Анаԥхгара иалахәу, ақалақь ахада, атерриторатә акы хәа иԥхьаӡоу иарбан хракыразаалак анагӡаратә органқәа рнаԥггаҩцәа, ахәынҭқарратә усхәарҭақәа, иагьилшоит аҭак аиура.
2. жәаҩык иреҵамкәа Апарламент иалахәу гәԥҩык. апарламенттә фракциа азин рымоуп хасабырбарала Апарламент иаҵанакәа аоргани анаԥхгара алахәылаи рахь азҵаара аҟаҵара, дара урҭгьы Апарламент аилатәараҿы хымԥада аҭак ҟаҵароуп. Иҟарҵо аҭак Апарламент алаҵәажәар алшоит.
1. Апарламент аилатәара аартны имҩаԥысует. Ихазу зҵаарақәа рыхәԥшраан, иалахәу аиҳарак рыӡбарала Апарламент аилатәара. Мамзаргьы уи ахәҭак аркыуп хәа рыланахәар ҟалоит.
2. Иалхыу, иаҭоу, мамзаргьы Апарламент ишьакәнарӷәӷәаз амаҵзуратә уаҩы азин имоуп, Апарламент ианиднаҵа иагьиуалуп Апарламенти, уи акомитетқәеи, акомиссиақәеи реилатәарақәа рҿы аҟазаара. Арҭ ауаа рхәарала урҭ рықәгыларақәа иазыӡырҩыр рыхәҭоуп Апарламенти, акомитетқәеи, ма акомиссиақәеи рҿы.
3. Аконституциеи Азакәани рҿы иазгәаҭоу аҭагылазаашьақәа раамҷыдарахаз, абжьыҭара еснагь иаартны, ма хьыӡхәала иҟазароуп.
4. Апарламент аилатәара иатәу апротоколқәа, зҵәыргара ҟамло азҵаарақәа раамҷыдарахаз, Апарламент акьыԥхьтә орган аҿы ианҵахоит.
1. Қырҭтәала Апарламент иара ахатәзинла ибжьааԥнытәу ассесиақәа рышҟа еизоит шықәсык ахьтә ҩынтә. Ҭагалантәи асессиа аартхоит ҵәыббра мза раԥхьатәи аҩашазы иагьаркхоит ԥхынҷкәын мза ахԥатәи ахәашазы. Ааԥынтәи асессиа аартхоит жәабран мза актәи аҩашазы иагьакхоит ԥхынгәы мза аҵыхәтәантәи ахәашазы.
2. Қырҭтәала Ахадаи, Апарламент Ахантәаҩи, Апарламент алахәылацәа ԥшьбарак рахь хәҭак иреҵамкәа иҟарҵо адҵарала, мамзаргьы ихатәы анициативала асессиақәа рыбжьаразтәи аамҭазы еизигоит ибжьаԥнытәым Апарламент асессиа, ибжьаԥнытәу асессиа аусура аамҭазы – ибжьаԥнытәым аилатәара. Аҩратә дҵара анцәыргаха инаркны 48 сааҭ рыҩнуҵҟа аизгаразы Ахадатә акт ҭыжьымзыр, Апарламент иара Арегламент инашьашәаланы иахәҭоуп ахатәы зинла, иааиуа 48 сааҭ рыҩнуҵҟа аусура иалагарц.
3. Апарламент ибжьаԥнытәым аилатәара мҩаԥнагоит иқәгылоу азҵаарақәа заа ихәаақәҵаны мацара, иагьаркхоит азҵаарақәа зегьы акаанмыжькәа иаанырҵәоу.
4. Қырҭтәала Ахада иҷыдоу, ма аибашьратә ҭагылазаашьа анрылехәа ашьҭахь 48 саат рыҩнуҵҟа Апарламент еизоит ахатәы зинла, иара аусурагьы иацҵахоит иҷыдоу, ма аибашьратә ҭагылазаашьа аҟәырхаанӡа.
Аибашьреи аҭынчреи, аибашьратәи иҷыдоу ҭагылазаашьақәа ирызкә, иара убас Аконституциа Ахәҭаҷ 46 аҟны иазԥхьагәаҭоу азҵаарақәа рзы Апарламент ақәҵарақәа рыдыркылоит Апарламент иалоу зегьы рҟнытә реиҳараҩык рыбжьыҭарала.
1. Ахәҭаҷ 75 апункт 2 аҿы иазгәаҭоу аҭагылазаашьа аан, Қырҭтәала Ахада импичмент еиҿкаарала имаҵзура иамхра азҵаара ақәргылара азин ыҟоуп Апарламент иалоу зегьы рыҟнытә хыџьара ишаны хәҭак рыбжьыҭарала. Аус аҵыхәтәалкаа аиуразы идәықәҵахоит Қырҭтәала
2. Иреиҳаӡоу Аӡбарҭа, ма Аконституциатә Ӡбарҭа рышҟа. Иреиҳаӡоу Аӡбарҭа аҵыхәтәалкаа ишьақәнарӷәӷәар, Ахада иусурақәа рҿы ишыҟоу ацәгьаура ҟазшьа змоу, мамзаргьы Аконституциатә Ӡбарҭа – Қырҭтәала Аконституциа аилагара, Апарламент уи аҵыхәтәалкаа иахәаԥшны, иалоу зегьы рыҟнытә реиҳараҩык рыбжьыҭарала ирыӡбоит Қырҭтәала Ахада импичмент еиҿкаарала имаҵзура иамхра азҵааразы имҩаԥгазарц абжьыҭара.
3. Ахада импичмент еиҿкаарала имаҵзура дамхыуп хәа иԥхьаӡоуп, ас еиԥш иҟоу аӡбара иадгылазар Апарламент иалоу зегьы рыҟнытә хыџьара ишаны ахԥа рыҩхәҭак.
4. Апарламент ҩажәижәаба мштәи аҿхәара иалагӡаны ақәҵара анаднымкыла, азҵаара амшынҵа ианухыуп хәа иԥхьаӡоуп, иааиуа ашықәс зегьы иалагӡангьы уи аус шьаҭас измоу ахарадҵара залыршахом.
5. Иҷыдоуп аибашьратәи ҭагылазаашьа аныҟоу, ма аибашьра анцо аамҭазы изалыршахом Апарламент аҿы Ахада ихарадҵара ахәаԥшра, мамзаргьы Ахада имаҵзура иамхразы ақәҵара адкылара.
1. Иреиҳаӡоу Аӡбарҭа Ахантәаҩы, анаԥхгара алахәылацәаҽаминистрцәа, Апрокәрор Хада, Ахылаԥшратә Палата Ахантәаҩы, иара убас Амилаҭтә банк Ахеилак алахәылацәа рмаҵзура рамхра азҵаара арҵысра азин ыҟоуп Апарламент иалоу зегьы рыҟнытә хыџьара ишаны хәҭак еиҵамкәа ианыҟоу. Импичмент еиҿкаарала урҭ рышьҭашәарыцара арҵысра иашьҭахар ҟалоит хыхь еиқәԥхьаӡоу амаҵзуратә уаа Аконституциа анеиларго, ахәынҭқарратә ԥсахра, ма даҿа цәгьарак аныҟарҵо.
2. Ахәҭаҷ 63 апункт 2 аҿы иазгәаҭоу аиҿкаарала аҵыхәтәалкаа анроурак ашьҭахь. Апарламент иалоу зегьы реиҳараҩык радгылара азин рымоуп ари Ахәҭаҷ актәи апункт аҿы еиқәԥхьаӡоу амаҵзуратә уаа рмаҵзура рамхразы ақәҵара рыдкыларазы. Арҭ ҭагылазаашьақәа рҿы аларҵәара ҟалоит Ахәҭаҷ 63 апункт 4 аусура.
1. Қырҭтәала Апарламент иалоу зегьы реиҳараҩык рыла аратификациа рызнауеит, аденонсациа рзыҟанаҵоит, иара убас иаԥырнахәеит Жәларбжьаратәи аиларгӡақәеи аиқәшаҳаҭрақәеи.
2. Аратификациа зазԥхьагәаҭоу Жәларбжьаратәи аиларгӡақәеи аиқәшаҳаҭрақәеи раамҷыдарахаз, иара убас хымԥада аратификациа рыхәҭоуп Жәларбжьаратәи аиларгӡақәеи аиқәшаҳаҭрақәеи;
а) Жәларбжьаратәи аиҿкаарақәеи, мамзаргьы ахәынҭқаррабжьаратә еидгылақәеи Қырҭтәала рылалара азгәазҭоу;
б) аибашьратә ҟазшьа змоу;
в) ахәынҭқарра атерриториа акзаара, ма ахәынҭқарратә хәаа аԥсахра иазкә;
г) ахәынҭқарра акредитқәа аиуреи аҭареи ианрыдхәалоу;
гь) ахәынҭқарраҩнуҵҟатәи азакәанԥҟара аԥсахра, Жәларбжьаратәи ахыдҵақәа рынагӡаразы иаҭахә азакәақәеи азакәан мчра змоу актқәеи радкылара анаҭахә.
3. Апарламент адырра амазароуп егьырҭ Жәларбжьаратәи аиларгӡақәеи аиқәшаҳаҭрақәеи рыбжьаҵара аан.
4. Аконституциатә Ӡбарҭа ашҟа аконституциатә еилыргазар, ма аҵәыргараз ианнагаха аамҭазы, Аконституциатә Ӡбарҭа ақәҵара шьҭнахаанӡа, изалыршахом Жәларбжьаратәи аиларгӡақәеи аиқәшаҳаҭрақәеи аратификациа рзура.
1. Азакәанпроект, ма ақәҵара Апарламент иадкылоуп хәа иԥхьаӡоуп, уи иалатәоу реиҳараҩык, аха Апарламент иалоу зегьы рыҟнытә хыџьара ишаны хәҭак еиҵамкәа, иадгылозар, иара убас Аконституциа ала ихәаақәҵамзар азакәанпроект, ма ақәҵара адкыларазы даҿа еиҿкаарак.
2. Аоргантә закәан апроект рыдкылоуп хәа иԥхьаӡоуп, уи иадгылозар Апарламент иалоу сиала рыбжеиҳараҩык.
3. Апарламент ақәшаҳаҭралы рыдыркылоит қәҵаратә ҟазшьала, уи азы Аконституциаҿы ихәаақәҵамзар даҿа еиҿкаарак.
4. Даҿа қәҵарақәак рыдкылара аиҿкаашьа хәаақәҵоуп Апарламент Арегламент ала.
1. Азакәанԥҟаратә инициатива азин рыҭоуп Қырҭтәала Ахадаи, Апарламент алахәылаи, Апарламент фракциеи, Апарламент комитети, Аԥсни, Аҷареи иреихау ахаҭарнактә органқәеи, ҩажәеижәаба нызықьҩык иреиҵамкәа алхыҩцәеи.
2. Қырҭтәала Ахада ихәарала уи иалеигаз азакәанпроектқәа зегь раԥхьаӡа иахәаԥшоит.
1. Апарламент иаднакылаз хәмштәи аҿхәарала азакәанпроект Қырҭтәала Ахада иҭахоит.
2. Ахада жәамш рыҩныҵҟала инапы аҵаиҩуеит, иагьикьыԥхьуеит азакәан, мамзаргьы аҵаҵӷә змоу азгәаҭарақәа ҟаҵаны, Апарламент иазирхынҳәуеит.
3. Ахада азакәанпроект ирхынҳәыр, Апарламент абжьыҭарахь иқәнаргылоит Ахада изгәаҭарақәа. Урҭ радкыларазы иазхоит Аконституциа Ахәҭаҷ 66 аҿы ас еиԥш иҟоу азакәанпроектқәа рзы ишьақәргылоу абжьқәа рхыԥхьаӡара. Урҭ азгәаҭарақәа рыдыркылар, азакәанпроект аҵыхәтәантәи аредакциа Ахада ирҭоит, уи бжьымштәи аҿҳәарала иара инапы аҵаиҩуеит, иагьикьыԥхьуеит.
4. Ахада иалагаларақәа Апарламент иаднамкылар, абжьыҭарахь иқәргылалоит азакәанпроект раԥхьатәи аредакциа. Азакәан, ма аоргантә закәан рыдкылоуп хәа иԥхьаӡоуп, уи азы рыбжьы рҭиир Апарламент асиатә хыԥхьаӡара иарбоу рҟнытә ахәба рухәҭак иреиҵамкәа. Аконституциахь арҿеирақәа рыдкылоуп хәа иԥхьаӡоуп, урҭ рзы рыбжьы рҭиир Апарламент иалоу зегьы рҟнытә ахԥа рыҩхәҭак.
5. Ишьақәргылоу аҿхәара иалагӡаны, Ахада азакәа аннымкьыԥхь, уи инапы аҵаиҩуеит, иагьикьыԥхьуеит Апарламент Ахантәаҩы.
6. Азакәан амчра аиуеит уи аофициалтә орган аҿы ианкьыԥхьха инаркны жәохәмшы рыҿны, уи азы даҿа ҿҳәарак шьқәргыламзар.
1. Қырҭтәыла Ахада ақырҭуа хәынҭқарра хадас дыҟоуп, иара убас анагӡаратә мчра хадас дамоуп.
2. Қырҭтәыла Ахада ахырхарҭа ҟаиҵоит, аԥсҭазаара иалаирҵәоит аҳәынҭқарра аҩныҵҟатәи адәныҟатәи политика. Уи еиҟәиршәоит атәла акзаареи аилазаареи, иара убас Аконституциа иашьашәаланы ахәынҭқарратә органқәа русура.
3. Қырҭтәыла Ахада Қырҭтәыла еиҳау хаҭарнакыуп адунежәларбжьаратә усқәа рҟны.
1. Қырҭтәыла Ахада далырхәеит зегьы еицырзеиԥшу, еиҟароу, изныктәу алхратә зин ашьаҭала, маӡа бжьыҭарала, хәшықәса аҿхәара аҭаны. Аӡәы инеԥынкыланы Президентс иалхра ҩ-ҿхәарак иреиҳаны изалшом.
2. Президентс дахзар ҟалоит Қырҭтәыла иатәылауаҩу, алхратә зин змоу, 35 шықәса иреиҵамкәа изхыҵуа, 15 шықәса иреиҵамкәа Қырҭтәыла инхо, алхрақәа рымш аназгәаҭоу аамҭазы Қырҭтәыла инхо ауаҩы.
3. Ахада икандидатура ақәргылара азин рымоуп аполитикатә еидкыларақәа, мамзаргьы аинициативатә гәԥ. Акандидатура ақәргылара шьқәрӷәӷәазароуп ҩынҩажәижәаба нызқь иреҵамкәа алхыҩцәа рнапынҵарала.
4. Алхрақәа ииашоуп хәа иԥхьаӡоуп, урҭ рыҩрыладырхәр алхыҩцәа рзеиԥш хыԥхьаӡара аҟнутә аиҳарак. Далхыуп дәа дыԥхьаӡоуп акандидат, алхрақәа зыҿрылазырхәа алхыҩцәа рыбжеиҳарак рыбжьы зырҭаз.
5. Алхрақәа иашоуп хәа ианыԥхьаӡоу, аха акандидатцәа азегьы ианимоу алхыҩцәа рыбжьқәа заҟа аҭахыу рхыԥхьаӡара, ҩымчыбжь рышьҭахь имҩаԥгахоит алхрақәа аҩбатәи ртур.
6. Аҩбатәи атур аан абжьыҭара мҩаԥгахоит актәи атур аан иреиӷьу алҵшәақәа зауз ҩыџьа акандидатцәа рыбжьара. Аҩбатәи атур ииашоуп хәа иԥхьаӡоуп, уи рхы аладырхәазар алхыҩцәа рзеиԥш хыԥхьаӡарала аҟнытә ахԥа рыхәҭак иреиҵамкәа.
7. Алхрақәа иашам хәа ианыԥхьаӡоу, мамзаргьы иашоуп хәа иԥхьаӡазар, аха актәи атур аан кандидат заҵәык иакәзар иқәгылаз, иара уигьы иаҭахә абжьқәа рхыԥхьаӡара имоузар, мамзаргьы аҩбатәи атур аан Ахада далхымзар, иааиуа ҩымз рыҩныҵҟала алхрақәа еиҭамҩаԥгахоит.
8. Иҷыдоу, ма аибашьратә ҭагылазаашьа аан алхрақәа мҩаԥыргаӡом.
9. Ибжьаԥнытәу Ахада иалхра актәи атур мҩаԥыргоит аԥхьатәи алхрақәа рхәшықәса, мшаԥы мза аҩбатәи амҽыша азы.
10. Ахада иалхра аԥҟарақәеи аҭагылазаашьақәеи, иара убас алхрақәа рҿы акандидат ихы алархәшьеи хәаақәҵоуп Аконституциеи аоргантә закәанқәи рыла.
1. Иҿыцны иалхыу Қырҭтәыла Ахада имаҵзура данахагыло ихәоит апрограмматә ажәа, абас еиԥш аҭоуба иуеит:
Сара, Қырҭтәыла Ахада, Анцәеи Ажәлари рҿаԥхьа исхәоит ишысыхьчоу Қырҭтәыла Аконституциеи, атәыла ахьыԥшымреи, акзаареи, шашьа ақәмзаареи, ламысла ишынасыгӡоу Ахада ихыдҵақәа, сшеиҷаҳало стәылауаа ршәарҭадареи рыбзазаратә нхареи, сшеиҷаҳало сыжәлари сџьынџьтәылеи рылшара ду аиҭарҿиара».
2. Актәи апункт аҿы иазгәаҭоу ацеремониал мҩаԥгахоит Ахада иалхра амш нахыс ахԥатәи амҿышазы.
Қырҭтәыла Ахада азин имам аамҭакала даҿа маҵзурак аанкылара, ахаԥшьгаратә наплакы аҿы аусура. Иарбанзаалак даҿа уск азы аџьбааԥса, ма даҿа еснагьтәи хамҭак аиура.
1. Қырҭтәыла Ахада:
а) инапы рыҵаиҩуеит Жәларбжьаратәи аиларгӡақәеи аиқәшаҳаҭрақәеи, атәым хәынҭқаррақәа рыҿцәажәара мҩаԥигоит. Апарламент ақәшаҳатрала амаҵура иаиҭоит рыхгьы иақәиҭитәуеит апосолцәеи, иара убас Қырҭтәыла егьырҭ адипломатиатә хаҭарнакцәеи, иара иҿы аккредитациа рымоуп атәым хәынҭқаррақәа рпосолцәеи иара убас егьырҭ адипломатиатә хаҭарнакцәеи, иара убас Жәларбжьаратәи аиҿкаарақәеи;
б) Апарламент ақәшаҳатрала иаиҭоит анаԥхгара алахәылацәаҽаминистрцәа;
в) азин имоуп аминистрцәа рамаҵура рамхра;
г) идикылоит аминистрцәа, иара убас егьырҭ азакәан ихәаақәнаҵаз амаҵзуратә уаа русура раҟәҵра, азин имоуп анаԥхгара ҿыц шьқәргылахаанӡа, аминистрцәа ирыдиҵар рмаҵзуратә хыдҵақәа рынагӡара;
гь) Апарламент иадигалоит Қырҭтәыла Ахәынҭқарратә биуџьет апроект, уи ихадоу аҭыԥқәеи, ахырхарҭақәеи апарламент комитетқәа анақәршаҳаҭха ашьҭахь;
гә) Апарламент иадигалоит, рмаҵура иаиҭоит рыхгьы иақәиҭитәуеит амаҵзуратә уаа Аконституциеи азакәани ихәаақәрҵаз аҭагылазаашьақәеи аиҿкаареи рыла;
ӷ) Қырҭтәыла бџьармчыла ианақәла аамҭазы аибашьратә ҭагылазаашьа рылеиҳәоит, иашьашәалоу аҭагылазаашьақәа раан аҭынчра бжьеҵоит, сааҭ ирхымгақәа уи иқәҵара ашьақәрӷәӷәаразы Апарламент ашҟа инеигоит;
ӷь) аибашьраан, мамзаргьы амассатә еилаҩынтрақәа раан, атәыла атерриториатә акзаара ианалакьысуа, аибашьратә аархәараан, мамзаргьы бџьаршьҭыхрала агылараан, аекологиатә рыцҳарақәеи, аепидемиақәеи, мамзаргьы даҿа хҭысқәа раан, ахәынҭқарратә мчрақәа рорганқәа иҭышәынтәаланы рконституциатә ԥхықәрақәа нарыгӡаларатә еиԥш, алшара анрымам, уи атерриториа зегь аҿы, мамзаргьы иарбанзаалак уи ахәҭак аҿы иҷыдоу аҭагылазаашьа рылеҳәоит, сааҭ ирхымгақәа ари иқәҵара ашьақәрӷәӷәаразы Апарламент ашҟа ирызнеигоит.
Иҷыдоу аҭагылазаашьа аамҭазы иҭижьуеит азакәан мчра змоу адекретқәа, урҭ иҷыдоу аҭагылазаашьа аҟәихаанӡа аус руеит, иалиршоит иҷыдоу аусмҩаԥгатәқәа. Адекретқәа Апарламент ашҟа инагахоит, уи аилатәара ианеизо. Иҷыдоу аԥхықәрақәа аларҵәахоит ари апункт аҿы иарбоу амзызқәа ирыхҟьаны иҷыдоу аҭагылазаашьа ахьрылахәо атерриториа мацаразы;
ӷә)азин имоуп Апарламент ақәшаҳаҭхарала. Иааникылар мамзаргьы раушьҭра ахаланаԥхгаратә атерриториатә ахқәеи рхаҭарнактә органқәа, урҭ русурала иаԥырҵозар атәыла асуверенитети, атерриториатә акзаареи рзы ашәарҭара, ахәынҭқарратә органқәа рконституциатә ԥхықәрақәа рынагӡара алыршахарц азы;
д) Аконституциеи азакәани шьҭас иаҭаны иҭижьуеит аусԥҟақәеи адҵақәеи;
дә) Конституциала ихәаақәҵоу аиҿкаарала, инапы аҵаҩуеит, иагьиҭижьуеит азакәақәа;
е) иӡбоит атәылауаҩра азҵаарақәа, иара убасгьы ахыҵәахырҭа аҭара;
ж) иранаишьоит ахәынҭқарратә ҳамҭақәа, ирхыиҵоит иреиҳау арратә, иҷыдоу, ҳаҭыр зҟә ахьыӡқәа иара убас иреиҳау адипломаттәи рангқәа;
жь) иҟаиҵоит зус ӡбоу аҵәгьауцәа ранажьра.
2. Азакәан ишьақәнаргылаз аиҿкаарала, Ахада Апарламенти, иара убас егьырҭ ахаҭарнактә органқәеи ралхрақәа ҟаиҵоит.
3. Ахада азин имоуп иара инапы аҵаҟа иҟоу анагӡарамчратә органқәа рактқәа раҟәхра.
4. Қырҭтәыла Ахада Қырҭтәыала арбџьармчқәа Иреиҳаӡоу Ҩызас дрымоуп. Уи иаиҭоит Амилаҭтә Шәарҭадара Ахеилак алахәылаҵәа, иара аилатәарақәа рҿгьы хантәаҩыс дыҟоуп, иаиҭоит иагьамихәеит русура арратә наԥхгаҩцәа.
5. Қырҭтәыла Ахада азин имоуп ажәлари Апарламенти рахь ааԥхьара ашьҭра. Шықәсык ахьтә знык Ахада Апарламент иазнеигоит атәыла аҭагылазаашьа акрызҵазкәа азҵаарақәа ртәы зҳәо ажәахә.
6. Ахада имҩаԥыигоит Аконституциеи азакәани ишьақәдыргылаз егьырҭ аԥхықәрақәа.
1. Апарламент ҩышә нызықьҩык иреиҵамкәа алхыҩцәа иҟарҵо ахәарала, мамзаргьы ихатәы инициативала Қырҭтәыла Ахада имҩаԥыигоит Аконституциеи аоргантә закәани ишьақәдыргылаз азҵаарақәа ирызкны ареферендум, уи еиԥш ахәара аныҟала инаркны 30 мш рыҩнуҵҟала.
2. Ареферендум амҩаԥгара зыҟалом азакәан адкылареи, ма аԥыхреи рзы, амнистиеи, ма анажьреи рызҵаарақәа рзы, Жәларбжьаратәи аиларгӡақәеи аиқәшаҳаҭрақәеи аратификациеи аденонсациеи рзуразы, иара убас ауаҩы ихадоу иконституциатә зинқәеи ихақәиҭрақәеи ирԥырхагахо азҵаарақәа рзы
3. Ареферендум амҩаԥгара иадхәалоу азҵаарақәа рҭыԥ иқәҵахоит аоргантә закәанла.
1. Қырҭтәыла Ахада лакьысшьа имам. Уи имаҵзура дахагыланаҵы изалыршахом иҭакра, мамзаргьы ацәгьауратә ҭакԥхықәрахь инагара.
2. Ахәынҭқарратә ԥсахра, иара убас даҿа цәгьаурак рыҟаҵара, мамзарзьы Аконституциа Ахада ианеиилаига аамҭақәа рзы, Апарламент иалшоит Аконституциа Ахәҭаҷ 63 аҿы ишьақәргылоу аоргантә закәан ала
Қырҭтәыла Ахада иусура иамхра, уи:
а) Аконституциа аиларгара Аконституциатә ӡбарҭа ала ишьақәрӷәӷәазар;
б) Ахәынҭқарратә ԥсахреи иара убас егьырҭ ацәгьаурақәеи аҭыԥ рымазаара Иреиҳаӡоу Аӡбарҭа иҟанаҵаз аҵыхәтәатәи ӡбара ишьақәрӷәӷәазар.
1. Қырҭтәыла Ахада иҿхәара нҵәаамҭа иԥхықәрақәа анышьҭаиҵа, мамзаргьы уи иԥхықәрақәа рынагӡара анимылшо аамҭазы, Ахада иусқәа наигӡоит Апарламент Ахантәаҩы. Апарламент Ахантәаҩы иԥхықәрақәа уи аамҭазы инаигӡоит ихаҭыԥуаҩцәа руаӡәык
2. Ахада иусқәа назыгӡо азин имам Ахәҭаҷ 73 апункт 1 апунктаҵаҟақәа «г», «м», иара убас Ахәҭаҷ 74 апункт 1 аҿы иазгәаҭоу азинмрақәа рхархәара.
3. Ахада иалхрақәа мҩаԥыргоит уи иԥхықәрақәа анаҟәыхха инаркны мш рыҩнуҵҟала, урҭ рымҩаԥгара еиқәнаршәоит Апарламент.
1. Қырҭтәыла Ахада ҭоуба аниуы ашьҭахь анаԥхгара рмаҵура ааныжьра идикылоит, азингьы имоуп анаԥхгара ҿыц ҟаҵаанӡа рыԥхықәрақәа рынагӡара рыдиҵар. ҩымчыбжьа рыҩнуҵҟала Ахада ихәҭоуп анаԥхгара еиқәиршәарц, Апарламент ашҟа ицәыригарц. Уи иашьашәалоу акомитетқәа рҿы ианалацәажәалак ашьҭахь, Апарламент ишьақәнарӷәӷәоит асиа иану рыбжеиҳараҩык рыбжьыҭарала.
2. Алацәажәараан ирыдрымкылаз, мамзаргьы абжьыҭараан ишьақәрӷәӷәамз анаԥхгара алахәылацәа рызҵаара Ахада иӡбоит. Аӡәы икандидатура ҩынтә иреиҳаны ацәыргара залшом. Аиҭацәыргара аиҿкаашьа закәанла иҳәаақәҵоуп.
3. Аминистр имаҵзура аҟынтәи ихы данақәиҭыртә аамҭазы, акандидатура ҿыҵ Ахада Апарламент ашҟа инеигоит ҩымчыбжь рыҩныҵҟа.
1. Қырҭтәыла Ахада иҟаиҵо ажәалагала, Апарламент ишьақәнарӷәӷәоит инагӡаратә мчра аусура аструктуреи аиҿкаашьеи.
2. Изалыршахом усбарҭак аҿы реиларҵәара, мамзаргьы даҿакала реидҵара Арбџьар Мчқәеи, ахәынҭқарратә шәарҭадара амаҵзуреи, аполициеи.
1. Анаԥхгара членцәа аҭакԥхықәра рымоуп Қырҭтәыла Ахада иҿаԥхьа.
2. Анаԥхгара членцәа рыԥхықәрақәа аанрыжьуеит Ахада иҿаԥхьа.
1. Анаԥхгара член азин имам даҿа маҵзурак аанкылара, апартиатә ада, ахаԥшьгаратә наплакы аҿы аусура, иарбанзаалак даҿа усурак азы аџьабааԥса, ма еснагьтәи ҳамҭак аиура.
2. Анаԥхгара член азин имоуп, азакәан ишьақәнаргылаз аиҿкаарала, иусура ааныжьра.
3. Анаԥхгара алахәыла имаҵзура аҟнытә их дақәиҭтәызар ҟалоит Қырҭтәыла Ахада иусԥҟала, мамзаргьы Апарламент аҿы, Аконституциа Ахәҭаҷ 64 аҿы ишьақәргылоу аиҿкаарала.
1. Аминистррақәа иаԥҵоу азакәан шьаҭас ирыҭаны. ахәынҭқарратәи, мамзаргьы ауажәларратәи ԥсҭазаараҿы ишьақәгылахьоу асферақәа рҟны ахәынҭқарратә наԥхгараҭара хықәкыс ирыманы.
2. Аминистрра наԥхгара азиуеит икомпетенциа иаҵанакәа азҵаарақәа рҿы икомпетенциа ахәаақәа ирҭагӡаны зхала ақәҵарақәа здызкыло аминистр. Аминистр адҵарақәа ҭижьуеит азакәан шьаҭас иаҭаны уи анагӡаразы.
3. Анаԥхгара далоуп аканцелиариа наԥхгара азызуа иара убас Ахада иԥхықәрала уи хазы идҵақәа назыгӡо ахәынҭқарратә министр.
1. Аӡбаратә мчра шьақәгылоуп аконституциатә хылаԥшреи азинӡбареи, иара убас закәанла ишьақәргылоу егьырҭ аформақәеи рхархәарала.
2. Аӡбаратә органқәа рактқәа атәыла атерриториа зегь аҿы иҟоу ахәынҭқарратә органқәеи ауааԥсыреи рзы ихымԥадатәиуп.
3. Аӡбаратә мчра хьыԥшым, аӡбарҭақәа рҿы мацароуп иахьынагӡахоу.
4. Аӡбарҭақәа рықәҵарақәа ҟарҵоит Қырҭтәыла ахьӡала.
1. Қырҭтәалатәи Аконсттуциатә Ӡбарҭа аконституциатә хылаԥшра аӡбаратә органуп. Аконсттуциатә Ӡбарҭа аԥхықәрақәеи, аԥҵареи, аусуреи реиҿкаара Аконституциеи аоргантә закәани иҳәаақәрҵоит.
2. Азинӡбара алыршахоит азеԥш ӡбарҭақәа рыла. Урҭ рыӡбраҟаҵара асистемеи аиҿкаареи закәанла ишьқәргылоуп.
3. Аибашьратә ӡбарҭақәа русҳәарҭа алыршахоит аибашьра аамҭазы мацара, иара убас азеиԥш ӡбарҭақәа рсистемаҿы мацара.
4. Иҷыдоу ӡбарҭақәа раԥҵара залыршахом.
1. Аӡбаҩцәа русураҿы ихьаԥшым. Аконституциеи азакәани роуп знапаҵаҟа иҟоу. Азин ыҟам, закәанлагьы иахьырхоит аӡбаҩы ишаҟаразаалак илакьысра, мамзаргьы идикалаз ақәҵара анырра аҭара хықәкыс иҟаҵаны, уи иусура аҩалагара.
2. Аӡбаҩы аус ахәаԥшра иаҟәхра, иҿҳәараҟынӡа ихы иақәиҭтәра, мамзаргьы даҿа усурак ахь инагара қалоит азакәан ихәаақәнаҵаз аҭагылазаашьа мацарақәа раан.
3. Дарбанзаалак азин имам аӡбаҩы конкретла дызҿу азы аҳасабрақаҵара идҵара.
4. Аӡбарҭа иҟанаҵаз ақәҵара аҟәхра, аԥсахра, ма аамҭала аанкылара алыршахар ауеит Аӡбарҭаҿы, азакәан ишьақәнаргылаз еиҿкаара мацарала.
1. Аӡбарҭаҿы аус аилыргара иаартны имҩаԥысуеит. Иаркә аилатәараҿы аус ахәаԥшра алшоит азакәан иазгәанаҭаз аҭагылазаашьақәа раан мацара. Аӡбарҭа ақәҵара иаартны ирылаҳәахоит.
2. Аӡбареиҿкаара мҩаԥысоит аҳәынҭқарратә бызшәала. Аӡбареиҿкааратә бызшәа ззеилымкаауа ауаҩы аиҭагаҩ диҭахоит. Аҳәынҭқарратә бызшәа ззымдыруа ауааԥсыра ахьынхо араионқәа рҿы аҳәынҭқарратә бызшәи аӡбареиҿкааратә бызшәеи рдырра иадҳәалоу азҵаарақәа ӡбахоит.
3. Аӡбареиҿкаара алыршахоит аганқәа рзинқәа реиҟарареи реиндатлареи шьаҭас иҟаҵаны.
1. Ӡбаҩыс дҟалар алшоит 30 шықәса зхыҵыз, иреиҳаӡоу азинҵара иалгахьоу, иара убри азаанаҭла хәҽшықәса иреиҵамкәа аусура аԥышәа змоу Қырҭтәала атәылауаа.
2. Аӡбаҩ иусура дарҭоит, мамзаргьы далырхоит жәа-шықәса иреиҵамкәа аҿҳәара иҭаны.
3. Аӡбаҩцәа реилыԥшаара, раҭара, иара убас русура рамхра закәанла ихәаақәҵоуп.
4. Аӡбаҩ иусқәа рынагӡара иалеигӡар ҟалом иарбанзаалак даҿа маҵурак, ма аџьабааԥса зхыршәаауа иарбанзаалак усурак, арҵаҩратә усқәа ракәмзар. Аӡбаҩ азин имам аполитикатә партиа алахәылара, иара убас аполитикатә усура ихы алархәра.
1. Аӡбаҩы лакьысшьа имам. Қырҭтәала Иреҳаӡоу Аӡбарҭа Ахантәаҩы дақәшаҳаҭымкәа, изыҟалом уи аҵәгьауратә ҭакԥхықәрахь инагара, уи иаанкылара, ма иҭакра, хаҭала еимдара, уи инхарҭәеи, имашьынеи, иусуратә ҭыпи реимадара. Иҷыданы иҟоуп уи аҵәгьара ахьиуз аҭыԥаҿы ҵәҟьа иаанкылара, усҟан зыԥшрак ҟамҵақәа Қырҭтәала Иреҳаӡоу Аӡбарҭа Ахантәаҩы изыцҳахароуп. Ахантәаҩы данақәшаҳаҭымха аамҭазы, иаанкылоу, ма иҭакә аӡбаҩ иаразнак ихы дақәиҭтәызар ауп.
2. Аӡбаҩи уи иҭаацәеи ршәарҭадара алнаршоит ахәынҭқарра.
1. Қырҭтәалатәи Аконсттуциатә Ӡбарҭа аӡбаратә мчра нанагӡоит аконституциатә ӡбареиҿкаарала.
2. Қырҭтәалатәи Аконсттуциатә Ӡбарҭа шьақәгылоуп жәҩык аӡбаҩҵәа – конституциатә Ӡбарҭа алахәылаҵәа рыла. Хҩык аӡбарҭа алахәылаҵәа аиҭоит Қырҭтәла Ахада, хҩык алахәылаҵәа алнахәеит Апарламент аиҳараҩык, асиа иану рҟынтә ахәба рыххәҭак иреиҵамкәа рыбжьыҭарала, хҩык алахәылаҵәа анаҭоит Иреиҳаӡоу Аӡбарҭа. Аконституциатә Ӡбарҭа алахәылаҵәа рыԥхықәрақәа рыҿҳәаразы 10 шыкәса ыҟоуп. Қырҭтәлатәи Аконституциатә Ӡбарҭа иалахә рҟынтә далырхәеит Аконституциатә Ӡбарҭа Ахантәаҩы, 5 шыкәса аҿҳәара иҭаны. Знык еиҳаны Хантәаҩыс аӡәы иалхра зыҟалом
3. Аконсттуциатә Ӡбарҭа алахәылас дҟалар алшом уи аҭыԥ уаанӡа инызкылахьо ауаҩы.
4. Аконсттуциатә Ӡбарҭа алахәылара иалшоит 35 шықәса зхыҵыз, иреиҳау азинҵара иалгахьоу Қырҭтәала атәылауаҩы.
Аконсттуциатә Ӡбарҭа алахәылацәа ралыԥшаара, раҭара, иара убас русура ралхра, рыԥхықәрақәа раҟәхра азҵаарақәа, иара убас Аконсттуциатә ӡбареиҿкаареи Аконсттуциатә Ӡбарҭа аусуреи хәаақәҵоуп закәанла. .
5. Аконсттуциатә Ӡбарҭа алахәыла лакьысра имам. Аконсттуциатә Ӡбарҭа ақәшаҳаҭымкәа, изыҟалом уи аҵәгьауратә ҭакԥхықәрахь инагара, уи иаанкылара, ма иҭакра, хаҭала еимдара, уи инхарҭәеи, имашьынеи, иусуратә ҭыпи реимадара. Иҷыданы иҟоуп уи аҵәгьара ахьиуз аҭыԥаҿыҵәҟьа иаанкылара, усҟан зыԥшрак ҟамҵақәа Аконсттуциатә Ӡбарҭахь иазыцҳахароуп. Аконсттуциатә Ӡбарҭа ақәшаҳаҭымзар, иаанкылоу, ма иҭакә Аконсттуциатә Ӡбарҭа алахәыла иаразнак ихы дақәиҭтәызар ауп.
1. Қырҭтәалатәи Аконсттуциатә Ӡбарҭа, иҟаҵо ашшыбхьыӡ шьаҭас иаҭаны, мамзаргьы Қырҭтәла Ахадаи, Апарламент алахәылаҵәа ахәба рыхәҭак иреҵамкәеи, аӡбарҭеи, Аԥсни Аҷареи иреиҳау ахаҭарнактә органқәеи, жәлар Рыхьчаҩи, атәылауаа ражәалагалақәа рыла, аоргантә закәан ала ишьақәргылоу еиҿкаарала:
а) иаднакылоит Ахадаи, Аԥсни Аҷареи иреиҳау ахаҭарнактә органқәа рнормативтә актқәеи Аконсттуциа азакәақәеи реишьашәалара иазкә ақәҵара;
б) иахәаԥшует акомпетенциақәа реиқәгара иадхәаланы ахәынҭқарратә органкәа рыбжьара иҵәрҵуа азҵаарақәа;
в) иахәаԥшует атәылауаа рполитикатә еидгыларақәа раԥҵареи русуреи рконституциаҭәра иазкыу азҵаарақәа;
г) иахәаԥшует ареферендумқәеи, алхрақәа рконституциаҭәра иадхәалоу азҵаарақәа;
гь) иахәаԥшует жәларбжьаратәи аиларгӡақәеи аиқәшаҳаҭрақәеи рконституциаҭәра азҵаарақәа;
гә) атәылауаа иҟарҵо ашшыбӷьыӡи шьаҭас иқаҵаны, иахәаԥшует Қырҭтәыла аконституциа 2 ахы аҿы иазгәаҭоу азҵаарақәа еиҿызкаауа анормативтә актқәа рконституциаҭәра;
ӷ) инанагӡоит Қырҭтәала Аконсттуциеи аоргантә закәани иҳәаақәрҵо егьырҭ аԥхықәрақәагьы.
2. Аконсттуциатә Ӡбарҭа, иҟанаҵо ақәҵара ҵыхәтантәиуп. Аконсттуциа иашьашәалам хәа иазханаҵаз анормативтә акт, ма уи аҟәша азинтә мчра аҵәыӡуеит, уи иазкә Аконсттуциатә Ӡбарҭа ақәҵара акьыԥхь анаба нахыс.
1. Қырҭтәылатәи Иреиҳаӡоу Аӡбарҭа ишьақәргылоу апроцессуалтә формала Қырҭтәыла азеиԥш ӡбарҭақәа рҿы иҟанаҵоит аӡбареиҿкаара ахылаԥшра, аԥхьатәи инстинциаҿы иҟоу ӡбарак аҳасабла иахәаԥшоит закәанла иалкаауа аусқәа.
2. Қырҭтәыла Ахада иажәалагалара, Апарламент асиа иану рыбжеиҳараҩык рыбжьыҭарала эҳәарас 10 шыкәса инеиҵамкәа ирыҭаны иалырхәеит Қырҭтәыалатәи Иреиҳаӡоу Аӡбарҭеи . Иреиҳаӡоу Аӡбарҭа аӡбаҩцәи.
3. Иреиҳаӡоу Аӡбарҭа азимчхарақәеи, аиҿкаареи, аусушьеи, иара убас Қырҭтәылатәи Иреиҳаӡоу Аӡбарҭа алахәылацәа рыҿҳәара нҵәаанӡа рыԥхықәрақәа раҟәхра аиҿкаареи закәанла иҳәаақәҵоуп.
4. Қырҭтәылатәи Иреиҳаӡоу Аӡбарҭа Ахантәаҩи уи алахәылацәеи лакьысра рымам. Иреиҳаӡоу Аӡбарҭа Ахантәаҩи уи алахәылацәеи аҵәгьауратә ҭакԥхықәрахь рнагара, урҭ раанкылара, ма риҭакра, хаҭала р еимдара, урҭ рынхарҭәеи, рмашьынеи, русуратә ҭыпи аимадара алыршахар ауеит Апарламент ақәшаҳатны мацара. Иҷыданы иҟоуп аҵәгьара ахьыруз аҭыԥаҿыҵәҟьа раанкылара, усҟан зыԥшрак ҟамҵақәа Апарламент иазыцҳахароуп. Апарламент ақәшаҳаҭымхар, иаанкылоу, ма иҭакә иаразнак ихы дақәиҭтәызар ауп.
1. Қырҭтәыла Апрокәратура аҵәгьауратәҽзинтә шьҭацара алзыршо, аҵәгьаура аикаареи ахьырхәара нагӡареи иахылаԥшуа аӡбарамчратә усбарҭоуп, иара убас уи ахәынҭқарратә харадҵара иадгылоит.
2. Қырҭтәыла Апрокәратура – иакыу центртә системоуп. Қырҭтәыла Ахада иажәалагалара, Апарламент асиа иану рыбжеиҳараҩык рыбжьыҭарала эҳәарас 5 шыкәса ҿҳәарас иманы дарҭоит Апрокәрор Хада, Апрокәрор Хада иаиҭоит иҵаҟа иқоу апрокәрорцәа.
3. Апрокәратура аԥхықәрақәеи, аиҿкаареи, аусушьеи аоргантә закәанла иҳәаақәҵоуп.
1. Қырҭтәыла Апарламент рыбжеиҳараҩык рыбжьыҭарала есышықәса иаднакылоит Ахәынҭқарратә биуџьет иазкә азакәан, уи инапы аҵаиҩуеит Қырҭтәыала Ахада.
2. Қырҭтәыала Ахәынҭқарратә биуџьет аиқәршәареи адкылареи реиҿкаара закәанла иҳәаақәҵоуп.
1. Қырҭтәыла Ахада имацара иоуп азин змоу абиуџьет апроект Апарламент ашҟа анагара.
2. Иааиуа ашықәсазтәи биуџьет апроект Ахада Апарламент ашҟа инеигоит ииасуа абиуџьеттә шықәса анҵәара хымз шагә иахымгакәа. Абиуџьет апроект иацны Ахада иҟаиҵоит ииасуа ашықәс азы абиуџьет анагӡаша иазкыу ажәахә. Ахәынҭқарратә биуџьет анагӡара иазкә аҳасабрба Ахада Апарламент ашҟа ашьақәрӷәӷәаразы инеигоит абиуџьеттә шықәса анынҵәалак ашьҭахь хымз ирхымгакәа.
3. Ахада дақәшаҳаҭымкәа. абиуџьет апроект арҿеирақәа алагара зыҟалом. Ахада илшоит иҭаххар Апарламент аҟнытә хәынҭқарратә харџьқәа рыцҵара, урҭ рхарҭәара алзыршо ахыҵхырҭақәа анаизарба аамҭазы.
4. Иҿыцу абиуџьеттә шықәса алагаанӡа Апарламент иалымшозар абиуџьет ҿыц адкылара, уаанӡа ахәынҭқарра ишьҭнаххьаз ахыдҵақәа рынагӡаразы иаҭахә ахарџьқәа хартәаахоит ԥыхьатәи ашықәс абиуџьет ала.
1. Зегьы ирыхәҭоуп, зхыԥхьаӡареи зеиҿкаареи закәанла ишьақәргылоу, ашәахтәқәа аизгақәа ршәара.
2. Ашәахтәқәа аизгақәа раԥшьгара аструктуреи аиҿкаашьеи шьақәргылоуп азакәан мацарала.
3. Ашәахтә шәара аҟнытә ахақәиҭтәра, иара убасгьы ахәынҭқарратә хазына аҟнытә ашәара алыршахоит азакәан шьаҭала мацара.
1. Қырҭтәылатәи аԥараҽкредиттә система аусура алнаршоит Қырҭтәыла Амилаҭтә банк.
2. Апарламент иҳәаақәнаҵаз ахырхарта хадақәа инарышьашәаланы, Қырҭтәыла Амилаҭтә банк аус аднаулоит, иагьыҟанаҵоит аԥараҽкредиттәи авалиутатәи политика.
3. Амилаҭтә банк – абанкқәа зегьы ирбанкәп, Қырҭтәыла анаԥхгаразы ибанкируп, фискалтә агентс иҟоуп
4. Амилаҭтә банк аусураҿы ихьыԥшым. Амилаҭтә банк азинқәеи, ахыдҵақәеи, аиҿкаареи, аусушьеи, ахьыԥшымра агарантиеи ҳәаақәҵоуп аоргантә закәанқәа рыла.
5. Аԥара ахьӡи аԥаратә дыргеи закәанла иҳәаақәҵоуп. Қырҭтәыла Амилаҭтә банк мацароуп азин змоу аԥара аемиссиа.
1. Қырҭтәыла Амилаҭтә банк Иреиҳаӡоу органс иҟоуп Амилаҭтә банк Ахеилак, уи алахәылацәа Қырҭтәыла Ахада иажәалагалара, бжьшықәса аҿҳәара рыҭаны, иалнахәеит Апарламент асиа иану рыбжеиҳараҩык рыбжьыҭарала. Ахеилак алахәылацәа рмаҵура аҟнытә рхы ақәиҭтәра алыршахоит Ахәҭаҷ 64 иашьашәаланы иҟаҵоу Апарламент ақәҵара мацарала.
2. Амилаҭтә банк Ахада, Амилаҭтә банк Ахеилак иҟанаҵо ажәалагалара, иара абанк Ахеилак алахәылацәа рҟнытә, имаҵура даиҭоит дагьамихәеит Қырҭтәыла Ахада.
3. Амилаҭтә банк Апарламент анапаҵаҟа иҟоуп, есышықәсагьы уи аусура аҳасабрба Апарламент ашҟа инанагоит.
1. Ахәынҭқарратә ԥарақәеи егьырҭ ахәынҭқарратә аматериалтә мазарақәеи рхархәареи рхарџьреи иахылаԥшуеит Қырҭтәыла Ахылаԥшратә Палата. Уи азин амоуп егьырҭ афинанстәҽнхамҩатә хылаԥшрақәа ирыҵаркәа ахәынҭқарратә органқәа русура агәаҭара, ашәахтә закәаԥҟара аиӷьтәразы ажәалагалақәа Апарламент ашҟа анагара.
2. Ахылаԥшратә Палата иара аусураҿы ихьыԥшым. Апарламент анапаҵаҟа иҟоуп. Ахылаԥшратә Палата Ахантәаҩы хәҽшықәса ҿҳәарас иҭаны, Қырҭтәыла Ахада иажәалагалара, данаҭоит Апарламент асиа иану рыбжеиҳараҩык рыбжьыҭарала. Уи имаҵура аҟнытә ихы ақәиҭтәра алыршахоит Ахәҭаҷ 64 иашьашәаланы иҟаҵоу Апарламент ақәҵара мацарала.
3. Шықәсык ахьтә ҩынтә абиуџьет анагӡара иазкә заатәи аҵыхәтәантәии аҳасабрбақәа ианрылаҵәажәо Ахылаԥшратә Палата Апарламент ашҟа инанагоит анаԥхгара рҳасабрба иадҳәалоу ажәахә, шықәсык ахьтә знык – иара аусура иазкә аҳасабрба.
4. Ахылаԥшратә Палата аԥхықәрақәеи, аиҿкаареи, аусушьеи, иара убас ахыԥшымра агарантиеи ҳәаақәҵоуп закәанла.
5. Егьырҭ ахәынҭқарратә ахылаԥшратә органқәа аԥоуп азакәан иашьашәаланы.
1. Аҿыхьачаратә еибашьра Қырҭтәыла иасуверентә зинуп.
2. Ахьыԥшымреи, асуверенитети, атәла атерриториа акзаареи, иара убас Жәларбжьаратәи ахыдҵақәа рынагӡареи рыхьчара хәқәкыс иҟаҵаны, Қырҭтәыла иамоуп Арбџьар Мчқәа.
3. Арбџьар Мчқәа рухкқәеи реиқәршәашьеи закәанла иҳәаақәҵоуп. Арбџьар Мчқәа рструктура шьақәнарӷәӷәоит Қырҭтәыла Ахада, ахыԥхьаӡара – Амилаҭтә Шәарҭадара Хеилак иҟанаҵо ажәалагалала, ишьақәнарӷәӷәоит Апарламент асиа иану рыбжеиҳараҩык рыбжьыҭарала.
1. Арратә ргылареи атәла ахьчареи реиҿкаараза иаԥҵоуп Қырҭтәыла Ахада дызхагылоу Амилаҭтә Шәарҭадара Хеилак.
2. Амилаҭтә Шәарҭадара Хеилак аилазаашьеи, аԥхықәрақәеи, аусушьеи, ҳәаақәҵоуп аоргантә (иҟоу) закәанқәа рыла.
1. Қырҭтәыла Апарламент ақәшаҳаҭымкәа изыҟалом иҷыдоу аҭагылазаашьақәа раан, ма Жәларбжьаратәи ахыдҵақәа рынагӡаразы Арбџьар Мчқәа рхархәарала.
2. Атәыла ахьчара хәқәкыс иҟаҵаны, иҷыдоу, закәанла иалкаау аҭагылазаашьақәа раан, егьырҭ ахәынҭқаррақәа иртәу Арбџьар Мчқәа ралагареи, рхархәареи, реиҭагареи иазкә ақәҵара зыԥшрак ҟамҵакәа ашьақәрӷәӷәаразы Апарламент ашҟа нанагахоит, амчрагьы аиуеит уи ақәшаҳаҭхарала.
1. Қырҭтәыла ахьчара уи атәылауаҩы дарбанзаалак иуалԥшьоуп
2. Атәыла ахьчареи арратә ԥхықәра анагӡареи уи азы ихәарҭоу Қырҭтәыла атәылауаа зегьы ируалԥшьоуп. Арратә ԥхықәра анагӡаратә форма хәаақәҵахоит закәанла.
1. Аконституциа азеԥштә ма ахәҭа-хәҭатә еиҭахәаԥшра иазкә азакәанԥҟара алагалара азин рымоуп:
а) Қырҭтәыла Ахада;
б) Апарламент алахәылацәа рзеиԥштә хыԥхьаӡара аҟнытә аиҳараҩык ;
г) ҩышә нызықьҩык иреиҵамкәа алхыҩцәа.
2. Аконституциа еиҭахәаԥшра иазкә азакәантә проект Қырҭтәыла Апарламент ашҟа инагахоит, уи Жәларызегьы ралаҵәажәаразы иакьыԥхьуеит. Апарламент аҿы азакәанпроект алаҵәажәара ахы аркхоит уи анкьыԥхьаха инаркны мызкы ашьҭахь.
3. Аконституциа аиҭарҿеира иазкә азакәантә проект рыдкылоуп ҳәа иԥхьаӡоуп, Қырҭтәыла Апарламент иалоу зегьы рҟнытә ахԥа рыҩхәҭау иреҵамкәа рыбжьыҭарала.
4. Аконституциа аиҭахәаԥшра азакәан инапы аҵаиҩуеит иагьикьиԥхьуеит
Қырҭтәыла Ахада, Аконституциа Ахәҭаҷқԥ аҿы ишьақәргылоу еиҿкаарала.
Иҷыдоу ма аибашьратә ҭагылазаашьа рылаҳәара аан иаанкылахоит Аконституциа аиҭахәаԥшра, иҷыдоу ма аибашьратә ҭагылазаашьа аҟәыхханӡа.
1. Қырҭтәыла Аконституциа амчхара аиуеит иҿыцны иалхыу Қырҭтәыла Ахадаи Апарламенти рыԥхықәрақәа аназхаҵоу амш инаркны.
2. Аконституциа ахәҭачқәа 48, 50, 70 амчхара роуеит ианкьыԥхьу амш инаркны.
1. 1995 шықәсазтәи алхрақәа рыҿрылархәра азин рымоуп зинициатива ҩынҩажәижәаба нызықҩык алхыҩцәа рнапынҵарала ишьақәрӷәӷәоу ма Аконституциа анрыдыркыло амш азы Апарламент аҿы зхатәы хаҭарнакцәа змоу, азакәан ишьақәнаргылаз еиҿкаарала арегистрациа ззыҟаҵоу атәылауаа рполитикатә еидгыларақәа.
2. Еизышәоу системала алхрақәа мҩаԥыргоит иакыу апартиатә сиала.
3. Аполитикатә еидгыларақәа алхратә блокқәеи азин рымоуп амажоритартә алхратә округ ашҟа инагара аамҭакала апартиатә сиалагьы Апарламент алахәыларахь иқыргылоу акандидат.
4. Амажоритартә алхратә округ аҿы далхыуп хәа даԥхьаӡоуп иреиҳау, аха абжьыҭара иалахә алхыҩцәа ахԥа рыхәҭак еиҵамкәа, абжьы зауз акандидат.
5. Актәи атур аҿы акандидатцәа аӡәгьы имоузар иаҭахә абжьқәа рхыԥхьаӡара, имҩаԥгахоит аҩбатәи атур, иреиӷьу алҵшәақәа змоу ҩыџьа акандидатцәа алархәны. Далхыуп ҳәа дыԥхьаӡоуп иреиҳаны абжьы зауз акандидат.
6. Аконституциа ари Ахәҭаҷамчхара аиуеит Аконституциа анкьыԥхьу инаркны, аусгьы ауеит ҿыц иалахыу Апарламент аԥхықәрақәа азхаҵахаанӡа.
1. Аконституциа амчхара анаиу ашьҭахь аус руеит Аконституциаиаҿамгыло азинтә актқәеи ма урҭ рыхәҭақәеи мацара.
2. Аконституциа амчхара анаиу ашьҭахь ҩышықәса рыҩнуҵҟала Қырҭтәыла Ахадаи Апарламенти еиқәдыршәоит Аконституциа амчхара аиуаанӡа ирыдыркылахьаз анормативтә актқәа рхәынҭқарратә регистрациа, иалдыршоит урҭ Аконституциеи азакәанқәеи ирышьашәаланы рыҟаҵара.
3. Аконституциа амчхара анаиу ашьҭахь ҩышықәса рыҩнуҵҟала Қырҭтәыла Апарламент иауалуп Аконституциаҿы иазгәаҭоу аоргантә закәанқәа рыдкылара, мамзаргьы уи асфера аганахьала иҟоу анормативтә актқәа рзинмчхара ашьақәрӷәӷәара.
1. Аӡбарашьақәргылашьа иазкә Аконституциа иашьашәалоу аоргантә закәан рыдыркылаанӡа амч амоуп иҟоу азакәанԥҟара.
2. Аконституциа Ахәҭаҷ 18 аҿы иҟоу 2,3 апунктқәа амчхара роуеит ирышьашәалоу аҵәгьаратәҽпроцессуалтә закәанԥҟаратә актқәа анрыдыркылалакь ашьҭахь
3. Аконституциатә Ӡбарҭа иазкә аоргантә закәан рыдкылазар ахәҭоуп 1996 шықәса жәабран 1 аҟынӡа.
Қырҭтәыла атерриториа зегьы аҿы иара аиурисдикциа нагӡаны еиҭанышьақәргылахалакь, иашьашәалоу аԥсахрақәеи, ма Аконституциа Ахәҭаҷ 102 апункт 2 аҿы ахарҭәарақәеи ралагалара иҷыдоу еиҿкааратә ҳасабла иалыршахоит азакәаԥҟара Жәларызегьы ралацәажәаразы акьыԥхь ашҟа инамгаӡакәа.
1. Иашьашәалоу еиҿкааратә ҳасабла ирыдкылоу Аконституциа инапы аҵаиҩуеит, икьыԥхьуеит Қырҭтәыла ахәынҭқара Ахада.
2. Қырҭтәыла Апарламент Аконституциатә Комиссиа рчленцәа Аконсттуциа атекст рнапы аҵарыҩуеит. Аконституциа амчхара анаиу нахыс, шықәсык еиҵамкәа аҩныҵҟала уи атекст аартны иҵәахызар ауп Қырҭтәыла аҭыпантәи ахәынҭқарратә органқәа зегьы рҿы, уи иқәнхо ауааԥсыра аҵакы дырдырразы.
