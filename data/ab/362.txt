

Сергеи Есенин




Ауаҩы еиқәаҵәа
Апоема


























 Сҩыза, о, сҩыза
Са сызлашәаз ибааԥсӡоу чмазароуп.
Иахьынтәаа сыздырам уи ахьаа сгәаҿы.
Ма ишәышәуа ԥшоуп,
Иҭацәу, уаҩ дызқәыршәым ҳдәаҿы.
Ма нанҳәа мзеиԥш абнаҿ иԥсаҟьо,
Арыжәтә зҵоу сыхбыҩлаша нкаԥсо…

Алымҳақәа аҟьоит ахы ҳәа исхагылоу
Аԥсаатә амҵәыжәҩа шаҟьо…
Уи  сара сшьап ахәда ахгылараз,
Иамаӡам уаҳа џьаргьы алшара.
Ауаҩы еиқәаҵәа,
 Ауаҩы еиқәаҵәа,
Ауаҩы еиқәаҵәа
Сиараҿ дааины днылатәеит,
Ауаҩы еиқәаҵәа
Сыцәа ирҟьалеит, исаираӡом аԥсшьара.

Ауаҩы еиқәаҵәа
Инацәа нахигоит шәыҟә гәымхак,
Сыхьӡ-сыԥша ырхәымго.
Абер аԥсы дшихаԥхьо еиԥш,
Дысзаԥхьоит дааҟәымҵӡо,
Уаҩеиҵабаа хәымгак иԥсҭазаара – 
Агәырҩеи ашәареи рҭазаарахь снаго.
Ауаҩы еиқәаҵәа,
Ауаҩы еиқәаҵәа!

Уӡырҩы, уӡырҩы, –
Дҟәындҟәындуеит сара сахь, –
Ашәҟәы аҿы ирацәоуп иссирӡоу
Ахшыҩҵакқәеи агәҭакқәеи хкы-хкыла.
Ари ауаҩ дынхон
Гәымхарас иҟоу игәҭакны,
Амцҳәаҩцәа, зегь здыруа шьоук реиԥш
Зҽыҟазҵо ртәылаҿ.

Ԥхынҷкәын мзаз, уи атәылаҿ, асы 
Ицқьоуп аџьиԥш иџьеишьартә аҟынӡа.
Имҩасит ԥшатлакәк аԥшьгарақәа – 
Илахҿыху хахарак иеиԥшны.
Дыҟан уи ауаҩ уаҩы хԥара шанан,
Аха зус иазҟазаз аӡә иакәны.

Дҩагылт ус арԥыс еинаалак иакәны,
Иара уи адагь дҟалеит дпоетны,
Имч-илша рацәамзаргьы усҟан
Аӡәы диҵахомызт махәҿала.
Цқьа зҭоурыхқәа дырым,
Иеилкаам иԥҳәыск,
Шықәс ҩынҩажәа иеиҳаны изхыҵхьоу,
Илеиҳәауан: сыхаара, сымӡышәа!..

– Аразҟы, – иҳәон уи – 
Хшыҩи-напи рыбыҩцәыласроуп изыхьӡу.
Еилҟьам аԥс гәамҵқәа,
Разҟ змам реиԥш енагь иԥхьаӡоуп.
Уи егьаурым ас ианыҟоу.
Иагьа гәаҟрақәа рыԥсӡы
Узааргозаргьы амцқәа,
Уҳәан-сҳәанла иныҟәо,
Урҭ рыбӷақәа ԥыҵәҵәоуп.

Адыд-мацәысқәа, афырҭынқәа рҿы,
Аҟазаарақәа анышьхынԥсыло,
Ацәыӡ хьанҭақәа иузхымго рзы,
Алахь анеиқәу уҭыӡ-ҭазаара,
Хаҿхаччара еизадарак ануԥшныло – 
Уи ҳдунеиаҿ зегь иреиҳау ҟазароуп. – 
Ауҩы еиқәаҵәа!
Иаанкыл ас еиԥш иҟоу уҟазаара!
Уара, мшәан, умаҵураҿы уҟаӡам,
Уӡхәыҵҵәраауа унхоит ҳҿаԥхьа.
Иалсхузеи сара, апоет,
Ацҭәаҟаҵаҩ иԥсҭазаара.
Ухаҵкы, егьырҭ
Ирзеиҭаҳә, уагьырзаԥхьала».

Ауаҩы еиқәаҵәа
Икылкаан даҿуп сзыԥшра.
Илақәагьы ирхыҵәоит
Аӡәарах ижәҩанԥштәалоу – 
Иҭахушәа исеиҳәарц
Хаҭалагьы сышӷьычҩу,
Убас ԥхамшьарыла
Сиҵаӷьычызшәа сгәылак.

Сҩыза, о,  сҩыза,
Сызлашәаз ибааԥсӡоу чмазароуп.
Иабантәиааи сыздырам уи ахьаа сгәаҿы.
Ма ишәышәуа ԥшоуп,
Иҭацәу уаҩ дызқәыршәым ҳдәаҿы.
Ма нанҳәа мзеиԥш абнараҿ иԥсаҟьо,
Арыжәтә зҵоу сыхбыҩлаша нкаԥсо…
Аҵх ҵааршәыроуп,
Амҩеихшарҭа аҭынчра ахатәоуп.
Сараӡәк ахышә аҟны стәоуп,
Сизыԥшуам аӡәгьы дҩызаз, дсасыз.
Ҳадәкаршәрагь збоит ишҭанасыз – 
Иҟәымшәышәӡа, иҿыпуа кьырла, – 
Аҵлақәагьы, аҽцәа реиԥш,
Иаҭааит ҳбаҳчагь ахы-аҵыхәа.

Џьара иҵәуоит
Аҵх иашәаџьҳәаҩуп ԥсаатәк.
Амҿы иалху аҽуаагьы
Ршьапхыц ҟыгә быжьқәа халоит абырсааҭк.
Абар дырҩегьых ауаҩ  аиқәаҵәа.
Сҟәардә днықәтәа дӡырҩлоит.
Ицилиндр-хылԥарчгьы дааҩахан,
Тәамбашақә икьаҿгьы иршәшәоит.

– Уӡырҩы, уӡырҩы! – 
Ибжьы ҭахәаҽӡа дысҿаԥшуа,
Иара есааиара дааскьо, дааскьо
Иаанаҟәуеит ихы.
Са дсымбац ас еиԥш
Ахәымгара згәаԥхо,
Абас иҭахымкәа, бзамыҟәарала
Ацәа иамго,  ихәцәырххо…

Аҳ, ус акәыз, ихьт агха!
Мшәан уаха амзоуп изыршо.
Нас уаҳа иаҭахузеи
Ацәа иаршьу ҳдунеи хәыҷ?
Иҟалап, ауаҭәа шәпақәа змоу
Маӡала дааир «лара» длашо.
Уаргьы аԥхьара уналогоит.
Зыԥсы аарла иҭоу улирикатә том шәҟәы.

Аҳ, бзиа избоит сара апоетцәа!
Узырлахҿыхуа  жәлароуп, ижәдыруаз.
Енагь исыԥшаауеит урҭ рыла
Ҭоурыхк, са сгәы еилыхха ианыруа, – 
Апатҟәырқәа зҿаԥсоу курсисткак,
Хцәоу цәыршәага  мрик лоуп, ных.
Илҳәоит дунеиқәак рыӡбахә,
Хаҵара-ԥҳәысратә гәаҳәарақәак шьҭых.
Исыздырам, иагьсгәалашәом,
Қыҭак аҿы,
Иҟалап,Калуга акәзаргьы,
Мамзаргьы, Риазан,
Дынхон-дынҵуан ҷкәынак,
Нхаҩ башак иҩнаҭаҿы,
Хаҳә  ҩеижьк,
Иблақәа  еиҵәаны…

Дҩагылт ус арԥыс еинаалак иакәны,
Иара уи адагь дҟалеит дпоетны,
Имч-илша рацәамзаргьы усҟан
Аӡәы диҵахомызт махәҿала.
Цқьа зҭоурыхқәа дырым, изхыҵхьаз, 
Иеилкаам ԥҳәысык,
Шықәс ҩынҩажәа еиҳаны
Илеиҳәауан: сыхаара, сымӡышәа!.. 

«Ауаҩеиқәаҵәа!
Уара, ибааԥсӡоу сасуп», –
Аханатә ишузырҳәогьы
Абас оуп!..
Сыԥсахы еилалт, сеицрашәеит, зынӡа,
Снеит, ишызбо, чҳашьа змам аҟынӡа:
Исҟьоит слаба, иуеит иԥыххаа, абар,
Ихы-иҿы, иԥынҵа!..

Амза ԥсит,
Ииаҵәарахеит схышә аҟны ашараз,
Аҳ, уара аҵх,  
Закәызеи иеиҵауҟәаҟәаз!..
Сгылоуп ус, сцилиндр хылԥа схоуп.
Схала соуп,
Иԥшуп жәҩан шартәы аҵырмақьа…
Схала соуп, ааи, иара убас!
Иԥыххаа ицаз асаркьа…				1925
