          ДЫРМИТ ДУ ИАКӘЫМЗАР

Аԥсны аҳҭнықалақь Аҟәа агәаны, амҩасҩы рацәак иахьиҿырхасырҭам аҭыԥаҿы игылоуп ҳтәылеи, уи анҭыҵи акыр зыӡбахә наҩхьоу, бзиагьы еицырбахьоу аҩны. Иҟалап, ари аҩны, ҳақалақь аҿы игылоу егьырҭ ахыбрақәа жәпак реиԥш, ахьӡи ахыԥшеи изтәу ҳада уаҩы изымдыруа иаанхаӡаргьы. Аха, аҩны ахьӡ азҭо уи  иҩноу ауаҩ иакәзар, аҳаҭыргьы, аҭоурыхгьы, аԥеиԥшгьы иара иоуп. Уи ицәеижь ыҟанаҵ мацара ҳәа акәымкәа, иԥсы-наӡа ауаатәыҩса ҳдунеи аҿы ҳалалра ауанаҵы, иҩны зласоу адоуҳа инаркны, иаласоу зегьы хәҭа-хәҭала ишаны иара ихьӡқәа рхылоит. Иара имҭаны ижәлар рзы ажәҩан иахылҵыз – «Ажәа» инаркны, уи ацаҳәцаҳәра анарха аҭаразы аус ахьиуаз астол аҟынӡа зегьы иара итәуп, инаҩстәиқәагьы ирҭынхарц, абиԥарақәа ҿиарц, иӷьацарц!..
Шаҟа рыҵанакуазеи – уи аҩни, уи ауаҩи…
Ҳазлацәажәо Аҟәа-Аԥснытәи аҩны зықьҩыла иаҭаахьеит адунеи атәылауаа,  ирыцны уахь имҩахыҵыз ауаҩы инасыԥи, илахьынҵеи аҟара шәкыла еихаҳаны ари аҩны идәылызгаз. Нас ишԥа, араҟа дынхон аԥсуа Жәлар Рҵеи Лаша, амилаҭтә сахьаркыратә литература ашьаҭаркҩы, аԥсуа алфавити анбани еиқәзыршәаз, раԥхьатәи аԥсуа жәеинраалеи, аԥсуа ажәабжь «Атәым жәҩан аҵаҟа», ароман «Камаҷыҷ» зҩыз, раԥхьатәи аԥсуа театр еиҿызкааз, Аԥсны аҭоурыхи аетнографиеи ирызку анаукатә усумҭақәа равтор, раԥхьатәи аԥсуа газеҭ «Аԥсны» аҭыжьра алзыршаз – жәлар рпоет Дырмит Гәлиа.
Анцәа иахь рхы нарханы ҳажәлар рҿы ирҳәоит – «Унапы ҳануп».  Уи иаанагоит зегьы!..Аха ажәлар рҭоурыхмҩаҿы  иҟалар алшоит убас аамҭак, дара ршьа-рда иалҵыз рҵеи иашагьы «Унапы ҳануп» ҳәа рлахьынҵеи рԥеиԥши анимардо. Амилаҭ рыԥсҭазаараҿы ихадоу арҭ аҩзҵаарак рҿы аҭакԥхықәра игәраганы ианидырҵо. Уи ус шакәу ирҵабыргит жәларык ҳҿахәҳәаҩы.  
Ахә ашьара уадаҩоуп, хәыцрак иҭаӡом ари ауаҩы-лаша иҟаиҵаз, илшоз зегьы аарԥшны, илымшозгьы илыршаны…Дарбан нас, Дырмит иакәымзар, ҩнапыкла –  игәы иазааигәаз инапсыргәыҵа иахылҵуаз аԥхаррала ижәлар хьчаны, аҩбатәи инапы иакыз аҩыгала аҵарадырра лашарахь змилаҭ рнагара зылшо!..
Аԥсуа милаҭ милаҭхарц, аҳәынҭқарра ҿыцгьы ҳәынҭқарра-иашахарц макьана ҳамра каххаа ишаҳҭаху имԥхозаргьы, ԥҭақәак ҳажәҩан иаҵазаргьы, иҟоу аҭагылазаашьа бзиа ҳхы иархәаны «Абри соуп сара» ҳәа аԥсуа бжьы адунеи иахыҵәароуп. Уи аҭагылазаашьа иахьӡуп – Дырмит Гәлиа иҭынха.

           Ҳаҭыр зқәу ҳаԥхьаҩцәа!
Ишәыдаагалоит, Д. Гәлиа илитературатә мемориалтә музеи анаартха (1974 ш.) инаркны, адунеи атәылақәа жәпакы рҟынтәи уи иаҭаауаз асасцәа агәалашәаратә шәҟәаҟны иаанрыжьуаз анҵамҭақәа. Дара реиҳараӡак атәым бызшәақәа рыла иҩуп, аха рыхәҭак аԥсшәахьы иеиҭаганы иаҳкьыԥхьуеит, аҩышьа еиқәырханы. Урҭ анҵамҭақәа ахархәара рымоуп амузеи аусзуҩы Зулиа Иуан-иԥҳа Кокосқьериа аҭыжьра иазлырхиаз ашәҟәы «Книга народного признаниа» аҟнытә. 
Ажурнал «Алашара» аилазаара иҭабуп ҳәа раҳҳәоит Д. Гәлиа илитературатә мемориалтә музеи анапхгареи аусзуҩцәеи Д.И. Гәлиа изку аматериалқәа рыԥшаараҿы иаҳзыҟарҵо ацхырааразы.  







«Аԥсуаа ҳҭоурых даздыруам Дырмит Гәлиа иаҟара зыжәлар рзыҳәан иҟазҵахьоу. Уи ишәҟәыҩҩреи иуаҩреи амреи амшыни реиԥш еидҳәалоуп. Иӡраҳа Абраскьыли Сасрыҟәеи рыхьӡ, аамҭа иазырӡуам, уимоу шаҟа аамҭа наскьо иаҳагьы ишьҭыҵлоит Дырмит ду ихьӡ-иԥша. 
Дырмит Гәлиа иҩны аԥсуа жәлар ирхәышҭаароуп, сара иҭабуп ҳәа расҳәоит абри ахәышҭаара зыбла аҷыц еиԥш изыхьчо, амаҵ азызуа.»
                                                                                                                  Џьума Аҳәба
                                                                                                                  15.05.1980ш. 


«Дар привлекатъ к себе сердца людей – это еще не самый высокий человеческий дар. Гораздо выше дар привлекатъ сердца не к себе, а к тому, что ты любишь, во имя чего ты живешь. И страстная любовь человека ко всему окружавшем его миру, любовь в которую он властно втягивал всех кто соприкасался с ним, эта любовь жива и в этой любви он жил.»
                                                                                                               К.М. Симонов


«Дырмит Гәлиа изкны иуҳәаша, иуҩыша рацәоуп, аха уи зегьы х-цәаҳәак ракәым атом дуӡӡақәа иузҭакӡаӡом. Уи ихьӡ ҭаӡар алшоит аҭоурых мацара.»
                                                                                                       
                                                                                                    Анри Стиль
                                                                                                    афранцыз шәҟәыҩҩы 


«Аӡәырҩы аҳәаанырцәтәи апоетцәа, ашәҟәыҩҩцәа, аҵарауаа Аԥсны ианаауаз, иаҭаауан аԥсуа литература апатриот иҩны иаҭаауан, зхыԥхьаӡараҿы иҟаз англыз шәҟәыҩҩы Пристли, болгариатәи апоет Ламар, венгертәи апоет Ианош убас егьырҭгьы.»
                                                                                                                    Гьаргь Гәлиа 



 «Дырмит Гәлиа урҭ рышәҟәыҩҩы дуӡӡа.»
                                                                                                                      Луи Арагон


«Ҳара раԥхьаӡакәны ҳааины ҳаҟоуп иԥшьоу ари аҩнаҿы, дахьынхоз, аусгьы ахьиуаз аедыгь дуӡӡақәа ируаӡәкыз, аха цәаныррала арахь ҳара акырынтә ҳамҩахыҵхьеит, акырынтәгьы ҳаиԥылахьеит иҟәышыз, игәбылҩыз ари Уна Махо аԥшәма Дырмит Иасыф-иԥа Гәлиа – ацәырҵра џьашьахә, ауаҩы гәыҭбаа, агәаӷьреи мҽхакы ҭбаала аҟыбаҩи злаз. Уи даҳзааигәоуп, акыр даԥсоуп ҳара ҳзы, ҳизгәдууп ҳшьа иалҵыз иашьак иеиԥш адагьы, адыга культура атамада иеиԥш, аиҩызареи, аиашьареи, ленинтәи аинтернационализми ирхаҳкаауа аӡә иеиԥш. Уи ипоезиа амилаҭтә тема иахысны, ауаатәыҩсатә рзеиԥш культура дапоетхахьеит. Уи ипоезиа адунеи ахьынтәубо, ахара ахьааигәоу, иагьахьышәахәоу ҳаракыроуп. Гәыкала иҭабуп идуӡӡаны, адыге-хох ҳәа шәаҳҳәоит аиҿызкааз хра злоу ари амузеи – зыжәлар ргәаҵаҿы наунагӡа зыԥсы ҭоу ауаҩ дуӡӡа Дырмит Иасыф-иԥа Гәлиа изы имԥсуа абаҟа.»
                                                                                  Адам Шогенцыҟә, апоет
                                                                                  Хачим Теунов, ашәҟәыҩҩы


«Знакомство с природой Абхазии с ее людьми дало мне столько, сколько пожалуй дала только сибирская земля родная. И само понятие Абхазии неотделимо от имени Дмитрия Гулиа. Я был счастлив быть в его доме, говорить с ним, пить вино, мешая эту струю с мудростью и величием ума. Каждый будущий поэт Абхазии будет навсегда обязан Дмитрию Гулиа, потому что он будет писать на основе его азбуки. Жизнь Гулиа – это корни настоящего и будущего абхазского народа.»
                                                                                                Е. Евтушенко, поэт


«Сара Д.И. Гәлиа знызаҵәык сиҭаахьан. Иара усҟан илақәа абара иаҟәыҵхьан, аха сааигәыдиҳәҳәалан, иҳәеит абас: «Игәыдыскылаз дызбом, аха сцәа изланыруа ала, сара дгәыдыскылт сашьа.»
                                                                                                       Алим Кешоков, апоет


«Гәлиа иҩымҭақәа ирыԥхьо дарбанзаалакгьы Аԥсны ргәылибаауеит.»
                                                                                      
                                                                                     Мирза Ибрагимов, ашәҟәыҩҩы 


«Адунеи аҿы зегь реиҳа узеигәырӷьои ҳәа усазҵаауазар – Дырмит Гәлиа иҳамҭа ахьсанаршьаз ауп. Избанзар, сара сихаанны дыздыруан 1939-41 шықәсқәа рзы Аҟәатәи 10-тәи абжьаратә школ схәыҷны санҭаз. Ҩынтә дҳацны аныҳәақәа рзы Аҟәа ашҭа диасхьан. Сара иажәеинраалақәа ирылхны ашәақәа аԥысҵахьеит, насгьы иара изку ашәа аԥысҵахьеит. Сара имузеи аҟны санааиуа даара схы сгәы ахылоит, избанзар аус зуа гәык-ԥсык ала иуԥылоит. Даараӡа иҭабуп ҳәа расҳәарц сҭахуп. 
                                                                                                                 
                                                                                                                 К. Ченгелиа
                                            Д. Гәлиа ипремиа занашьоу Аԥсны жәлар рартист



«Аԥсны сара избеит Дырмит Гәлиа иаҳаҭыр иаԥсоу аныҳәа. Уи агәахәара дуӡӡа снаҭеит. Зҵеи лаша абас ихә ҳаракны изшьо ажәлар иҭабуп ҳәагьы расҳәоит.»
                                                                               
                                                                         Нодар Думбаӡе, ақырҭуа ашәҟәыҩҩы
                                                                                                                                        
                                                                                                                        23.09.1974ш.



«Адунеи еиуеиԥшым ажәларқәа ихьӡ рҳәараны иҟоуп еиҳа иеилҟьаз.»
                                                                                                     
                                                                                         Маик Стивенс, апоет
                                                                                         Англиа



«Каждый, кто соприкоснулся с жизнью и творчеством Д.И. Гулиа вынес из этого знакомства ощущение необычной силы, стойкости, таланта, доброты и энергии, широту его интересов. 
В дом Дмитрия Гулиа приходили гости из-за рубежа, поэты, писатели, крестьяне и ученые. Здесь витали благословенные тени милых сердцу поэтов, которых переводил Дмитрий Гулиа, друг и брат многих народов. Здесь звучали стихи Пушкина и Лермонтова, строфы Шевченко, как свои близкие друзья вставали образы Церетели, Чавчавадзе, высокие строфы Шота Руставели, стихи не дожившего до радостных дней своей горной страны Хетагурова.»
                                                                                            Николай Тихонов, писатель


«Сара срыԥхьахьеит Дырмит Гәлиа ишәҟәқәа. Аԥсны злаздыруагьы ирҿиамҭақәа рылоуп. Уажәы сааит уи Иԥсадгьылахь, шәышықәса ихыҵра аиубилеиахь. Ишәҭуеит Аԥсны! Д.И. Гәлиа иԥсҭазаара зегьы ажәлар ирыхҭниҵеит. Уи Аԥсны даҵеи иашоуп. Ахаан исхамышҭуа араҟа имҩаԥызгаз амшқәа ртәы сҩызцәа ирзеиҭасҳәоит. Иҭабуп!»
                                                                                            Иу. Грибов, ашәҟәыҩҩы
                                         есымчыбжьатәи аҭыжьымҭа «Литературнаиа Россиа»      
                                                                                                             аредактор хада



«Дырмит Гәлиа иԥшьоу иҩны аҟны иахьа гәыԥҩык ҳнапаҟны иаҳдыркит алауреатра адипломқәа. Ари ҳамҭа дуӡӡоуп. Иҳаднаҵо даараӡа ирацәоуп. Сара исҭахуп иԥшьоу ари аҩны иаҭааларц зшьапы ҟьашьым, згәы еибафо, зыхшыҩ ҵару ауаа.  
 Доусы илшо ҟаиҵалааит аԥсназы! Иахьатәи Дырмит Гәлиа ипремиа алауреатцәа – иахьагьы. 
                                                                                               Платон Бебиа
                                                                                               01.02.08 ш.



«Аԥхарреи алашареи згым Д.И. Гәлиа иҩны амузеи, ҳаԥсуа доуҳатә хәышҭаара иауасхыру еснагь абзиабаҩцәа агымзааит. Амузеи аусзуҩцәа рџьабаа, ргәаҳәара иарҿыхо аҿар рхыԥхьаӡара иазҳааит. Иҭабуп ҳәа расҳәоит гәык-ԥсыкала зус иазыҟоу.»
                                                                                                 Ашәба А.Е.
                                                                                                 3.10.2011 ш.



«Сгәы хыҭхыҭуа, даҽазныкгьы ҳажәлар сырзыгәдуны сцоит.»
                                                                                                  
                                                                                              Л.К. Ӡиӡариа
                                                                                              ақ. Таллин
                                                                                              28.09.1974ш. 

         

         «Ҳарҭ, Ермантәыла акомпозиторцәа, гәахәара дула ҳаҭааит Аԥсны жәлар рпоет Дырмит гәлиа имузеи. Ҳхырхәоит аԥсуа жәлар рҵеи-гении иҿаԥхьа.»

                                                                                              рнапқәа ануп
                                                                                              29.02.1975ш.

«Иҭабуп ҳәа иаҳҳәоит аԥсуа литература апатриарх Д.И. Гәлиа иҩымҭа ссирқәа рзы. Уи иҩымҭақәа, Аԥсны моу, Кавказгьы, асовет уаагьы шәышықәсала ишрыԥхьало агәра ҳгоит. Аԥсуа жәлар ркультуреи рбызшәеи ҳаҭырла ҳарзыҟоуп.»

                                                                 В.И. Шатилов, Асовет еидгыла афырхаҵа,
                                                                 М. Кантариа, Асовет еидгыла афырхаҵа,  
                                                                                                            аинрал-полковник,
                                                                 Зинченко, Асовет Еидгыла афырхаҵа, 
                                                                                        аполковник, арота акомандир



«Асоциалисттә республика Румыниа аҩныҵҟатәи ахәаахәҭра Аминистрра адалегациа автономтә республика Аԥсны ҳаҟазаара иалагӡаны, ҳаҭааит Дырмит Гәлиа имузеи. Уи аԥсны жәлар рмилаҭтә культуреи рҭоурыхи ахьииуаз, насгьы Асовет Еидгыла ажәларқәа зегьы социаллеи милаҭлеи еиҟаразтәыз амчра рҽацәыхьчаны иахьышәҭуаз ҭыԥуп.»
                                                                                                          Фазекаш Ианош, 
                                                                                     Асовет республика Румыниа        
                                                         аҩныҵҟатәи ахәаахәҭра аминистр хаҭыԥуаҩ



«Ари амузеи аҭаара гәахәара дуны иаҳзыҟалеит. Амузеи итәуп Гәлиа – ашәҟәыҩҩы, апоет, аполитикатә усзуҩы. Иҭабуп ҳәа раҳҳәоит аҟәатәи ҳҩызцәа, абас инарҭбааны Аԥсны ҳдырыртә аҭагылазаашьа ахьҳарҭаз азы.»

                                                                                                      М. Анри Бангу
                                                    М. Марсель Бангу ақ. Пуент-а-Питр ахада
                                                                                                            12.09.1975ш.



«Иԥшьоу ари аҩнаҿы Дырмит Гәлиа иԥсы ҭаны даҳбазшәа ҳгәы ҟалеит - Аԥсны жәлар рпоет, аԥсуа жәлар ргәадура. апоет иаша иажәа, иашәа - ҳәаа амаӡам. Ҳара ҳҟны Украина ирдыруеит, бзиагьы ирбоит Дырмит Гәлиа иҟазара. Уи ипоезиа наунагӡа аԥсы ҭазаауеит.» 
                                                               Украинатәи ашәҟәыҩҩцәа рделегациа
                                                                                                    30.09.1975ш.





«Д.И. Гәлиа Иҩны-амузеи шьахә анызба, агәра згеит хыԥхьаӡарала имаҷу аԥсуа жәлар ишрымоу алитература дуӡӡеи, иҳараку акультуреи. Даара игәахәароуп, зыԥсадгьыл анҭыҵгьы хара зыхьӡ наҩхьоу, аԥсуа ҩыреи алитературеи рашьаҭаркҩы Дырмит Гәлиа игәалашәара шаҟа ҳыҭыр ақәу.»
                                                                                                       Г. Геллер
                                                                                                       Венгриа
                                                                                                       10.10.1975ш.


«Гәык-ԥсыкала иҭабуп ҳәа раҳәо, асовет ҭаацәара ду аҿы аԥсуа жәлар абзиарақәа зегьы рзеиӷьысшьоит.»
                                                                                                   Вилли Штоф
                                                                               ГДР аҳәынҭ. маӡаныҟәгаҩ
                                                                                              28.07.1976ш.


«Сара сзы ҳаҭыр дууп Аԥсны жәлар рпоет Д.И. Гәлиа иҩны-амузеи аҭаара,. Агәра шәсыргоит Аԥсны аԥшӡареи аихьӡареи Австралиа аҟынӡа ишназго.»
                                                                                  
                                                                                  Джуда Уотен, ихатәҩызеи 
                                                                                  австралиатәи ашәҟәыҩҩы
                                                                                                              15.09.1977ш.

       
 «Польшатәи ашәҟәыҩҩцәа рделегациа иҿаԥхьа ихырхәоит аԥсуа поет дуӡӡа Дырмит Гәлиа.»
                                                   Иан Гуцен, Иануш Кониуш, Иузеф Ратаичак
                                                                                                                16.03.1977ш.



«Насыԥ сыманы саҭааит ари аҩны, Аԥсни апоезиеи рзы иԥшьоу. Амузеи аекспозициа гьама ҳаракыла, бзиабарала ишьақәыргылоуп. Ихазыноуп, Дырмит Гәлиа икабинет пату ақәҵаны иахьеиқәырхоу. Гәык-ԥсыкала иҭабуп ари амузеи ссир еиҿызкааз, насгьы изыхьчо.»
                                                                          Вадим Кожинов, ашәҟәыҩҩы
                                                                                                            ақ. Москва
                                                                                                            17.09.1977ш.

          
«Сазҿлымҳауп апоет, акультуратә рккаҩы, ауаа рҩыза бзиа, арҵаҩы, аҭынчразы ақәԥаҩ илша.»
                                                                                                 Оранен Раиа 
                                                                                                 Хельсинки
                                                                                                  30.06.1978ш.





«Каждый человек рожден в человечестве, для всех людей живет и умирает. Но, если он забыл в какой именно Земле он рожден - грех его и горе ему. Я люблю всякий народ, всех людей на белом свете, но я глубоко уважаю и сильно люблю Абхазию, ее имя Страна Души. Спасибо Дмитрию Гулиа за то, что сделал для своего народа и, значит, для всех людей.»
                                                                                        Белла Ахмадулина, поет
                                                                                                             29.10.1978ш.

«Гәаблыла еиҿкаау ари амузеи ссир аҭаара иабзоураны схәыцраҿы даҽазныкгьы ишьақәнарӷәӷәеит Д.И. Гәлиа иԥсҭазааратә, ирҿиаратә ҳаракыра, игәаӷьра ду, ԥсра-ӡра зқәым ижәлар ргәаҿы наунагӡа зҭыԥ ылызхыз. Иҭабуп ҳәа расҳәоит апоет игәакьацәеи амузеи аусзуҩцәеи.»
                                                                                Ахиар Хакимов, ашәҟәыҩҩы
                                                                                                            20.08. 1980ш.

           «Ҳаамҭазтәи аԥсуа шәҟәыҩҩы Дырмит гәлиа имузеи аҭаара ҷыдала аинтерес аҵоуп. Агәра згоит, ари ауаҩ дуӡӡа игәалашәара ахаангьы ԥырхага аиуам, еснагь еиқәырхазаауеит.»
                                                                                                          Ҳаҭырла ишәзыҟоу
                            Рихнавард Зариаб, Афганистан акультура аминистр ихаҭыԥуаҩ
                                                                                                                         03.12.1980ш.


«Шаҟа иссирузеи ауаҩы дызнысыз аԥсҭазаара! Гәахәароуп, уи Асовет Республика Аԥсны дызлагаз аус абас аҿиара ахьаиуз.»
                                                                                                                                М. Чаусов 
                                                                   Асовет Еидгыла  Акультура Аминистрра            
                                                                   атеатрқәа русбарҭа аиҳабы
                                                                                                                        20.08.1981ш.


«Двадцать лет связывают меня дружбой и любовью с Абхазией. И эта любовь началась с именем Дмитрия Гулиа, с его прекрасного дома в Агудзерах, с Елены Андреевны, которая высоко и нежно хранит память о нем, о Георгии Дмитриевиче и Татьяны Дмитриевны, которые приобщили меня к абхазскому эпосу и привязали всеми жизненными интересами к абхазской литературе. Кланяюсь светлому, великому сыну абхазского народа, благодарю всех, кто чтит его память, кто бережно и любовно приобщает в этом доме людей к тому неисчерпаемому, что есть Дмитрий Гулиа! Сымыш, сыҵых сылашара…День ли, ночь ли, ты мой свет! Это первое с чего я начала переводить абхазскую поэзию. И пусть этот свет будет всегда со мной.»
                                                                                                 Римма Казакова, поэт
                                                                                                                   20.06.1980г.


«Даара сазҿлымҳаны избеит Д.И. Гәлиа иҩны-амузеи. Сеигәырӷьоит уи аекспозициа абас бзиабарала, ҳаҭырла иахьаанарԥшуа ҳаиашьаратә аԥсуа жәлар рҵеи ду иԥсҭазаареи ирҿиареи.»
                                                                                                       Гь. Меликишьвили
                                                            Қарҭтәи асоветтә  социалисттә республика            
                                                            анаукақәа р-Академиа академик, 
                                                            Ленин ипремиа алауреат
                                                                                   13.12.1980ш.


«Аԥсны жәлар рпоет – Дырмит Гәлиа мҽхакыҭбаала ижәлар рымаҵ аураҿы аҿырԥштәы ҳаршанхеит. Иҭабуп! Иҭабуп!»
                                                                                              Петерс Иурцинш, апоет
                                                       Аина Иурциниа, ЛГУ адоцент, Елмарс Румба
                                                                                                                    26.08.1981ш.

«Амузеи даараӡа аинтерес аҵоуп, ибзиангьы иеиҿкаауп. Ҳара иҳаҳаит гәлиа иӡбаххә, уи аԥсуа бызшәазы илшамҭақәа. Араҟа зегьы ҳгәы иақәшәеит, иҭабуп ҳәагьы раҳҳәоит ҳаҭырла ҳаздызкылаз.»
                                                                                                    Стефан Робертс
                                                                                                    Лондон, Англиа
                                                                                                         20.07.1982ш.


«Даара гәахәара дууп адунеи аҿы зегьы иеицырдыруа апоетцәа руаӡәк иӡбахә аҳара.»
                                                                                                       Дональд вебголл
                                                                                                                30.07.1982ш.


«Идуӡӡаны иҭабуп Гәлиа дуӡӡа иԥсҭазаареи ирҿиареи шьахәла изныԥшуа ари аҩны-амузеи азы!»
                                                                                                           Ирина Шкаровска
                                                                  Украина ашәҟәыҩҩцәа реидгыла аиҳабы  


«Ҳгәы иақәшәеит, зырҿиара ҳара ҳҟны – Чехословакиа ирдыруа аԥсуа жәлар рҵеи дуӡӡа Иҩны-амузеи. Ҳаҭыр зқәу шәус аҿы аихьӡарақәа шәзеиӷьшьауа.»
                                                                    
                                                                                                           Чавоиски Ладислав, 
                                                                                             Братиславатәи атеатрҭҵааҩ
                                                                                                Солович Иан, адраматург,
                                                                            словакиатәи ашәҟәыҩҩцәа Реидгыла       
                                                                                                           актәи амаӡаныҟәгаҩ
                                                                                                                           14.10.1982ш.


«Даара агәахәара соуит, зыԥсҭазаара зегьы зыжәлар рымаҵ аура иазызкыз ауаҩ дуӡӡа Аҟәа имузеи сахьаҭааз. Ҳара ҳаԥсҭазаараҿы ахаан иаҳхашҭуам ари ахҭыс - Татиана Гәлиеи амузеи аусзуҩцәеи рԥылара. Куба ҳнеир ҳауаажәлар ирзеиҭаҳҳәоит Дырмит Гәлиа иԥсҭазаареи ирҿиареи.»
                                                                             Анхель Аухьер, ашәҟәыҩҩы
                                       Куба ашәҟәыҩҩцәа Реидгыла аиҳабы ихаҭыԥуаҩ
                                                              Мери Крус - ихатәҩыза, ажурналист
                                                                                                          14.10.1982ш.

«Изакәытә ҩны хазыноузеи, изакә ҳаҭырузеи иақәу ауаҩ ду игәалашәара! Агәыҳалалреи апатуқәҵареи рыхә ҳшьоит.»
                                                                                                Греис Хиус, Англиа
                                                                                                               20.07.1983ш. 

«Ҳаҭыр зқәу аҩызцәа! Даара ҳгәы иахәеит ари аҩнаҿы ҳколлегацәа рԥылара. Араҟа алитература аҳра аулоит еснагь, аҩны аԥшәма иԥсҭазаара шиԥсаххьогьы. Ҳара даараӡа иаҳҭахын ҳтәылақәеи ҳажәларқәеи аимадара рыбжьаларц. Аҭынчреи аиҩызареи!»
                                                                Карл аксель, Жоста Карлсон, Ула Карлсон
                                                                                                                                    
                                                                                                                         13.04.1984ш.

«Очень счастливы и взволнованы посещением музея великого абхазского поэта, писателя Д. Гулиа. Мы восхищены тем великим вкладом, который внес Д. Гулиа в национальную культуру. Пусть живет и крепнет дружба между народами Вьетнама и Советского Союза, народами Вьетнама и Абхазии.» 
                                                                                                              Тинь Хыу, поэт
                                                                                                         Нгуен Тхи Нюк Ту
                                                                                            писательница из Вьетнама
                                                                                                                       19.08.1984.

«Насыԥ сымоуп ари аҩны саҭааны иахьызбаз, ауаҩы ссир Дырмит Гәлиа иԥсҭазаара сахьахьысыз. Ари ауаҩ-гәымшәа иҭеиҭԥш еснагь сгәалашәараҿы иаанхоит.»
                                                                      Манфред Бош (ГДР), ашәҟәыҩҩы
                                                                                                              13.07.1985ш.

"Бзиабаралеи агәырӷьареи шәзеиӷьшьауа - Шәара шә-Белла Ахмадулина."
                                                                                                               10.10. 1985ш.

«Шәара бзиа ижәбоит, рыхьчарагьы шәақәшәоит шәмилаҭтә культура адац-ԥашәқәа. Шәкультуразы уи реиҳа ишәҭуа ааԥнуп. Ишәзеиӷьаҳшьоит ақәҿиарақәа!»

                                                                 Алфеи Бромулт, латыштәи асахьаҭыхҩы,
                                                                                             Иан Пует, аҟазаараҭҵааҩ
                                                                                                                     22.02. 1986ш. 

«Еиҭах исныруеит аԥсуа сасдкылара,
Ахәгьы шԥасшәари уажәшьҭа.
Издыруеит иааиуеит аамҭа,
Уи ансылшауа сара...»
                                                                                            Нина Малиновски, апоет
                                                                                                                               Даниа
                                                                                                                    27.05. 1986ш. 

«Я счастлив, видеть этот дом, где было столько достигнуто и является единственным и уникальным в мире литературы.»
                                                                                                                        Грем Грин
                                                                                                                      09.08. 1986г.

«Даараӡа иҭабуп иаҳзеиҭашәҳәаз зегьы азы. Сара Дырмит Гәлиа иӡбахә рацәаны исаҳахьан. Ҳамҭас исышәҭаз ашәҟәқәа Килмарнок Аинститут аҿы иқәгылазаауеит.»
                                                                                    Килмарнок, Шотландиа
                                                                                          гәыԥҩык рнапы ануп
                                                                                                           29.09.1986ш.

«Пожалуй, это самый воспитывающий мемориальный музей в Союзе. Тронуты и потресены! Спасибо от всего сердца всем.»
                                                                                                                          А. Щербо 
                                                                                          доктор педагогических наук
                                                                                                                       г. Винница
                                                                                                                            Украина
                                                                                                                      23.08.1986ш.





  

    
         
     
      
 
   







   

  
                                                                                                           

          

