Ламара Ҳашба-Қәычбериа
Аԥсны ахақәиҭразы иҭахаз
Рекаа рҵеицәа
А
ҟәа
УДК 93/94
ББК 63.3 (5Абх) 6-68
Ҳ 63
Г/Р 978-5-111-80-1207
Ҳашба-Қәычбериа Л.Е. Аԥсны ахақәиҭразы иҭахаз Рекаа рҵеицәа. АБИГИ. 2018. 86 с.
Аредактор
Аҩӡба А. Ф., аҭоурыхҭҵаарадыррақәа рдоктор
Ари ашәҟәы рызкуп Аԥсны Аџьынџьтәылатәи еибышьраан зыԥсадгьыл зхы ақәызҵаз ақыҭа Река аҵеицәа.
Ашәҟәы рзынархоуп иахьатәи Аԥсны аҭоурых аинтерес змоу зегьы.
Аредактор иҟынтә
«Ҳаибашьраҿы аиааира згаз анацәа роуп», иҳәеит Владислав Арӡынба. Уи ииҳәоз зегьы реиԥш арҭ иажәақәагьы, ҳәарада, ииашоуп. Урҭ анацәа фырхацәа рыԥсы иахалҵыз, ирааӡаз, зыхьӡала адәы иқәыз рҵеицәа рыԥсадгьыл аиҳа рхы еиӷьырамшьеит.
Урҭ ахаҵамԥҳәысцәа дреиуоуп абри ашәҟәы автор Ламара Ерасҭа-иԥҳа Ҳашба-Қәычбериа. Уи лыԥшәма Ҟәырӷа Кәыҷыр-иԥеи лареи аибашьра дырцәалаӡит рыҷкәын заҵәы, Аԥсны Афырхаҵа Иура Қәычбериа. Арҭ ауаа «ҳԥа заҵә дҭахеит, шьҭа иаҭаху ҟалааит» ҳәа имтәеит, итәам иахьагьы, ирылшо зегь ҟарҵоит Иура иҩызцәеи иареи рхы зқәырҵаз аиааиреи ахақәиҭреи нагӡахаразы. Ламара Ерасҭа-иԥҳа иахьагьы ақыҭаҿы ҳақьымс аус луеит, ачымазцәа дрыцхраауеит.
Аибашьраан 9-ҩык Рекаа рҵеицәа ҭахеит: Роман Кәартаа, Руслан Кәартаа, Зураб Қәычбериа, Иура Қәычбериа, Нодар Кәартаа, Геннади Џьганиа, Резо Кәартаа, Арушьан Қьышьмариа, Ҭарашь Кәартаа; аибашьра ашьҭахь рмаҵуратә уалԥшьақәа рынагӡараан 6-ҩык – Руслан Қәычбериа, Џьон Қьышьмариа, Анатоли Нарманиа, Аԥшьлаа Роберт, Аԥшьлаа Ҭенгиз, Роин Қьышьмариа.
Ари ашәҟәаҿы аԥхьаҩ идгалоуп хыхь зыӡбахә сҳәаз аибашьцәеи, Лаҭатәи атрагедиа иалаӡыз рыӡбахә зҳәо аочеркқәеи, иара убас ацҵа ҳасабла иаагоу Река ақыҭан инхоз Поповичраа рҭаацәа ирызку анҵамҭеи ҩ-бызшәакны – аԥсышәалеи, урысшәалеи.
Аԥхьаҩцәа аӡәы игәы иаанагар ҟалоит ҭыԥқәак рҿы маҷк иџьбарацәаны иҳәоуп, даҽа ҳәашьак аҭазар
Ламара Ҳашба-Қәычбериа
цәгьамызт ҳәа, аха убри аамҭазы иҳхамшҭлароуп ашәҟәы автор лԥа заҵә дышҭахаз. Аԥсуаа баша ражәа иалаӡам – «зыҷкәын дымԥсыц – уҷкәын диумырҵәуан» ҳәа.
Ашәҟәы аҩбатәи ахәҭаҿы икьыԥхьуп еиҳарак Ламара Ерасҭа-иԥа Ҳашба-Қәычбериа авторс дызмоу ажәеин-раалақәа.
Аматериал аизгареи аиқәыршәареи рус аҿы ацхыраара ӷәӷәа ҟарҵеит Алинеи Ахреи Кәартаа, Руслан Белов.
Аслан Аҩӡба
Аԥсны ахақәиҭраз иҭахаз Рекаа рҵеицәа
Автор лаԥхьажәа
Уцәа уҭарӡыӡа, ашьапызаҵәқәа ҿырҭуеит
Адгьыл ақәа иаҳәом, иаҳәоит ашьа.
Бџьархкыс иҟоу иааҟәымҵӡакәа ихысуеит
О, ҳалаумырӡын, зегьы зымчу Анцәа.
Аԥсны уԥшӡара дазусҭада иззымдыруа, уи аӡбахә ахара инаҩхьеит, дарбан учеиџьыка агьама зымбац, измаҳац уламыс аӡбахә, умшын аԥшаҳәаҿы уҳауа зҩыда лбаазымдац!
Абарҭ убзиарақәа ракәын есымша узыхдырҟьоз уаӷацәа. Ирацәамзи урҭ, аха зегьы реиҳа ибӷаԥҵәагаз, инырҵәагаз, ихырҵәагаз амҳаџьарра акәын. Уи ҳанацәынха нахыс, даҽа еиқәаҵәак ҳзааип ҳәа ҳгәы иаанамгацызт.
Август 14, 1992 шықәса аҽны Аԥсны иахаԥеит аԥҭа еиқәаҵәа. Аџьныш цәа зхарԥоу «адемократ» ду Шевар-днаӡе, абгахәыҷ еиԥш иҽӡаны, имаҵуарқәа иманы, ҩымш рыла Аԥсны сыхәласырбгап ҳәа ддәықәлеит. Аха, мап! Баша игәы дажьеит. Игылт хәыҷи–дуи, ҳәсеи-хацәеи, хацәнымырха иҿагылт аӷа хәымга. Ԥсыуак дыҟанаҵ изахьӡузеи абџьар ашьҭаҵара, ҳара царҭа ҳамаӡам, Аԥсны ҳаԥсадгьыл ауп, еиқәҳархароуп, ма ҳарҭ зегьы ҳҭахароуп! Ҳаԥсадгьыл агәынқьыбжь наӡеит Нхыҵ-Кавказынӡа, иарӷьажәҩаны иааҳадгылт нхыҵаа ҳашьцәа, иара убас аурысцәа, аказакцәа – Аԥсны аԥеиԥш хьаас иҟазҵаз зегьы.
Даара агәырҩа ду ҳзаанагеит ари аибашьра. Иҳагымхеит агәаҟра, абылра, ашьра, аӷьычра. Ирымшаҭеит ахәыҷқәа, ҳаладыргылт ашьаарҵәыреи алабжыши. Ажәакала, афашизм ажәа иаҵанакуаз акы ҳагдмырхеит. Иаанымхеит қыҭак еибганы, қалақьк иахьымнеиз, аснариадқәа ахьаламҳаз. Иззымдыруада, Аҟәа ақалақь ахақәиҭтәраан шаҟа милаҭ ршьа цқьа кашыз. Знацәхыԥқәа аларԥа Аҟәа зкыз Шеварднаӡе усҵәҟьа импыҵырхуеит ҳәа дгәы6 Ламара Ҳашба-Қәычбериа
ӷуамызт, аха аԥсадгьыл абзиабара, агәымшәара, апатриотизмра ҳауаажәлар иаадырԥшыз иагеит аиааира. Иҭахеит иреиӷьыз аҿар, аҵарауаа, ахәыҷқәа, абыргцәа.
Абри аҟара аибашьра ахьцоз ҳқыҭа Река аганахь иаанымхеит. Салацәажәап иааркьаҿны аҭоурых.
Река ақыҭа маҷым, аха уааԥсырала рацәак ибеиам, инхоит 100-ҭӡык инареиҳаны. Аибашьара ианалагаз ақыҭа иалҵны ицеит жәы-ҭӡык «ҳашьцәа» бзиақәа, иахьрыхәҭаз рыԥсадгьыл ахь.
Река ақыҭа аҳәаа наӡоит 14 км., азганкахьала ақыҭа Охәреии иареи аҳәаа рыбжьоуп, даҽаганкахьала – ақыҭа Санардо. Арҭ ақыҭақәа «аамҭала» иаҳзыбзиашәа зхы ҳзырбоз ажәлар аланхон, аха аибашьра иҟалаз иаана-рԥшит досу игәы иҭаз. Урҭ фашистцәаны иааҳҿагылт. Река аҵеицәа аҳәаа дырӷәӷәеит, аҭабиақәа ҟаҵаны ршәа-қьқәа рыла ҳқыҭа рыхьчон.
Раԥхьаӡатәи ақәылара ҟарҵеит Охәреиаа, 200-ҩык инареиҳаны аибашьцәа бџьарла еиқәных иажәлеит Река ақыҭа, октиабр акы 1992 шықәсазы. Абри амш азы иаадырԥшыз агәымшәареи ахаҵареи иунардыруан аԥсуа ахы дшыннамкылоз. Ажәылара ҟазҵоз ԥхьаҵуан, ҳаҷкәынцәа лыԥсаак дырмоукәа. Абри еиԥш ажәы-ларақәа Охуреиааи Санардоаи аантәы имҩаԥыргеит.
Хашҭра ақәума ахәыҷқәа рыҵәаабжь, аснариадқәеи абомбақәеи анҳаларыжьуаз?! Ҵыхәаԥҵәашьак амамкәа иҳаларыжьуан ирымаз хкы-хкыла. Река ақыҭан аахақәо роуит 27-ҩны, аусҳәарҭа, ашкол, ахәыҷтәы баҳча.
Аԥсны зхы ақәызҵаз аҿар ахәыҷра зхыҩуаз, аԥсҭа-заара иазыҳаҵаҳаҵоз, азҳара, арҿиарақәа ззыԥшыз иахьа иҳалагылам. Иҭахаз Аԥсны аҵеицәа иреиуоуп Рекаа рҵеицәа 20-ҩык инреиҳаны.
Охәреаа иҟарҵаз актәи ажәылара адырҩаҽны октиабр 3, 1992 шықәсазы аԥшыхәра ҳәа аҳәаахь ицаз Роман Кәартаа, Охәреиаа рлақәа иԥсҭазаара қәыԥш ҿахырҵәеит. Рекаа ргәы ҭызгоз, акы иацәымшәоз, згәы меиҭаԥуаз, апатриот цқьа, ҳқыҭа зегьы раԥхьа ишьапы
7 Аԥсны ахақәиҭраз иҭахаз Рекаа рҵеицәа
алихит. Хашҭара ақәым уи иуаҩышьеи игәыџьбарареи бзанҵы.
Аӡәы иаасҭа егьы еиҳа деиӷьуп узҳәом, урҭ зегьы ахы иаҿагылан, аха ишәаны зҽызҵәахызгьы маҷым. Агәымшәақәа дреиуоуп милаҭла иагыруаз Геннади Џьганиа, икаимыжьит иқыҭа дахьааӡаз, дахьиз, иқәлацәа, иҩызцәа. Уи дивагыланы деибашьуан иаб Шьоҭа. Иахьа дшьуп аӷа инапала. Аби аԥеи рыԥсы лашааит, иҭабуп ҳәа раҳҳәоит.
Дызгәаламшәода Зури Қәычбериа. Уи иҭаацәа ныжьны Очамчырантәи иабду иқыҭахь, иуаажәлар рахь дааит, деибашьуан иашьцәа дрывагыланы. Иҟамызт убри аҩыза аамҭа Зури апост сааҭк акәзаргьы дагны, ауаҩы иаша ақьиа, аӡәы игәы акы алымсындаз ҳәа иҟаз дреиуан. Даара бзиа ибон Аԥсны аҭоурых аиҭаҳәара, ихы-игәы иҭаз аиааира амш акәын.
Иџьоушьартә ахаҵара аазырԥшыз аб иԥа заҵә Иура Қәычбериа иӡбахә даара жәпаҩык ирдыруеит, уи иҟаиҵаз аиҭаҳәара аҭахым. Иахьа уи ианашьоуп иреиҳау ахьӡ Аԥсны Афырхаҵа, ари ахьӡ ҳара ҳқыҭазгьы хьӡы дуны иаанхоит.
Ииуль мза даара итрагедианы иҟалеит, усҟан иҭахеит Рекаа ҳаҷкәынцәа: Нодар Кәартаа, Арушьан Қьы-шьмариа, Резо Кәартаа, Иуреи Зурии Қәычбериаа, Геннади Џьиганиа. Даара гха дуны ианыԥшит ҳқыҭа арҭ арԥарцәа рҭахара.
Еилымкаакәа хәымгарыла Ҭхьына ақыҭан маӡала дҭархан Аԥсны аҵеи иаша, згәы ҩбарак ҭамыз Резо Кәартаа, абас еиԥш иҟоу аҵеи дзакәыз аиаша рдыруазар ауп ажәлар, уи ааԥшып ҳәа сгәы иаанагоит.
Аԥсҭазаара иалҵуа зегьы гәыблыгоуп, аха Нодар Кәартаа мыцхәы дрыцҳасшьоит, иара дҭахаанӡа иҭахахьан ихәыҷи иԥшәмеи, аверталиот аҟны, декабр 14, 1992 шықәсазы. Иззымдыруада ари атрагедиатә хҭыс, иара убасгьы убра иҭахеит Џьамбул Аԥшьлаа иҭаацәа иԥшәма Марина, ихәыҷқәа Дениси Адгәыри.
8 Ламара Ҳашба-Қәычбериа
Арҭ аԥсышьа цәгьа зауз, ажәҩан иалаблыз ахәыҷқәеи анацәеи… Иҳазҳәода уи аҭак?
Иҩны ааҵраҿы деихрыффа дышьны икарыжьыз Арушьан Қьышьмариа, уи ҟазҵаз даара хаҵарак ҟарҵазшәа ргәы иабозар акәхарын, хҩык еиқәных иҟаз «агәылацәа» бзиақәа, абџьар зкымыз маӡала иеихсит. Арушьан иаб абырг аснариад иаарышьҭыз аԥҽыха дашьхьан, иҩны ашҭаҿы.
Ирыцҳара дуун Ҭарашь Кәартаа иҭахара, уи мышқәак игхеит, дзаԥымлеит аиааира амш. Дыззымдыруадаз Ҭарашь агәымшәа, агәеицҳа, зцәеи зыбаҩи еилагылаз, аашьарак захьӡу ззымдыруаз. Абас еиԥш иҟаз арԥарцәа рацәаҩны иагхеит ҳаԥсадгьыл.
Аԥсны иқәынхоз шамахамзар зегьы аҿагылт ахы, ирмеигӡеит рыԥсҭазаара қәыԥшқәа. Убарҭ иреиуоуп аб иԥазаҵәқәа Анатоли Нарманиеи Џьон Қьышьмариеи. Урҭ қәрала даара имаҷын, аха аԥсадгьыл абзиабара еиҳа идуны ирыԥхьаӡеит, ахаҵа иуалԥшьа нарыгӡон. Даара еилҟьаз, иҿырԥшыгаз, ԥхьаҟа азҳара ззыԥшыз рыԥсҭазаара иалырхит ахәымгақәа.
Аӷа иминақәа ирыхәхаз аби аԥеи Аԥшьлаа Оҭари иҷкәын заҵә Роберти, Аԥшьлаа Ҭенгизи аиааира мшы рбахьан, аха анаӡара амоуит. Роберти Ҭенгизи хәы-ҷқәан, аха аибашьра ирхыргаз иарҵәхьан, рхәыҷра иазымхәыцкәа ирылшоз ала аибашьцәа ирыцхраауан. Иахьа урҭ алагылам ашкол ԥсҭазаара, инаӡамхеит урҭ рхәыҷра. Ирацәоуп шәарҭ шәеиԥш Аԥсны ахәыҷқәа ахәыҷра иахьымӡаз, шәсахьа ԥшқақәа ҳгәаҵаҿы иаанхоит бзанҵы.
Река ақыҭаны игылоуп ан лбаҟа, 1941–1945 шықәсқәа раан иҭахаз ирызку, уи иадгылароуп Аԥсны зхы ақәызҵаз 1992–1993 шықәсқәа рзы ҳқыҭа аҵеицәа рбаҟа.
Иузаарԥшрым ишрыхәҭоу иаадырԥшыз афырхаҵара Аԥсны аҵеицәа. Урҭ иҭахаз рыхьӡқәа анылароуп Аԥсны аҭоурых, хашҭра ақәымзароуп аԥсуа милаҭ маҷ 5 миллионк еиқәных иҟаз амилаҭ ишабашьуаз.
Р Аԥсны ахақәиҭраз иҭахаз екаа рҵеицәа 9
Иҟамлац џьара ҭоурыхк аҟны аԥсуааи иҳадгылаз ҳашьцәеи иаадырԥшыз агәымшәара!
Хәашьра ақәымзааит шьала иаашәрыхыз аиааира ду, инагӡахааит шәгәы иҭаз, изылԥхааит шәыԥсы Аԥсны!
Аԥсны агәаҟрақәа ирцәынхахьо,
Иахьа улахь еиҭа еиқәуп
Иҭоуҳәҳәаз удауаԥшьқәа
Имхәашьааит иахьа умра ирхаԥхо.
Ламара Ерасҭа-иԥҳа Ҳашба-Қәычбериа
1997 ш.
10 Ламара Ҳашба-Қәычбериа
АКТӘИ КТӘИ КТӘИ АҞӘШАКәартаа Роман Са Са рапион-иԥа
(20.02.1968 – 2.10.1992)
Уԥшра-усахьа ԥшӡа,
Еснагь иухаччоз ухы-уҿы,
Акалам еиԥш усахьа ҭыхушәа,
Сыбла ухгылами сыԥсы ҭанаҵы.
Ааи, анаџьалбеит,
Ихигозеи ауаҩы.
Иԥсы ҭаны илахь иану
Мап, исдырт, дшацәымцо уи.
«Иӡырц иҟазар сбызшәа уаҵәы,
Еиӷьуп сыԥсыр схаҭа иахьа!»
Кәартаа Роман Сарапион-иԥа диит февраль 2, 1968 шықәсазы Очамчыра араион Река ақыҭан. 1985 шы-қәсазы далгеит абжьаратә школ, убри ашықәс азы дҭалоит Аҟәатәи аҳәынҭқарратә ақыҭанхамҩатә институт. 1986 шықәсазы Асовет Ар дахыԥхьаӡалан. Фымыз арра маҵзура ихигеит Узбекистан. Ихатәгәаԥхарала ддәықәҵан Афганистанҟа. Адесант аруаа дрылахәын, деибашьуан Кабул, Кандагар, Џьелалабад. Ианашьан аҳаҭыр хьӡқәа. 1988 шықәсазы ирра маҵура хиркәшеит. Иман имаҷымкәа аҩызцәа, Асовет Еидгыла иаҵанакуа ареспубликақәа рҟынтә. Рудовски напхгара зиҭоз Мо
Аԥсны атәылахьчара аминистрра еиқәнаршәаз иҭахаз рсиаҿы Кәартаа Роман Сарапион-иԥа инхарҭа ҳәа иарбоуп ақыҭа Река, данҭахаз аамҭа – 03.10.1992 ш., дахьҭахаз аҭыԥ ақыҭа Река. Леон иорден ианашьоуп.
Р Аԥсны ахақәиҭраз иҭахаз екаа рҵеицәа 11
сква ақалақь аҟны иҟаз «хатәгәаԥхарала Афганистан еибашьуаз рассоциациа» Аԥснынтә аделегациа хаҭарнакра азиуан. 1988 шықәсазы аинститут аҟны иҵара иациҵеит, латәарадатәи аҟәша аҿы. Далахәын Аԥсны жәлар рфорум аусура. Роман ақыҭаҿы акомитет аҟны аус иуан. Аибашьра ианалагоз аԥшьбатәи акурс аҟны аҵара иҵон.
Ақырҭқәа рырхәҭақәа рыманы Аԥсны ианалала Роман дыруаӡәкын иаразнак абџьар аанкылан аӷа иҿагылаз. Аибашьара раԥхьатәи амшқәа рзы ақыҭаҿы иара иоуп еиҿызкааз апартизанцәа ргәыԥ. Урҭ игеит Баслахәҟеи Тамшьҟеи. Иареи даҽа гәыԥҩык арԥарцәеи ирыбзоураны ақыҭахь иааргеит автоматқәа ҩбеи аџьаԥҳани. Шәазхәыц шәара, шаҟа иуадаҩыз апост аҟны ақәгылара, иахәҭаз абџьар мкыкәа. Аха ари арԥыс еилҟьа иԥсҭазаара кьаҿзаарын.
Октиабр 1, 1992 шықәсазы Охәреинтәи ҳқыҭахь ажәы-лара амҩаԥгара аҽазышәара аадырԥшит. «Ҳашьцәа» ҳәа ззаҳҳәоз аҭыԥантәи ауааԥсыра аибашьра ианалагаз иаҳҿагылази, ақырҭқәеи хыԥхьаӡарала ҩышәҩык рҟынӡа ҳқыҭа иалахысуа иалагеит, еиуеиԥшым абџьарқәа рыла ҳаҷкәынцәа иаанкыланы ирымаз аҭыԥқәа рахь. Ҳаҷқәынцәа иаадырԥшыз ахаҵареи аӷәӷәареи ирыбзоураны ҳқыҭа еиқәырхан. Еиҟарамыз ари ажәылараҿы, Роман иакәын ҳаибашьцәа раԥхьагылара аазырԥшыз. Ашьыжь октиабр 2, 1992 шықәсазы Роман Рекеи Охәреии рҳәааҿы дҭахеит, ихы иаахаз ахы иԥсҭазаара ҿахнаҵәеит.
Даара ирацәоуп Роман дызхьымӡаз. Илаз апатриотизми аԥсадгьыл абзиабареи ирыбзоураны иуаажәлар рыбжьара дҵеи иашаны дҟалон, иахьа иԥсы ҭаны дҳалагылазҭгьы.
12 Ламара Ҳашба-Қәычбериа
Р Аԥсны ахақәиҭраз иҭахаз екаа рҵеицәа 13
14 Ламара Ҳашба-Қәычбериа
Кәартаа Руслан Ражьико-иԥа
(06.03.1969 – 15.03.1993)
Кәартаа Руслан Ражьико-иԥа диит март 6, 1969 шықәсазы Аҟәа ақалақь аҿы. 1976 шықәсазы Аҟәатәи азежәтәи ашкол ахь ишьаҿа еихигоит. Бжьы-каласск данрылга ашьҭахь диасуеит 15-тәи абжьаратә школ ахь. Усҟан аа-класск злаҟаз ала, ашкол даналага, дҭалоит атехникатә ҵараиурҭа, заанаҭс ишьҭихуеит автомашьынақәа рремонтҟаҵаҩ. Иҵара ибзиаӡаны ихиркәшеит. Арра иԥхьаанӡа Ачадара ақыҭан амашьынақәа рремонт-ҟаҵарҭаҿы аус иуан. 1987 шықәсазы арра дыргоит. Иуал-ԥшьа наигӡон Свердловск ақалақь аҿы. Анаҩс дҭалоит Москватәи амашьынамҩатә институт.
Аԥсны Аџьынџьтәылатә еибашьра ианалага, Руслан иԥсадгьыл ахь дхынҳәуеит. Раԥхьатәи амшқәа инадыркны далагоит аибашьра. Иашьеи иаб иашьеи дрыцны Закан Маршьан напхгара зиҭоз агәыԥ далан. Аибашьраан Руслан иҩыза гәакьа Артур Акопиан ӷәӷәала дырхәуеит. Акыраамҭа уи ихәыштәра даҿын Афонтәи ауахәамаҿы. Аоперациақәагьы ихигахьан Артур. Аха ихәра ахьыӷәӷәаз иахҟьаны ҽыхәышәтәра Москваҟа ддәықәырҵоит.
Руслан аибашьра адәахьы дхынҳәуеит, еиҭах абџьар дагьаҵагылоит. Иара Гәымсҭатәи ахырхарҭала марттәи ажәылара далахәын. Аиҿахысрақәа раан, аӷацәа рмацәаз иҭашәоит. Аха ихьамҵкәа аидыслара ӷәӷәа рыдыркылоит Руслан иҩызцәеи иареи. Дара ирылшоит аԥшаҳәа иазааигәоу ҩнык аанкылара. Афатәи арыжәтәи рымамкәа хымш инарзынаԥшуа ахысра иаҿын, аӷа дахьтәаз аҭыԥ иарбаны. Убас, еихсыӷьра змамыз аиҿахысрақәа руак аан, ақырҭқәа иҭдырҟьаз ахы Руслан иаахоит. Уи акәхоит иара иаразнак иԥсҭазаара далҵуеит иашьа инапаҿы.
Аԥсны раԥхьатәи Ахада Владислав Арӡынба иусԥҟала
1 Аԥсны Атәылахьчара аминистрра еиқәнаршәаз иҭахаз рсиаҿы Кәартаа Руслан Ражьико-иԥа инхарҭа ҳәа иарбоуп ақалақь Аҟәа, данҭахаз аамҭа – 17.03.1993 ш., дахьҭахаз аҭыԥ ақалақь Аҟәа.
Р Аԥсны ахақәиҭраз иҭахаз екаа рҵеицәа 15
Руслан Кәартаа данҭаха ашьҭахь «Агәымшәараз» амедал ианашьоуп. Руслан иаб Ражьико Кәартаа дҭахоит аибашьра ашьҭахь. Руслан дахьымӡеит аҭаацәара аԥҵара. Анышә дамадоуп иаб дахьиз дахьааӡаз Река ақыҭа, аиашьаратәи анышәынҭраҿы.
Қәычбериа Зураб Кушьиак-иԥа
(9.11.1958 – 02.07.1993)
Қәычбериа Зураб Кушь-иак-иԥа диит ноиабр 9, 1958 шықәсазы ақалақь Очамчыра. 1966 шықәса инаркны 1975 шықәсанӡа аҵара иҵон Очамчыратәи ахәбатәи абжьаратә ашкол аҿы. 1979 шықәсазы дҭалеит Киевтәи аԥырратә институт. Уи даналга ашьҭахь Асовет Еидгыла аррахь днаԥхьан, шықәсыки бжаки арра ихигеит, алеитенант еиҳабы ичын иман. Арра анихига ашьҭахь аусура далагеит Аҟәатәи аҳаиртә баӷәазаҿы. 1985 шықәсазы Кындыӷтәи аԥсаатәааӡарҭатә фабрикаҿы механикс аус иуан, анаҩс Очамчыра ақалақь аҿы иҟаз акооперативтә телехәаԥшратә усбарҭа ахантәаҩыс дыҟан. Дҭаацәаран, ахшара имамызт.
Аибашьра ианалага, Зураб Очамчырантәи дцеит иԥҳәыси иҭаацәеи ааныжьны. Дааит иқыҭа гәакьахь. Араҟа иара иабду дыҟан, иҟан иаб иашьцәа, ижәлантәқәа. Иагьиӡбеит иқыҭаҿы даанхарц. Дрывагылеит уи зыхьчоз аибашьцәа.
Ақыҭараҿы Зураб дыздыруаз маҷҩын, аха иуаҩреи ииашареи ирыбзоураны иаразнак аҭыԥантәи арԥарцәа дырзааигәаны дҟалеит. Уи ахӡаргара зламыз, аиашара злаз, згәы аартыз уаҩын. Иԥсадгьыл бзиа ибон, идыруан уи аҭоурых. Зураб лассы-лассы иҩызцәа игәалаиршәон. Иҭахын аиааира ганы иқалақь гәакьахь ахынҳәра.
Река ақыҭа ампыҵахыларазы аӷа имҩаԥигеит ажәы-ларақәа ааба. Зураб урҭ зегьы дрылахәын, хаҵарылагьы ихы ааирԥшуан. Лассы–лассы аӷацәа ахьтәаз аҭыԥқәа рахь аԥшыхәра дныҟәалон. Иара убас Река иазааигәаз ақыҭақәа: Ԥақәашь, Бедиа, Патрахәыца рпозициақәа аӷацәа анрыжәлоз, урҭ рҿагылартә еибашьрақәа иҽры1 Аԥсны Атәылахьчара аминистрра еиқәнаршәаз иҭахаз рсиаҿы уи дарбоуп Қәычбериа Зураб Ушанг-иԥа ҳәа, инхарҭа ақалақь Очамчыра, данҭахаз аамҭа – 05.07.1993 ш., дахьҭахаз аҭыԥ – ақыҭа Тамшь. Ианашьоуп леон иорден.
18 Ламара Ҳашба-Қәычбериа
лаирхәуан. Иеилҟьарала зегьы даарылукаартә дыҟан. Аибашьраҿы ари аҟазшьа даара ихадан. Сентиабр мза 1992 шықәса инаркны иун 30, 1993 шықәсанӡа зныкгьы апост аҟны иааникылоз иҭыԥ нмыжькәа гәымшәарыла иуалԥшьа наигӡон. Ахьҭа цәгьа зцыз аӡынра зегьы аҭабиақәа рҟны ихигеит. Уахынла аштаб аҿы даангылон. Даара дыԥхашьаҩын, ауаҩы иргәамҵра бзиа ибаӡомызт. Аибашьара ицалахәыз аҷкәынцәа «Енгельс» ҳәа хьӡыс ирҭеит. Изызҳаз ижакьа иабзоураны Енгельс ифотосахьа ргәаланаршәон.
Ииуль мза 1, 1993 шықәсазы хатәгәаԥхарала аҷкәы-нцәа Тамшьҟа дрыццеит, иӡхыҵраны иҟаз абаржа аԥы-ларазы. Уи аибашьцәа рымчала қәҿиарала имҩа-ԥысит. Ииуль 2 амш аҩбатәи азыбжазы Тамшьтәи абжьаратә школ азааигәара ажәылара иалагеит. Рекатәи аибашьцәа усҟан ихьаҵыр акәын, аха шьҭахьҟа имцакәа ажәылара рыдыркылеит. Ари Тамшьтәи афырхаҵаратә жәыларан. Амчқәа реиҟарамра ахьыҟаз аидыслараҿы атанк иҭнарҟьаз аснариад ихы иаахан дҭахоит Зураб. Наунагӡа иҿахҵәеит аԥсадгьыл агәыбылра змаз, ааӡара ду злаз, даара иҟәышыс аԥсуа арԥыс иԥсҭазаара. Ԥшьымш аибашьаҩы иԥсыбаҩ аӷацәа иааныркылоз аҭыԥ аҟны иаанханы иҟан. Ахәбатәи амш аҽны ауп ианалыршаха уи иԥсыбаҩи зыԥсы ҭаз агыруеи реиҭныԥсахлара. Зураб ибаҩ ааган иқыҭа гәакьахь. Аибашьра анеилга ашьҭахь уи деиҭажын Очамчыра ақалақь аҿы.
Қәычбериа Иура Кәырӷа-иԥа
(21.06.1963 2.07.1993)
Қәычбериа Иура Кәырӷа-иԥа диит Тҟәарчал ақалақь 1963 шықәса ииун 21 азы. 1980 шықәсазы далгеит Тҟәарчалтәи аԥшьабатәи абжьаратә школ. Аҵара иҵонаҵы акыр аҳаҭыртә шәҟәқәа ианаршьахьан. Ашкол данҭаз ашықәсқәа раан, Иура «аԥсадгьыл атехник қәыԥш» захьӡыз агәыԥ далан. Ақалақьтә цәыргақәҵа ихы ахьалаирхәыз азы изныкымкәа ианаршьахьан адипломқәеи аграмотақәеи, «ахьтәы напҟаза» ҳәа ахьӡ. 1976 шықәса инаркны 1980 шықәсанӡа аспортшколаҿы аҵара иҵон. Иман уи дшалгаз атәы зыршаҳаҭуаз ашәҟәы. Изныкымкәа иқәҿиахьан ақалақь аԥхьахә агара. Дрылахәын Аԥсны АССР, Қырҭтәыла ССР ашколхәыҷқәа реицлабрақәа, иара убас Корочинск ақалақь имҩаԥысуаз Асовет Еидгыла Афырхаҵа В. Ԥачлиа ихьӡ зху агандбол азы жәларбжьаратәи атурнир. Ахәмаррақәа зегьы рҟны ианашьан адипломқәеи аҳаҭыртә бӷьыцқәеи. Ашкол даналага ашьҭахь, 1980 шықәсазы дҭалеит Аҟәатәи аҳәынҭқарратә ақыҭанхамҩатә институт. 1985 шықәсазы уи даналга, арра дыргеит. Арра маҵзура дахысуан Таллин ақалақь аҿы, асержант еиҳабы ичын иман. Арра даналга ашьҭахь аус иуан ақыҭараҿы нџьнырс, азаанаҭтә усзуҩыс, иара убас ашкол аҿы афизика амаҭәар арҵаҩыс.
1991 шықәсазы Аҟәаҟа диасит, уаҟагьы аус иуан. Убра дшыҟаз аибашьра ихьӡеит. Август 14, 1992 шықәсазы Аџьынџьтәылатә еибашьра иналага, Иура иашьцәа реиԥш абџьар шьҭыхны урҭ дрывагылеит. Аибашьцәа ҩ-фронткны ианеихырша, урҭ рахьтә гәыԥҩык Ешы
Аԥсны Атәылахьчара аминистрра еиқәнаршәаз иҭахаз рсиаҿы Қәычбериа Иура Кәырӷа-иԥа инхарҭа ҳәа иарбоуп ақалақь Тҟәарчал, данҭахаз аамҭа –05.07.1993 ш., ш., дахьҭахаз аҭыԥ – ақыҭа Тамшь. Аԥсуа биографиатә жәараҿы уи данҭахаз аамҭа ҳәа иарбоуп 2.07. 1993 ш. Аԥсны Афырхаҵа.
22 Ламара Ҳашба-Қәычбериа
ра ақыҭа ахырӷәӷәарҭақәа рҟны рҭыԥқәа анааныркыла, Иура дахыԥхьаӡалан Мушьни Хәарцкиа ивзвод. Уаҟа иара ибзианы ахысра идырҵеит. Афронт аҿы Иура даараӡа пату иқәын» игәалаиршәоит иҩыза Беслан Қьышьмариа. «Ацәажәара мыцхәы бзиа ибаӡомызт, деилҟьан, длах-ҿыхын. Ахәмарреи агәырӷьареи игмызт, лассы-лассы иҩызцәа уи ала ргәы ҟаиҵон».
Ноиабр 24, 1992 шықәсазы Иуреи Беслани Мрагы-ларатәи афронт ахь игьежьуеит. Иура данаауаз иааигеит аибашьыга бџьар, артҟәацгақәеи, абылтәи, апатронақәеи. Ақыҭаҟны рҩыза ихынҳәра иеигәырӷьеит зегьы. Ирзааигаз абџьар зынӡак иақәгәыӷуамызт. Иара хьӡысгьы ирҭеит «Новичок» ҳәа. Иааилацәажәаны аштаб еиҳабыс дҟарҵеит.
Ҳара ҳқыҭа иалахысуан ҩ-ганк рыла, Охәреинтәи, Санардонтәи. Иура ақыҭарахь данаа амш аҽны, Река иалахысуан атанк ала. Уи иҭнарҟьоз аснариадқәа ааха ӷәӷәа рынаҭеит ахәыҷбаҳча, ашкол, ақыҭантәи аусҳәарҭа, аҩнқәа. Ноиабр 26 рзы Иура Гәысмҭантәи иааигаз абџьар ПТУРС ала аӷа иитәыз а-БТР ԥижәеит. Уи ашьҭахь, «ҳгәылацәа» ҳәа ҳзышьҭаз ҳқыҭаҿы иҟаз аҭагылазпаашьа ангәарҭа, Река аснариадқәа алжьра иаҟәыҵит. Аӷацәа Иура дшеибашьуаз џьашьатәыс ирыман, ахьаҵра ргәы ианҭаркуаз, ус ишьҭуамызт. Река иазааигәаз ақыҭақәа Иура иҳәаны дыргон ажәыларақәа рахь, иитәыз абџьар ахархәара иара имацара иахьидыруаз азы. Дыҟан Мықә, Мыркәла, Беслахә, Ԥақәашь, Бедиа, Патрахәыҵа. Илшон аҩнеихагыла аҟынтә атанк аԥжәара.
Иазгәаҭатәуп Бедиа ақыҭан иҟалаз аинтерес зҵоу хҭыск: Анатоли Қәычбериеи иареи шьапыла идәы-қәлеит. Иура иабџьар ицын. Патрахәыҵанӡа ианнеи атрактор рырҭеит, уи ала дара рымҩа иацырҵеит. Ус, ргәырҽанӡамкәа рааигәара аснариад тҟәыцит, аха дара ԥырхага рнамҭеит. Еилкаахеит аӷацәа ишгәарҭаз. Анатолии Иуреи албаара иахьӡахьан аҩбатәи аснариад атрактор ианаахаз. Ари аҩыза ашьаҿа Иура иаӷацәа иранаиРАԥсны ахақәиҭраз иҭахаз екаа рҵеицәа 23
жьыр иҭахымхеит. Иабџьар ааникылан, икылкааны дхысны иԥижәеит ақырҭқәа рҽыԥхьакны иахьынтәихысуаз аҭыԥ. Згәы зҽанымыз аӷацәа, урҭ реибашьцәа ахьтәаз иацәыхарамкәа иҟаз зегьы рҽеидыркылеит. Убри аамҭазы, Иура аҩбатәи аснариад рылаижьит. Абри ахҭыс еиҭеиҳәеит усҟан ицыз Анатоли Қәычбериа.
Уаҩы ихамышҭуа хҭысуп Тҟәарчал ақалақь аснариадқәа аналарыжьуаз. Ақалақь ауааԥсыра ргәаҟрақәа еиҳагьы ирыцызҵоз ахысрақәа игәы рҭынч дзырмыхәаԥшит Иура Қәычбериа. Аӷацәа злахысуаз атехинка ықәгылан Аҽгәара ақыҭа ахԥатәи араион аҿы. Уи аҭыԥ аԥшаара зылшаз Иура иоуп. Аҵла дықәлан игәеиҭеит аӷа дахьы-нтәихысуази, уи ихы иаирхәоз абџьари. Аԥсуа рԥыс илшеит даҽаӡәы изымгәаӷьуаз: ихьанҭаз иабџьар аҵла ихагаланы, аӷа дахьтәаз аҭыԥ зныктәи ахысрала ицҟьа-шәҟьа игеит.
Ахысраҿы ицназгоз дыҟамызт, дызҿыз аус аҟны аҵаҳәара бзиа ибаӡомызт. Игәнигон аснариадқәа ахьрымамыз иҩызцәа аибашьцәа, урҭ рыԥшаарагьы мариамызт. Зныкгьы иҟамлацызт Иура иҭирҟьоз ахы ахықәкы аҟынӡа имнеикәа. Аҷкәынцәа иреиҳәон: «Хыда шәымхыслан, аснариадқәа ахьынтәиааҳго ҳамам, урҭ рыԥшаара мариам» ҳәа. Иагьа уадаҩра ыҟазаргьы, Иура ибжьы аӡәгьы иаҳаӡомызт. Иара иԥижәеит аӷа иитәыз ихьанҭаз атехника жәаҩа цыра. Урҭ рхыԥхьаӡараҿы иҟан: атанкқәа, БМ П-қәа ҩба, МТЛБ, абзырбзанқәа, ақәыргылақәа, аштаб.
Иура убасгьы идыррақәа рыла акырџьара дхәарҭан. Автомашьынақәа реибыҭара илшон. Убас, аибашьцәеи аҭыԥантәи ауааԥсыреи рҭахрақәа рынагӡараҿы хәба-фба мшы ирыхәашаз амашьына инапала еиқәиршәеит. Аибашьцәа апулемиот анаарга, иақәгылаз ахысга ииашаны аус ауамызт. Уи ишахәҭоу еиқәзыршәаз Иура иоуп.
Ԥшыхәра дныҟәон. Иус аҟны дманшәалан, иды-ррақәа ҵаулан. Аӡынразы, Иуреи, Ҭарашь Кәартааи, даҽа гәыԥҩык арԥарцәеи еицны уахынла ныҟәараҳәа
24 Ламара Ҳашба-Қәычбериа
иахьцаз, ашьыжь агырцәа ҩыџьа баандаҩтәны иааргеит. Урҭ руаӡәк Тҟәарчалҟа ддәықәиҵеит, даҽаӡәы Река даанижьит.
Ииуль 1 ашьыжь 1993 шықәсазы Иура Тҟәарчалҟа иԥхьеит. Уахьынтәи ақыҭарахь даныхынҳә, аҷкәынцәа аилацәажәара рыман. Анаҩс, рҽааизырган ахәылбыҽха асааҭ 5 рзы машьынала Ҷлоуҟа ицеит, рҽазыҟарҵарц, Тамшь ақыҭан мшынла иӡхыҵраны иҟаз адесант аԥыларазы. Ииуль 2 рзы ари адҵа қәҿиарала инагӡан. Бџьарлеи уааԥсыралеи еиҟарамыз ари аиҿагылараҿы дҭахоит аби иԥа заҵә Иура Қәычбериа. Иара дҭаа-цәарамызт.
Иуреи Зураби Қәычбериаа рыԥсыбаҩқәа адәаҿы иаанханы иҟан хаха-хымш. Анаҩс, урҭ ҩыџьа ақырҭқәа рыла еиҭныԥсахлан.
Иура Қәычбериа анышә дамадоуп иқыҭа гәакьа Река.
Кәартаа Нодар Решь-иԥа
(7.11.1960 – 6. 07.1993)
Нодар Решь-иԥа Кәартаа диит 1960 шықәсазы, ақалақь Очамчыра (иаб Решь шьҭрала дрекатәиуп). 1977 шықәса рзы далгеит Очамчыратәи абжьаратә школ, уи нахыс дҭалоит Аҟәатәи аиндустриалтә техникум. 1982 шықәса инаркны аус иуан аҩныргыларатә еиҿкаараҿы.
Аибашьра ианалага Очамчыра далаханы дыҟан, аха ииулакгьы далҵны дцеит Гәдоуҭаҟа. Уа дахьнеиз ԥсшьарак ихы иамҭакәа аказак-цәа ргуԥ даланы деибашьуан Гәымсҭатәи афронт аҟны.
Ииуль акы 1993 шықәсазы Надар далан Тамшь иӡхыҵыз арратә десант. Ииуль ҩба рзы аибашьра ицоз далахәын, уи нахыс ҳаибашьцәа акаридор аанкыланы иахьрымаз дрывагылан. Ииуль фба 1993 шықәсазы Нодар дырхәит ӷәӷәала Тамшь ақыҭаны, ирыулакгьы иҩызцәа далыргоит, Тҟәарчал ахәышәтәырҭахь дшааргоз амҩаны иԥсҭазаара далҵит.
Нодар хҩык ахшара драбын. Иԥшәма Ноннеи иԥеи декабр 14, 1992 шықәсазы аверталиот иҭабылхьан. Уи игәы иҭаз ашьоура ишыҭахыз дахьымӡеит, аха иҭынхеит ҩыџьа аҵеицәа ихьӡ змырӡша.
Нодар анышә дамадоуп иԥсы еиԥш бзиа иибоз иқыҭа гәакьа Река.
1 Аԥсны Атәылахьчара аминистрра еиқәнаршәаз иҭахаз рсиаҿы Кәартаа Нодар Реешь-иԥа инхарҭа ҳәа иарбоуп ақалақь Тҟәарчал, данҭахаз аамҭа –04.07.1993 ш., ш., дахьҭахаз аҭыԥ – ақыҭа Тамшь.
2 Гогәуа-Кәартаа Нонна Шоҭа-иԥҳа диит 1.08.1964 ш. азы Ԥақәашь ақыҭан.
3 Кәартаа Даур Нодар-иԥа диит 6.07.1992 ш.
Р Аԥсны ахақәиҭраз иҭахаз екаа рҵеицәа 29
Џьга га ниа Геннади Шьоҭа-иԥа
(15.07.1967 – 9.07.1993)
Геннади Шьоҭа-иԥа Џьганиа диит ииуль жәохә 1967 шықәсазы Очамчыра араион Река ақыҭан. Милаҭла да-қырҭуан, абжьаратә ҵара иман. 1985–1987 шықәсқәа рзы Венгриа аҳәынҭқарраҿы арра маҵзура дахысуан. Чынла дсержантын, имаҷы-мкәа аҳаҭыртә шәҟәқәа ианаршьахьан. Арра аҟнытәи даныхынҳә, Геннади амашьына аныҟәцаразы аҽазы-ҟаҵарақәа дырхысит. Уи дшалгаз ала ашәҟәы анышьҭих, ақыҭараҿы амашьына рныҟәцаҩыс аусура далагеит. Геннади даараӡа ауаҩы игәрагара злаз уаҩын, иара даара иқәгәыӷуан, иажәа нагӡан, иусура ҭакԥхықәрала дазнеиуан, ақыҭа излаилшоз ала дацхраауан.
Аибашьра ианалага, Геннади, Рекаа рҵеицәпа зегьы реиԥш, абџьар аанкыланы Аԥсны ахьчара дазгылеит. Иара иҳәалон: «Сҩызцәеи сашьцәеи ахьыҟоу, убра сҟалоит саргьы» ҳәа. Аиашазы, апатриотра ду злаз иакун Гена. Уи игәаартра уацәҩашьартә иҟазма?!
Октиабр ҩба 1992 шықәсазы зегьы агәра диргеит ихы дшамеигӡо иԥсадгьыл азы. Ақырҭқәа ҳқыҭа ианалала, еибашьуаз дрыдвагылан. Геннадии далахәын ақыҭаҿы имҩаԥысуаз ажәыларақәа маҷымкәа, иара убас Бедиаҟа изныкымкәа дцахьан. Убас, убарҭ ажәыларақәа руак аҵыхәтәантәихеит Геннади Џьганиа изы. Ииуль жәба 1993 шықәсазы иара дҭархан Бедиа ақыҭан. Абас иҿахҵәеит ҩажәи фба шықәса зхыҵуаз арԥыс қәыԥш иԥсҭазаара. Геннади дҭаацәарамызт.
Шьоҭа еснагь иԥа дивагылан. Геннади дҭахеит, аха уи иус иаб инаигӡон, аиаарагьы дахаанхеит. Аха дук мырҵыкәа Шьоҭа дҭархан ақырҭуа ацәгьауаҩцәа рнапала. Абас Аԥсны рхы акәырҵеит аби аԥеи. Урҭ
1 Аԥсны Атәылахьчара аминистрра еиқәнаршәаз иҭахаз рсиаҿы Џьганиа Геннади Шьоҭа-иԥа инхарҭа ҳәа иарбоуп ақыҭа Река, данҭахаз аамҭа –08.07.1993 ш., дахьҭахаз аҭыԥ – ақыҭа Агәыбедиа.
32 Ламара Ҳашба-Қәычбериа
ргәалашәара ақыҭа ауааԥсыра зегьы еснагь еиқәырханы ирымазаауеит.
Хашрҭра рықәым наӡаӡа!
Кәартаа Резо Са Са рапион-иԥа
(23.08.1966 – 10.07.1993)
Резо Сарапион-иԥа (Шьаҭико) Кәартаа диит 1966 шықәсазы Очамчыра араион Река ақыҭан. 1984 шықәсазы далгеит Очамчыратәи абжьаратә школ. Убри ашықәсазы дҭалоит Қарҭтәи аветеринартә ҭҵааратә институт. Аха уаҟа иҵара аамҭала икьаҿхеит. Арҵаҩцәа есымша иҟарҵоз аҽыԥ-ныҳәақәа «Аԥсны ари Қырҭ-тәылоуп» ҳәа Резо ачҳара илымшеит. Аԥсныҟа даныхынҳә, 1985 шықәсазы Асовет Еидгыла ар рахь иԥхьоит. Уи даналга ашьҭахь 1987 шықәсазы Аҟәатәи аҳәынҭқарратә ақыҭанхамҩатә институт дҭалоит. 1992 шықәса маи мзазы иқыҭахь дхынҳәуеит агроном изаанаҭ иманы, уаҟагьы аусура далагоит.
Аха, иалагеит аибашьра. Август 14, 1992 шықәсазы Резо лакҩакрада абџьар шьҭыхны иԥсадгьыл ахьчаразы дгылеит. Ҩыџьа иашьцәа Ерики Романи дрыцны аибашьра иналагаз раԥхьатәи амшқәа рзы Тамшьи Баслахәи партизанра руан. Аха нас иқыҭахь дхынҳәыр акәхеит, аибашьцәа разымхара иахҟьаны. Резо иқыҭаҿы еиҿкааз аибашьцәа ргәыԥ комиссарс дҟарҵоит. Аха уи иаанагомызт аштаб аҟны даангылеит ҳәа. Резо иҭыԥны иԥхьаӡон иҩызцәа рыгәҭаны. Ахьҭақәа аныҟазгьы ипост аанимыжьыцызт. Лассы-лассы аҩныҟа еихоз иакәмызт.
Иуҳәар ауеит, ас еиԥш еилҟьаз арԥыс ақыҭараҿы дмаҷын ҳәа. Резо ақыҭақәа жәпакы дырҭаахьан, ацхыраара рҭахуп ҳәа ахьиԥхьаӡоз. Дыҟан Бедиа, Пақәашь. Агәалашәараҟны исзынхеит жәыларак Резо дызлахәыз. Бедиаҟа иманы дцеит ааҩык арԥарцәа, ус ахысра иалагеит Мишвел ақыҭа аҟнытә. Аиҿахысра цон 7–8 сааҭ инарзынаԥшуа. Ҳаибашьцәа ирылшеит ԥсыҭбарада уи
1 Аԥсны Атәылахьчара аминистрра еиқәнаршәаз иҭахаз рсиаҿы Кәартаа Резо Сарапион-иԥа инхарҭа ҳәа иарбоуп ақыҭа Река, данҭахаз аамҭа –10.07.1993 ш., дахьҭахаз аҭыԥ – ақыҭа Ҭхьына. Иҭахашьа – иуалԥшьақәа рынагӡараан.
Р Аԥсны ахақәиҭраз иҭахаз екаа рҵеицәа 35
аҭыԥ алҵра. Резо иршәыз аграната иабзоураны ҩыџьа аӷацәа ихәит, ԥшьҩык ҭаирхеит.
Ииуль жәаба 1993 шықәсазы Резо иҩызцәа аҷкәынцәа ицны Ҷлоунтәи машьаныла ихынҳәны иаауан. Ҭхьына ақыҭа ианалала, амашьаны иеихсуа иалагеит. Убраҟа зегьы ҭахоит. Иара дзықәшәаз, хырԥашьа змамыз рыцҳарахеит. Уи аамҭа шьҭахьҟа иузырхынҳәуам.
Қьышьмариа Арушьан Илла рион-иԥа
(12.06.1941 10.07.1993)
Арушьан Илларион-иԥа Қышьмариа диит Река ақыҭан 1940 шықәсазы. Дҭан Рекатәи ихаҭәаамыз ашкол. Уи нахыс арра маҵзура дахысит. Дышқәыԥшыз инаркны Река ақыҭанхамҩаҿы аус иуан. Аибашьара иалагаанӡа механизаторс дыҟан. Арушьан Қьышьмариа дҭаацәаран, хҩык ахшара дарбын. Гәык–ԥсык ала иҟаз уаҩын, даара ҳаҭыр иқәырҵон ақыҭаҿы, иуаҩышьа ахьыбзиаз аҟынтә.
Арушьан аибашьра ианыналага инаркны ақыҭа аҳәаа ихьчон. Иуль мзаз 1993 шықәсазы шьыжьымҭанк даа-ԥсаха апост аҟынтәи аҩны дааит. Ҭынчран. Амшгьы даара ибзиан, ус игәы иаанагеит џьара акы ҟасҵап ҳәа, амхы аладахьы аанда даваланы дышнеиуаз аӡәы наиқәҿыҭит: «Арушьан, арахь уааскьа» ҳәа. Данынаԥш ибеит хҩык еиқәных бџьарла иара ишҟа ишаауаз. Ари аниба иара деихеит дыҩырц, иҟоу азы иҩызцәа адырра риҭарц, аха ацәгьа згәы иҭакны иааз аӷацәа ус дрышьҭуазма. Хҩык, автоматқәа рыла иеихысуа иалагеит, Арушьан ииулакгьы ибжьы иргеит иҭаацәа рахь: «Шәхы шәахә, ирашәҳәа, ирашәҳәа» ҳәа. Уи акәхеит, ибжьы уаҳа имгаӡеит. Арушьан хҩык ахьиеихысуаз деихыхны имгәа ҭрыбганы дкарыжьит. Ари аҩыза «афырхаҵара» ҟазҵаз ргәы рҭынчны хаҵарак ҟарҵазшәа ԥшьаала инахынҳәны ицеит иахьааз. Абри инақәырццакны иалагеит ахысра. Бџьар хкыла иҩашьомызт ақәылара ргәы ишҭаз. Ашьыжь асааҭ ааба рзы ахысра иалагаз ахәларагьы еиқәнамыртәеит. Урҭ ирдыруан Арушьан дышьны дахькажьыз дышнырмыжьуаз ҳаибашьцәа. Ирулак аҵых иалагӡаны хымаԥсыма Арушьан анышә дамардеит иҩны ааигәара. Арушьан дҭахеит ииуль жәаба 1993 шықәсазы.
1 Аԥсны Атәылахьчара аминистрра еиқәнаршәаз иҭахаз рсиаҿы Кьышьмариа Мамиа Илларион-иԥа ҳәа, инхарҭа ҳәа иарбоуп ақыҭа Река, данҭахаз аамҭа –10.07.1993 ш., дахьҭахаз аҭыԥ – ақыҭа Река.
38 Ламара Ҳашба-Қәычбериа
Кәартаа Ҭа Ҭа раш ь Вал Вал одиа-иԥа
(20.08.1957 – 20.09.1993)
«Сара с-Аԥсны ԥшӡа
Иҟалом даҽаӡәы уитәны»
Ҭарашь Валодиа-иԥа Кәартаа диит август 20, 1957 шықәсазы Очамчыра араион Река ақыҭан. 1964 шықәсазы дҭалоит Рекатәи аашықәсатәи ашкол. Уи даналга дҭалоит Тҟәарчалтәи аҳәынҭқарратә техникатә училишьча, ари аҵара далгоит афымцатә заанаҭ аҩбатәи аразриад иманы. Уи анхыс дахысит арра маҵзура Омск ақалақь аҟны, иман аҳамҭақәа. Арра маҵзура ашьҭахь дхынҳәуеит иқыҭахь, далагоит аусура атрактор ныҟәцаҩс. Аибашьра иалагаанӡа ақыҭа асовынхараҿы аус иуан. Дҭаацәаран, ҩыџьа ахашаара драбын.
Аибашьра ианалага аҽны инаркны Ҭарашь амца ашыра далагылан. Иабаҟаз ахысгақәа? Ҭарашь имаз ихатәы трактор ҭины автоматқәа ааихәеит. Акы деигӡомызт, ахысгеи ахи-ахәшәи реидгаларазы. Ишеилкаау еиԥш, даара ицәгьан артҟәацгақәеи аминақәеи рырхиара. Убри аҟынтә Ҭарашь агаз балонқәа ауаа ирымхны, аманол рхианы урҭ еиҵеиҵон, нас иаҳа иахьшәарҭаз амҩақәа рҿы иҵеиҵон иҩызцәа ицырхырааны. Ҭарашь гәымшәа даара иласыз, аказы згәы ҭрымсуаз, дшәаны шьаҿак шьҭахьҟа имнаскьоз дреиуан. Убас рҳәон ақыҭауаа, иара убас акәын дшыҟазгьы.
1993 шықәса маи мзазы «ҳгәылацәа» идырласуа иалагеит ақәыларақәа. Иалумкаар залшом Ҭарашь иааи-рԥшыз ахаҵара, имацара иааиуаз аӷацәа еиқәных иԥ-хьеиҵеит, нас егьырҭ аҷкәынцәагьы ихьӡеит. Иҟаломызт Ҭарашь дызлахәымыз ацхыраара ақыҭақәа ианырҭаххоз, уи зегьы раԥхьа дгылон, дымцар иуамызт, далахәын уахынлатәи аҳәаа гәаҭара. Ҭарашь идгыланы еибашьу
Аԥсны Атәылахьчара аминистрра еиқәнаршәаз иҭахаз рсиаҿы Кәартаа Ҭарашь Валодиа-иԥа инхарҭа ҳәа иарбоуп ақыҭа Река, данҭахаз аамҭа –20.07.1993 ш., дахьҭахаз аҭыԥ – ақыҭа Ахалдаба.
Р Аԥсны ахақәиҭраз иҭахаз екаа рҵеицәа 41
ан иашьцәа Валерики Игори. Ус ҭаацәаныла еибашьуаз ҳқыҭаҿы имаҷҩымызт.
Аҟәа ахы иақәиҭтәны ианаауаз ҳаибашьцәа Мра-гыларатәи афронт еиҳа-еиҳа аҽарҭбаауан. Сентиабр 16, 17, 18 1993 шықәсазы Река ақыҭа зыхьчоз зегьы Цагьереи Ахалдабеи ахақәиҭтәразы аибашьарқәа ирылахәын. Абри аибашьра ду ицоз далахәын Ҭарашь Кәартаагьы. Ицеибашьуаз Џьамбул Аԥшьлаа убас иҳәон: «Анаџьалбеит, закә имааԥсо мчыз Ҭарашьа илаз». Абас ала ихы ааирԥшит Ҭарашь Кәартаа.
Даара дахыццакуан аиааира амш. Ус иҳәон: «Иан-баҭаҳарцәуеи Аԥсны абарҭ агәыгақәа рҟынтә». Аха уи амш аҟынӡа рацәак игымкәа дҭахеит Ахалдаба, сентиабр ҩажәа 1993 шықәсазы.
Ила
хьынҵадахаз
Аибашьреи ауаҩы иҭахареи еицуп. Иҟамлаӡац аиааиреи аҵахареи ԥсыҭбарада. Иҟоуп ҳауаажәлар, хәыҷгьы-дугьы, абырггьы аҳәсагьы аҩнқәа ирыҩнакны ақырҭуа фашистцәа ирблызгьы, зыԥсы ҭаны анышә иарҭақәазгьы. Аха иҟоуп даҽа трагедиатә хҭыс дукгьы. Декабр 14, 1992 шықәса даара ицәгьоуп агәаларшәара…
Лаҭатәи атрагедиа иалахәхеит Река инхоз аибашьҩы гәымшәа Џьамбул Аԥшьлаа иҭаацәара. Уи ҽнакла фҩык ауааԥсыра игхеит, угәы ҿызкаауаз ақәрақәа змақәаз. Џьамбул иԥшәма Марина илхыҵуан ҩажәи хԥа шықәса. Рхәыҷқәа Денис ихыҵуан хышықәса, Адгәыр ԥшьба, иаҳәшьа Аида 17 шықәса, лхәыҷыԥшқа жәы–мзы зхыҵуаз, нас уи лыԥшәмагьы. Убри амш мыжда аҽны аҳауа далаблит ақыҭа Река иалҵыз Кәартааԥҳа Назо Владимир-иԥҳа лыҷкәын Џьапуа Емир Родик-иԥа. Арҭ реиԥш ирацәаҩын уи аверталиот иҭаблыз, зыԥсы аҳауа иалахаз… Абри аҩыза аҟаҵара афашист изхәыцрымызт Шеварднаӡе иакәмызар...
1 Аԥшьлаа Џьамблу Заур-иԥа диит Баслахә, аха 1990 ш. инаркны дынхон Река ақыҭан. Е. Бебиаԥҳа лышәҟәы «Крик малышей...» аҿы уи ихьӡ Џамал ҳәа иарбоуп.
2 Зарандиа-Аԥшьлаа Марина Иура-иԥҳа диит 14.04.1966 ш.
3 Аԥшьлаа Денис Џьамбул-иԥа диит 24.03.1987 ш.
4 Аԥшьлаа Адгәыр Џьамбул-иԥа диит 14.05.1985 ш.
5 АԥшьлааКәаӷәаниа Аида Заур-иԥҳа диит 15.05. 1973 ш.
6 Кәаӷәаниа Елена Валериан-иԥҳа диит 13.07.1992 ш.
7 Кәаӷәаниа Валериан Асҭамыр-иԥа диит 13.06.1960 ш. Кәтол ақыҭан.
8 Џьапуа Емир Родик-иԥа диит 18.06.1976 ш. Тҟәарчал.
44 Ламара Ҳашба-Қәычбериа
Р Аԥсны ахақәиҭраз иҭахаз екаа рҵеицәа 45
Қьышьмариа Џьони На рманиа
Анатолии
«Ахәыҷи адуи ҳәа иҟам аԥсадгьыл абзиабараҿы,
иҟоуп ахьӡи ахьмыӡӷи».
Аибашьра еилгеит ҳәа ҳгәы ҳарҭынчыртә еиԥш иҟамызт аҭагылазаашьа, аха аӷа хәымга дықәцан Аԥсы-нра. Ахысбжьы гомызт аб иԥазаҵәқәа Қьышьмариа Џьони Нарманиа Анатолии анҭахаз аҽны. Џьон ихыҵуан 21 шықәса, Анатоли 17 шықәса. Арҭ рҩыџьагьы рқыҭа рыхьчарц игылт. Август 14, 1992 шықәса инаркны ашәара захьӡыз рыздыруамызт, зцәа иацәаашьоз иреиуамызт.
Џьон Қьышьмариа диит 1971 шықәсазы Река ақыҭан. Далгеит Рекатәи абжьаратә школ, нас иԥхьоит арра маҵзурахьы. Ҩышықәса ихганы данаа, аибашьрагьы иалагоит дук мырҵыкәа. Уи иҽыԥхьеимкит, ҳқыҭа аҿар дрылагылан. Иаб Оҭари иареи еидгыланы ақыҭа аҳәаақәа рыхьчон.
Анатоли Нарманиа диит март 25 1975 шықәсазы. Река ақыҭа аибашьра ианалагаз ашықәс азы абжьаратә школ далгеит. Даара иџьоушьаратә агәыџьбарареи агәымшәареи ааирԥшуан, аказы даашьомызт. Аибашьцәа еиҳабацәа ирҳәоз, идырҵоз жәаҳәарада инеигӡон. Иҟан убри аҩыза хҭыск: ҳқыҭа аҳәаа иахысны «ҳашьцәа бзиақәа» рыҽӡаны ишааиуаз Анатоли игәеиҭеит. Уи дымшәеит, ишьҭахьҟа дхьамҵит, игәы мыҭрысит, далагеит ахысра. Ари ахысбжьы заҳаз ҳаҷкәынцәа аннеи ирбеит ишәаны рышьҭахьҟа зҿыназхаз ахәымгацәа. Иҩашьомызт ақәыларазы ишааз, ари зыбзоураз Анатоли игәымшәара акәын.
Џьони Анатолии аибашьра еилгеит ҳәа аҩны итәа-мызт. Урҭ еиҿкааны иҟаз апостқәа рҟны рҽеиҭныԥсахуа игылан. Ианвар 20, 1994 шықәсазы Елыр амҩаду ианыланы апост аҟынтәи ишаауаз, иреихсит икылыԥшуаз аӷацәа. Урҭ аныршь, инеины равтоматқәа рымырхит,
46 Ламара Ҳашба-Қәычбериа
насгьы еиҭа иреихсит, рыԥсы ҭалар ҳәа ишәазар акәхап. Абас иҭархан абарҭ аҩыџьа.
Џьони Анатолии рыԥсҭазаараҿы уаҳа ҵеи дрымамызт. Абиԥара ажәла еиззырҳауаз, ахәышҭаара амца змырцәашаз. Урҭ реиԥш ирацәаҩуп зыԥсадгьыл зхы ақәызҵаз, зыҩнаҭақәа рыҟны зышәқәа акыз.
Хашҭра ақәымзааит шәыхьӡ, шәқәыԥшра инамӡаз. Џьони Анатолии анышә иамадоуп Река ақыҭан.
48 Ламара Ҳашба-Қәычбериа
Аԥшьлаа Роберти Ҭенгизи
1994 шықәса октиабр 2, агәаҟрақәа иҟалахьаз азым-хашәа, даҽа рыцҳарак еиҭаҟалеит ҳқыҭаҿы. Оҭар Аԥ-шьлаа иԥазаҵә Роберти иашьа Ҭенгиз Нугзар-иԥеи амина иахаԥжәеит Охәреии Рекеи рҳәааҿы.
Роберт Аԥшьлаа ихыҵуан 15 шықәса, ашкол дҭан. Аибашьраан акы срыхәандаз ҳәа иаб Оҭар дахьцоз апост ахь диццалон, илшоз азы ихы деигӡомызт.
Ҭенгиз Аԥшьлаа ихыҵуан 16 шықәса, ашкол дҭан, шықәсык игын далгарц. Даара згәы еицҳауаз, имаашьоз хәыҷын. Адҵа анбасырҭо, сабарыхәари ҳаибашьцәа ҳәа ихәыцуаз иакәын. Дцон апостқәа рахь, ажәабжьқәа еиликааун, зны-зынлагьы аџьаԥҳаны рызнеигалон.
Ҭенгиз ус иҳәалон: «Ианбаҟало ҳара аиааира ҳганы, ҳхы ҳақәиҭны» ҳәа. Ааи, аиааира мшы иахьымӡаз рацәаҩуп зхәыҷра намӡаз, уахи-ҽныи изызҳауаз аҿар рлахьынҵа дыреи-қәаҵәеит ақырҭқәеи, «ҳашьцәа» иҳалан-хози. Шәара иахьа ишәызкаԥхом амра, ижәбом, ишәаҳауам, аԥсабара иаанаго агәырӷьарақәа, аха шәыхьӡ ыӡуам.
50 Ламара Ҳашба-Қәычбериа
Қьышьмариа Роин Баџ ьга га -иԥа
(09.10.1956 – 17.12.1997)
Қьышьмариа Роин Баџьга-иԥа диит октиабр 9, 1956 шықәсазы Очамчыра араион Река ақыҭан. 1974 шықәсазы далгеит Л. Б. Лабахәуа ихьӡ зху Рекатәи абжьаратә школ. Анаҩс дҭалеит аргыларатә техникум. 1976 шықәсазы иҵара анхиркәша арра иԥхьоит. Иуалԥшьа наигӡон Монголиа аҳәаахьчаҩцәа рырхәҭақәа иахьрыҵаркуаз. Аҩныҟа дхынҳәит 1978 шықәсазы. Далагоит Река аколнхараҿы аусура.
1992 шықәсазы Аџьынџьтәылатә еибашьра ианалага аԥсадгьыл ахьчаҩцәа днарывагылеит. Дрылахәын ақыҭаҿы еиҿкааз ахырӷәӷәарҭатә гәыԥқәа. Изныкымкәа ажәыларақәа рахь дцахьан. Ҩынтә ахәрақәа иоухьан. Аибашьра ашьҭахь ақыҭа ашьақәгылара дацхраауан. Акыр еилҟьаз, аиашара злаз ҷкәынан. 1994 шықәсазы аҭаацәара аԥиҵоит. Декабр 17, 1997 шықәсазы афымцеихшарҭатә станциақәа руак аҿы арҭҟәацгатә маҭәашьарқәа рыԥжәара иахҟьаны Қьышьмариа Роин дҭахоит. Ианашьоуп «Агәымшәараз» амедал.
52 Ламара Ҳашба-Қәычбериа
Ацҵа № 1
Аҭаа цәара еиқәшәа
Ари аҭаацәаразы ажәак анымҵара ииашаӡам, ацә-гьоура аҟаҵара иаҩызоуп. Анцәагьы иҳанаижьуам, урҭ ус ҳрызныҟәар. Исҭахуп, иахәҭоуп ҳәагьы исыԥхьаӡоит Лусиеи Алықьсеи Поповичраа рыӡбахә аҳәара, ҳгәаҟреи ҳгәырӷьареи ҳацеиҩызшаз, иҳавагылан аиашаразы ақәԥараҿы.
Иҟоуп убри аҩыза ажәлар рҳәамҭа: «Нбан дула зыхьӡ рҳәо ауаҩы». Убас иҟақәаз ракәын Поповичраа. Дара рзы мацара иуҩыр ауеит ажәа хаақәа, ажәа бзиақәа, уи дара аԥсоуп.
Лусиеи Алықьсеи Пиатигорскынтәи иааит. Ҳқыҭа иаҭааны иҟан сасцәақәак раҳасабала, хаҭала Мириан Лабахәуа иаҭаацәараҿы. Иара иажәалагала ауп дара Рекаҟа нхараҳәа ишиасызгьы. Дара аҩны аархәеит, инхаларц уаҟа. Лусиа ахәыҷбаҳчаҿы ахәыҟаҵаҩыс аус луан. Алықьса арра маҵзура азыҟаҵаразы амаҭәар арҵаҩыс ашкол аҿы аус иуан аибашьра иалагаанӡа.
Алықьса диит 1943 шықәсазы. Иреиҳау арратә ҵара иман, уи ахырхарҭала 25 шықәса аус иухьан. Аофицарс дыҟан, аиашара, аҭакԥхықәра, аус нагӡара абраҭқәа зегьы аԥхьа изгылан. Аибашьра ианалага Алықьса иакәын Рекатәи ахәыҳаракыраҿы адгьыл аҵаҟатәи, фы-уадак змаз аҩны зыргылаз. Ари аргылара иахьа уажәраанӡагьы еиқәханы иҟоуп. Идыррақәеи иԥышәа дуи иабзоураны, ҳаҷкәынцәа ӷәӷәала дрыцхраауан. Алықьса зынӡагьы аҩныҟа ацара даҟәыҵит, нас рыҩны ақырҭқәа ирблит. Иҭыԥ аанкылан дахьыҟаз, Алықьса иҟаиҵеит атанк иазԥымжәо, иарбанзаалак атехинка ӷәӷәа изамырбго ахырӷәӷәарҭа. Иареи аҭыԥантәи аҷкәынцәеи рыбзоурала иаанкылан аӷацәа Охәыреинтәи иаԥшьыргаз ажәыларақәа ԥшьба.
Р Аԥсны ахақәиҭраз иҭахаз екаа рҵеицәа 53
Алықьса иԥшәма Лусиа ԥшьышықәса рыла деиҵбын. Ари аԥҳәыс агәаартра, агәыҳалалра злаз, еснагь зхы-зҿы зхаччоз, зегьы пату зқәырҵоз лакәын. Лусиа аибашьра зегьы лыԥсҭазаара ахәыҟаҵара иазылкит, даара ихаангьы иҟалҵон. Акгьы аныҟамызгьы илхәыцуан уамашәа ихааз афатәқәа. Исгәалашәоит, аштаб аниарга ҳара ҳаҩнахьы, ақыҭа зегьы араҟа иаангылон. Лусиа лакәзар ааԥсарак ҟамҵакәа ахәыҟаҵара даҿын, ацәаха аамҭа анлымамызгьы ыҟан.
Аиашазы, арҭ аҩыџьагьы рлагала даараӡа ирацәоуп. Ҳара ҳиааира даргьы ириааироуп. Урҭ ргәырӷьара ҳәаа амамызт. Дар иҳацеиҩыршеит ҳаҷкәынцәа рҭахара иацыз ахьаа.
Аибашьра ашьҭахь Алықьсеи Лусиеи Ленинградҟа рыԥҳа лахь ицеит. Егьа иаҳцәыхараны инхозаргьы иахьа, урҭ рыҳалалра ахаан хашҭра ақәым. Сара хаҭала иҭабуп ҳәа расҳәоит, рҿаԥхьагьы схырхәоит.
Р Аԥсны ахақәиҭраз иҭахаз екаа рҵеицәа 55
Ацҵа № 2
Афырхаҵа ихьӡ каш әаӡом
Иааит аԥхынра. Аҭыԥҳа ԥшӡа леиԥш иблахкыгаха ҳ-Аԥсны ашьапы иаақәнаргылт ԥштәы рацәала зҽеилазҳәаз ашәаԥыџьаԥ. Иахьа ҵабыргыҵәҟьаны аԥшӡара иакны иаго Аԥсны уаналаԥшуа угәы иаанагарым абри адгьыл аҿы еибашьрак мҩаԥысуан ҳәа, абри адгьыл агәы рыӷӷаны имӷьаӡо ахәрақәа ануп ҳәа. Ааи! Урҭ ахәрақәа цәала ихҩазаргьы шықәсык акәым, кыр шықәса царгьы ныҵшьа амаӡам, шәышықәсала аҭоурых ианхалеит ишьаарҵәыроу шәахсҭаны.
Ааи! Иахьа ишәҭы-какаҷуа Аԥсны абас еиԥш аԥеиԥш лаша аиуеит ҳәа иазхәыцуадаз, ҵыԥх Аԥсны амца анакуаз, аҟазаареи аҟамзаареи амҩа ианангылаз. Иқәԥон Аԥсны аҵеицәа хацәнымырха шьаҿа–шьаҿа аӷахәымга иҿыҵа иҵырхәуан ҳадгьыл ԥшӡа, ҳадгьыл ҳалал. Заҟаҩы рыԥсҭазаара қәыԥш ахҭынҵазеи уи, заҟаҩы рыбаҩ ԥшқақәа агәыҵаҳәҳәан иамоузеи Аԥсны рыцҳа, Аԥсны.
Тамшь ақыҭа салсны санцо, сыла ихгылоуп уи амш мыжда. Иуль мза 2 ирацәаҩӡаны ҳаибашьцәа ҳаԥсадгьыл ахьчаҩцәа рзы иҵыхәтәантәихаз.
Ииуль 2 рзы Мрагыларатәи афронт аҿы еиҳа «ишоурахеит». Иктәын Аҟәаҟа ицоз амҩа. Уи рылдыршеит аибашьцәа. Рекаа гәыԥҩык ари ажәылара иалахәын. Амҩа кны амшын аҟынӡа инаӡеит. Мрагыларатәи афронт аҟынтә иӡхыҵыз аӷба иаԥыланы абџьари аџьаԥҳани ақәырхит. Уагьы ԥсабарада изыҟамлеит, аха аибашьра ӷәӷәа ҵысит амҩаҿ ашкол иацәыхарамкәа. Хышьҭыхшьа ыҟамызт, атанкқәа ҳаибашьцәа ирыжәлон, аха акаҿы шьҭахьла ихьамҵуаз ҳарԥарцәа хаҵарыла еибашьуан. Абри аибашьраҿ иҭахеит Рекаа рыҷкәынцәа Қәычбериа Иуреи Зурики. Зурик аԥхьа дыршьит, уи иааигәа итҟәацыз аснариад аԥҽыха илахь агәҭаҵәҟьа иаахеит.
56 Ламара Ҳашба-Қәычбериа
Иура дахьтәаз аҭыԥахь аҿаанахеит атанк, уи 30 метра раҟара ианизааигәаха, иикыз ахысга «Муха» ааиҵыхны ишьамхы дықәгылеит деихысырц, аха дахьымӡеит, атанк аҟынтә апулемиот анхыс Иура иаахеит, убри акәхеит, адгьылаҟны днықәҳаит ила ӷрақәа ажәҩан ишаҵаԥшуаз иԥсы ааихыҵит.
Ааи! Хаҵала дҭахеит Иура Қәчбериа. Даныхәыҷыз инаркны илааӡан аԥсадгьыл абзиабара, ихы ақәиҵеит, имырԥхашьеит дзааӡаз иани иаби. Имырԥхашьеит дахьиз дахьааӡас иқалақь Тҟәарчал, имырԥхашьеит Тҟәарчалтәи аҩбатәи абжьаратә школ аҟны аҵара изырҵоз ирҵаҩцәа, бзиа дызбоз, еснагь ицрымшәоз иҩызцәа. Иԥсҭазаара арыцхәқәа ирҭакыз ишықәс зынӡа имаҷзаргьы уи баша-маша имҩамсит. Абжьаратә школ даналга ашьҭахь дҭалеит Аҟәатәи ақыҭанхамҩатә институт дагьалгеит анџьныр-механик изаанаҭ иманы. Арра маҵзура данахыс ашьҭахь аус иуан Аҟәа.
Аибашьра ианалага аҽны инаркны аӷа хәымга днеиҿагылт. Уи дрылан Аҟәатәи ахырӷәӷәарҭақәа рҿы еибашьуаз, нас Ешыраҟа инаскьеит. Октиабр мзазы уи диасит аибашьҩы гәымшәа Мушьни Хәарцкиа ивзвод ашҟа. Араҟа арратә заанаҭдырҩцәа ицырхырааны ибзиаӡаны иҵеит атанк ԥжәагатә бџьар (ПТРУС). Ашьҭахь сентиабр мза анҵәамҭазы дааит Мрагыларатәи афронт ашҟа, иқыҭа гәакьа Река ахьчаразы. Аха Иура ишиҟазшьаз еиԥш дрыхӡыӡо аӷа ицәихьчон егьырҭ ақыҭақәагьы, аӷа ихырӷәӷәарҭақәа ахьынӡанскьоз.
Иура игәымшәареи ифырхаҵареи атәы зҳәо агәа-лашәарақәа рацәоуп иахьазы. Уи аршҳаҭра ауеит Ешырантәи Мрыгаларатәи афронт ашҟа данаа инаркны аӷа ииҭахьаз аахаӷәӷәа. Мрагыларатәи афронт аҟны Иура илиршеит ҩ-пулемиотк, атанк хьанҭақәа ҩбеи, артилериатә хысга «Алазан» қәыргыла МТЛБ акыи, БМ П-қәа ҩба, БТР-қәа ҩба рыԥжәара. Уи инаҷыданы Иура аибашьыгатә техникақәа реиқәыршәаразы аҟазара ӷәӷәаа ааирԥшуан. Иаҳҳәап, апулемиот СВД аоптикатә қәыԥшылара аҭаны иҟаиҵеит.
Р Аԥсны ахақәиҭраз иҭахаз екаа рҵеицәа 57
Ицоит аамҭақәа. Шықәсык ҵырц егьагым Иура қәыԥш дҭахеижьҭеи, аха иҿыцӡа иацы иҟалазшәа ауп ҳцәа-ҳжьы ишаныруа уи ахҭыс хлымӡаах. Ҵыԥх, ииун мза анҵәамҭазы дызнысыз 30 шықәса заҵәык азгәаҭаны ауп наӡаӡа даҳԥырҵны дышцаз. Уи иҭахын, дагьазгәаҟуан Аиааира амш илала абара. Агәаҳәара иман Аԥсны ԥшӡа даналаԥшуа иԥсҭазаара аԥхьаҟа инаигӡаларц. Аха уи дхьырмыгӡеит ҳаӷацәа. Ихы ақәиҵеит ҳаԥсадгьыл, ихы ақәиҵеит ҳԥеиԥш, ҳлахьынҵа.
Ицоит аамҭа. Ихҽуам ахьаақәа. Нас излахҽрызеи уи Кәырӷеи Ламареи ргәаҿы. зда дрымамыз рыҷкәын заҵә Иура аибашьра хлымӡаах дырцәалаӡит наӡаӡа. Иаҳагьы ихьаауп уи ихатә ҭаацәараҿы изхәаԥшыша хҭылҵ дахьимамыз. Аха егьа убас акәзаргьы ргәы зҟажо, рхьаа зыртәо ауп – рыҷкәын фырхаҵарыла дахьҭахаз. Афырхаҵа ихьӡ ахаан икашәаӡом.
Анжела Қәычбериа,
ақалақь Тҟәарчал
58 Ламара Ҳашба-Қәычбериа
Аԥсадгыл аҵеи
Аԥсуа иҩнаҭа аҵеи даниуа гәырӷьароуп аҭаацәа рзы… Ԥсуаҵасла ишаԥу еиԥш, ихысуеит аҵеи дахьиз агәараҭаҿы. Нас еи-гәныҩуеит агәылацәа, азлацәа, аҭахцәа еизоит, ишьҭырхуеит аҵәцақәа, аԥаҭхь уҳәа ҩыла мрҭәны. Шаҟа инасыԥ дууз урҭ рныҳәаԥхьыӡқәа зегьы наӡозҭгьы… Ишдыру еи-ԥш, ауаҩы даниуа анцәа ду ицишоит илахьынҵа, уи ахыԥашьа имам. Уи сақәшаҳаҭуп саргьы…
Октиабр 15, 1962 шықәса рзы ахысбжьқәа геит аԥсуа нхаҩы Шьалодиа Қәычбериа иҭаацәараҿы, Река ақыҭан. Ара диит аҵеи Руслан Қәычбериа. Згәырӷьара ҳәаак амамыз Ани аби ирыздыруамызт усҟан раԥхьаҟатәи рԥеиԥш…
Сара иахьа Руслан игәалашәареи, аамҭакьаҿла дызнысыз имҩеи сырзааҭгылар сҭахуп.
Руслан данхәыҷыз инаркны иҭаацәа иларааӡон аламыси ауаҩреи, иара убас апатриотизмра. Руслан даби-ԥазаҵәын, ҩыџьа аиҳәшьцәа рашьазаҵә мшызҳа из-ҳауан. Дшымнаӡо мҩашьо, иҩызцәа дызларылукаашаз рацәан.
1979 шықәса рзы Агәыбедиатәи абжьаратә школ даналга, дҭалоит иара бзиа иибоз азаанаҭ ала Аҟәатәи акультура-ҵаралашаратә ҵараиурҭа. Аррамаҵура дахысуан 1982-85 шықәсқәа рзы. Убраҟагьы ихы бзианы иахьааирԥшыз азы изныкымкәа ианаршьахьан аҳаҭыртә
Р Аԥсны ахақәиҭраз иҭахаз екаа рҵеицәа 59
грамотақәа, иҭаацәа зныкымкәа ироухьан иҽхәаԥхьыӡ зҳәоз ашҟәқәа. Руслан аррамаҵура хьӡыла-ԥшала ихганы иԥсадгьыл ахь дхынҳәоит. 1985 шықәса рзы аусура далагоит Аԥсны Аҩныҵҟатәи аусқәа рминистырраҿы. Иара убас, инеиԥынкыланы акыр аамҭа аус иухьан аҩныҵҟатәи аусқәа Очамчыратәи аҟәшаҿы инспекторс. Абра аус шиуаз иалагеит аибашьра. Ҳауаажәлар аԥсреи абзареи иаарыбжьагылт. Аԥсадгьыл аиқәырхаразы абџьар шьҭыхны ақырҭуа мпы-ҵахалаҩ иҿагылаз ҳҵеицәа дауаԥшьқәа дыруаӡәкхеит Руслан Қәычбериа. Уи иҩызцәеи иареи ирласны 14 автомат ԥшааны Рекатәи абаталион иалалеит. Руслан дрылахәын Мрагыларатәи афронт еиуеиԥшымыз аҭыԥқәа рҿы имҩа-ԥысуаз ажәыларақәа. Изныкымкәа ахәрақәа иоухьан, аха урҭ ӷьаанӡа иҩызцәа дрыхьӡон. Иара убас аӷацәа дыртҟәахьан, аха ибаҩ злаласызи рбызшәа ибзианы ихьидыруази ирыбзоураны кьыс имамкәа дрыцәцон, уи акәым, наҟ дара итҟәон, абџьарқәеи арҭҟәацгақәеи рцәигон. Иҩызак дырхәыр уи дныжьны шьаҿак ҟаиҵомызт, диҵаланы дахигон ишәарҭаз аҭыԥ, деиқәирхон…
Ус шықәсык инацны ицоз аибашьра нҵәеит, иагьгеит аиааратә хысбыжқәа, ишьҭырхит ҳбираҟ ԥшӡа, ҳҵеицәа ршьала икәабаз. Егры аҳәааҿы иқәгьежьаауан ҳаӷа ицәыргаз атанкқәа. «Акәты ашьыга ашьыԥхыц иҵанхуеит» ҳәа шырҳәо еиԥш, ҳара ҳаланирҵәарц иааигаз абџьарқәа рыла ҳ-Аԥсны далцаны ир ԥыхха иқәҵан. Абарҭ зегьы зыбзоуроу Руслан иеиԥш афырхацәа гәымшәақәа роуп.
1998 шықәса, декабр мза 7 рзы иуалԥшьа шынаигӡоз Гал араион Набакеви ақыҭаҿы, Қырҭтәалантәи Гал араион ахь иаарышьҭуаз адиверсантцәа рнапала дҭахеит амилициа амиор Руслан Шьалодиа-иԥа Қәычбериа. Руслан иҩызцәа рыгәҭаны дангылаз ииҳәоз ажәақәа иахьа изгәалашәо рацәаҩуп: – Шәысықәсала иҳаӷрагылаз, ҳӷьацар зымуаз ҳажәлар рҵеицәа-патриотцәа гәымбыл-џьбарала ирызныҟәоз, ҳҵаси ҳқьабызи еицанкуаз, ҳбызшәа аҿиара иаҿагылоз, ҳшьамдгьыл ҳамазкыз хацәнамырха
60 Ламара Ҳашба-Қәычбериа
рҿагылареи, урҭ ириааины ахақәиҭра аиқәырхара еиҳау насыԥ ыҟам сыпсҭазаараҿ, ҟалашьагь амам.
Руслан ибеит игәҭакқәа маҷымкәа, аха дахьамӡеит иԥсадгьыл ахьыԥшымра Жәларбжьаратәи азхаҵара амш. Иниҵеит 36 шықәса заҵәык, урҭ рахьынтә еиҳарак иԥсадгьыл амаҵура иазикит, ианашьоуп «Агәымшәараз» амедал.
Иаԥиҵеит аҭаацәара, ҩыџьа аԥҳацәа драбын. Иԥҳа аиҳабы Асҭанда лаб дызҿыз иус иацылҵоит иахьа. Уи Аԥснытәи Аҳәынҭқарратә университет далганы аус луеит Аԥсны Аҩныҵҟатәи аусқәа рминистрраҿы. Аиҵбы Асмаҭ Аԥснытәи Аҳәанҭқарратә университет афило-логиатә факультет даушьҭымҭоуп.
Руслан ацәгьаура аԥырҟәҟәаараҿы даԥхьагылаҩын. Уи далукаауан игәымшәареи, иуаҩреи, ихаҵареи рыла. Аӡәы ишьҭахь дгыломызт, ахы даҿагылон, аҩызара даԥсан, иԥсадгьыл Аԥсны даԥан, дпатриот иашан. Уи хашҭра зқәым ҵеи лашаны даанхоит аԥсуа жәлар рҭоурых аҟны наӡаӡа.
Зыԥсадгьыл азы зхы иамеигӡоз,
Зуаажәлар рзы згәы былуаз.
Зхатәы бызшәа иахӡыӡаауаз,
Убарҭ уреиуами, Руслан.
Ҳаӷа хәымга ашҳам зҿыҵуаз,
Гәышԥыла даанызкылоз.
Уи дԥыххаа дықәызҵоз,
Афырхацәа дрылан Руслан.
Зыламыси зуаҩреи ҳаракыз,
Ԥшралеи ҟазшьалеи имҩашьоз.
Иижәшаз аӡыхь ахы ыҵнахаанӡа,
Зыԥсадгьыл зхы ақәызҵаз Руслан.
М. Џьапуаԥҳа
Р Аԥсны ахақәиҭраз иҭахаз екаа рҵеицәа 61
62 Ламара Ҳашба-Қәычбериа
Аҩба тәи аҟ әша
1. Ламара Ҳашба-Қәычбериа лажәеинраалақәа
Ибдыруама, сан, бара?
Аԥсынра ианақәшәа агәаҟра,
Схы самеигӡеит сара.
Ахаҵа иуал насыгӡон,
Сџьынџьтәыла сыхьчон.
Сан, исзымгәаӷьит аҳәара,
Тамшь ҳанцоз еибашьра,
Шәабацои ҳәа бансызҵаа,
Амыц самхаҳәеит сара.
Ас сыӷәӷәамызт, сан, сара,
Сгәы иҭаз даҽакын.
Ҳадҵа иҳадыз ҳара,
Ҳкәаԥӡа ҳааирц инагӡаны.
Ус иалымҵит сгәы ишҭаз,
Иҽирцәгьеит аӷа хәымга.
Даара ӷәӷәала ҳшеибашьуаз,
Иббеит усгьы сышҭахаз.
Мыцхәы брыцҳасшьоит, сан,
Аџьынџьтәылатә аибашьра балиаахьан,
1942 шықәсазы бара баниз,
Баб Ҳашба Ерасҭа дҭахахьан.
Уи дқәыԥшын, ихыҵуан 25 шықәса,
Дахьымӡеит бара бара.
Р Аԥсны ахақәиҭраз иҭахаз екаа рҵеицәа 63
Аха ихьӡ камшәеит, сан,
Избанзар бара беизҳауан.
Сара инсыжьуа ҳәа
Дсымам аӡәгьы,
Ишԥасури, сан, сара
Исымамзаап уи аразҟы.
Сыҩны снапала иҟасҵаз,
Исзынамыгӡеит ишысҭахыз.
Исзыԥҵәаз аԥсҭазаара маҷӡан,
Исзалмыршеит уаҳа акгьы.
Сан, ибымдыруеи шаҟаҩы
Еибашьуа Аԥсназы.
Иреиӷьу иреицәоу ҳәа дыҟам аӡәгьы
Гәык-ԥсыкала иаҿагылап ахы.
Сан, ибдыруама шаҟаҩы
Ҳаҳәышьцәа аҿагыло ахы.
Амедиаҳәшьцәа рацәаҩны,
Зегьы азықәԥоит Аԥсны.
Ибымдыруеи, сан бара,
Аверталиот аҿы ишҭахаз,
Аԥшьлаа Џьамбул иҭаацәара,
Адгәыр, Денис, нас Марина
Ҳрацәаҩуп Река инхоз,
Гәымшәа ахы иаҿагылан иқәԥоз.
Роман иашьас исыԥхьаӡоз,
Уи иакәхеит зегь ҳаԥхьа ахы иагаз.
Уи инаишьҭакны Зури, сара,
Ақәыԥш Геннади, нас Арушьан,
Резо хшыҩла еиқәшәаз,
Џьашьахәп уи дышҭахаз.
64 Ламара Ҳашба-Қәычбериа
Аибашьра ҳкәакь ԥшӡа азы,
Ихы дамеигӡеит аӡәы.
Сгәы иалоуп Нодари Ҭарашьи ахьҭахаз,
Рхәыҷқәа еибаны иахьаанхаз.
Сан, бара беиԥш анацәа рацәаҩны,
Ирыдтәалоуп рнышәанҭрақәа хьчауа.
Иҟоуп анацәа рацәаҩны,
Ирзымдыруа иахьыблыз рԥацәа.
Сгәы иаанагоит, сан сара,
Снышәынҭра бырԥшӡап ҳәа бара.
Ибдыруеит бзиа ишызбо ашәҭқәа,
Сгәы иқәзарц есымша иԥшӡаӡа.
Сабгьы сангьы шәхы еидышәкыл,
Шәымгәырҩан са сзы рацәак.
Ҳаҷкәын дзаҵәын ҳәа шәгәы кашәмыжьын,
Аԥсны аҵеицәа ҳаицуп ҳрацәаҩны.
Сан, сгәы иаанагоит сара,
Ашьапы ишықәдыргыло Аԥсынра
Махәҿаӷәӷәала еидгыла,
Идырԥырып ԥхьаҟа.
Стәыла хәыҷы, стәыла ԥшӡа,
Иудысныҳәалоит азҳара.
Удац-ԥашә мыӡааит Аԥсынра,
Иузҳалааит еснагь уара.
Сентиабр 1993 шықәса
Р Аԥсны ахақәиҭраз иҭахаз екаа рҵеицәа 65
О, Анцәа ду уара!
О, Анцәа ду, уара,
Ианушоз Аԥсынра,
Иреиӷьу акәакь ԥшӡа,
Иумҭеи аԥсуа нхара.
Иаҵашьыцуаз рацәаҩын,
Ари адгьыл ҩыча ԥшӡа.
Иумырӷьацан ҳәа дшәиуан,
Ақырҭуа гәымыцқьа, ахәымга.
Даара игәаҟхьан Аԥсынра,
Уааԥсырала имаҷхахьан иара.
Аха игәы каижьуазма аԥсуа,
Дазыԥшын уаҵәтәи анхара.
Иҟалеит ареволиуциа,
Ишьақәгылт Аԥсынра.
Иҟан ахазы амцара,
Мап, инагӡамзаап уи анырха.
Ус иааҳалалт «ҳашьцәа» нхо,
Адгьыл ԥшӡақәараҿы индырхо.
Иҿион рыжәла, еизаҳауан,
Ихыҵны Аԥсныҟа иаауан.
Ус ишцоз аамҭақәа,
Ҳартәыртәырц иалагеит дара.
Аамҭала идырӡит аԥсуара,
Ақырҭуара ахылт Аԥсынра.
О, дахылаԥшит еиҭа Анцәа,
Ахы ыҵнарҳәҳәо иалагеит Аԥсынра.
Аха агәы ҷыдан есмыша.
Иахьамамыз бзиан ахәаԥшра.
66 Ламара Ҳашба-Қәычбериа
Абас ишцоз аамҭа кашьшьы,
СССР аҽеиҩнашеит иссаны.
Иҭаххеит ақырҭуа даӡәны,
Инапаҿы иҟаларц Аԥсны.
Имырҳәа-мырзо игәы иҭаз,
Шықәсыла иҽазыҟаҵара дызҿыз,
Ир иманы иҿааихеит иҽазкны,
Атанкқәа ирыҵаирхарц Аԥсны.
О, уара, Анцәа ду,
Шьарда мыч змоу,
Изысурбои ари амыш Сара,
Иулымшози саԥырухыр уара?
Август 14, 1992 шықәса,
Агоссовет дақәлеит Аԥсны.
Иазичаԥарц Аԥсны аразҟы,
Импыҵеихаларц инапаҟны.
О, иумбои, уара, Анцәа,
Иашоу дарбану абра?
Имеикузеи аԥсуа,
Изыхирҵәоузеи иҩнра.
Аԥсуа ихы лаимырҟәырц џьара,
Дшьамхнышларц иҟалом, мап.
Ақырҭуа изгом аиааира,
Аԥсуаа иртәу Аԥсынра.
Игылт ҳашьцәа, ҳаҷкәынцәа,
Игылт ахәыҷы, аду,
Ишьҭырхт ашәақь, алабашьа,
Ирыхьчарц иранаушьаз Анцәа ду.
Аԥсны иреиӷьыз арԥарцәа,
Рыԥсы ахҭнырҵеит Аԥсынра.
Р Аԥсны ахақәиҭраз иҭахаз екаа рҵеицәа 67
Рхы иамеигӡеит ртәыла азы,
Иумазаап уи аразҟы.
О, ашьхауаа, Кавказа,
Шаҟаҩы шәаазеи ура ҳәа.
Дшәыршәеит ақырҭуа хәымга,
Ддәықәышәҵеит шьҭахьҟа дырҳа.
Уԥацәа иреиӷьыз Кавказ,
Аԥсны зхы зқәырҵаз,
Наӡаӡа иданакылт анышә,
Иазхнымҳәуа рыҩны агәашә.
Даара уҽԥушәеит, аӷа хәымга,
Иумпыҵаурхаларц Аԥсынра.
Ҳаублит, икауршит ашьа,
Ԥыӡгәыла ҳақәхеит џьара.
Аха иага уӷәӷәазаргьы,
Убӷа дырхәеит агәҭаны.
Иудыруазааит, Аԥсны
Ишыузымго уԥсы ҭаны.
О, Анцәа ду, уара,
Уазылыԥха Аԥсынра.
Иахнагахьоу агәаҟра азырха,
Шьҭа ԥхьаҟа еизырҳа.
Сентиабр 27, 1993 шықәса
Сԥа заҵә
Сԥа заҵә узы сшәаҳәон,
Аԥсҭазаара убас ишан.
68 Ламара Ҳашба-Қәычбериа
Ахшара рзы дыччарц ан,
Ари убас Анцәа ишахьан.
Аҵеи дахьиуаз мыцхәы игәырӷьаран,
Уи изы ашәақь абжьы дыргон.
Ҵәыцақәак еинҟьаны иржәуан,
Аџьынџь змырӡуа ҳәа дыԥхьаӡан.
Аҵеи мыш абиԥара назыгӡо,
Ахәышҭаара амца еибазыркуа,
Ашьҭра, ажәла еиззызрҳауа,
Саргьы уи амш сызыԥшуан…
Усааӡеит, уан, сара,
Суеигәырӷьон даараӡа.
Мыш еизҳа уеизҳауан,
Сгәы ҭыԥраа ицауан,
Уарԥысхьеит, иуҵеит аҵара,
Уаарылагылт уаажәлар уара.
Иууаз, иҟауҵоз шьахәын даара,
Иҟауҵон ргәы иахәоз жәлара.
Ааи, Анцәа унаигӡаит, Иура, Иузырҳәон ирацәаҩны.
Аха башахеит рныҳәара,
Икьаҿзаап уԥсҭазаара.
Иануԥхьалак қыҭак аҟны,
Умаацызт техникак ҭамырха.
Уқыҭа Река еиқәырха,
Иуаман унапы иахакны.
Амза акы, ииуль 1993 шықәса,
Уцеит уҩызцәеи уареи шәеиманы.
Тамшь абаржа ахьааиуаз
Шәаԥылан иақәышәхырц иаанагаз.
Р Аԥсны ахақәиҭраз иҭахаз екаа рҵеицәа 69
Иҟашәҵеит ишәыдыз адҵа,
Шәҿаашәхеит шәхынҳәырц шәышьҭахьҟа.
Аха шәгәазҭаз аӷа хәымга,
Ақәыршаҩы еиԥш инеиуан ихқәа,
Аснариадқәа каҳауан уа.
Ари аҟара ахысра ахьцоз,
Уи уатәнамтәи, уан, уара.
Апулемиот ахы иҭнарҟьаз,
Иура, иҭнаблааит, нан, уӷра
Иҿуҭит: «Ерик!» ҳәа убжьы рганы,
Уи акәхеит ицәеит, уан, убжьы.
Укаҳаит адгьыл аҿы уиезҟьа,
Ублақәа ажәҩанахь ирха.
Ерик дышухоз дааԥсаха,
Аҵыхәтәантәи уԥсы еизга,
Ибеит ушаанхаз ула ҭхаха,
Уаҳа ушымқәацоз уара.
Ерик дмаҷын қәрала,
Аха игәаӷьит иара,
Ихиҩеит улақәа наӡаӡа,
Угәаҿы инықәиҵеит унапқәа.
Аха ихысуаз дихәаԥшуан,
Ерик уахьигоз урҳәазаны.
Игәы иазычҳауазма ани ахәымга,
Дишьҭырц аԥсуа иԥсы ҭаны.
Ақырҭуа дхысит,
Ерик дхысит,
Иааргьежьит ихы,
Дарблаҟьеит иқәшәаз ахы.
70 Ламара Ҳашба-Қәычбериа
Иура, нан, уа унижьит,
Ерик дхәын ӷәӷәала,
Дацхраар акәын ихы иара,
Изыҟазҵодаз ҭынхара.
Сыҷкәын заҵә, иузыҿҳәараз сыԥсы,
Уаанхеит адәы еиҵҳәа агәҭаны.
Ицеит мышкы, ҩымш, ус хԥа,
Урзалымгеит уҩызцәа арахь уара.
Ԥшьаха-ԥшьымш Тамшь адәы
Уқәын, зны ақәа уҿаҭәо,
Нас аӷьеиҳәа амра шны,
Уцәа ԥшӡа бжьнахуа, иухаԥхо.
Иӡыфеит уцәа-ужьы,
Ҭынхада уахьықәыз адәы.
Ухцәы ԥшӡа каԥсахьан,
Ухы-уҿы даараӡа ичхьан.
Ари ҟалеит ииуль ҩҩба, 1993 шықәса рзы.
Сара исарҳәеит ахымш аҽны,
Сыҽсзымшьит, иҭымшәеит сыԥсы,
Сықәхеит адәы сыԥсы ҭаны.
Уалган уааргеит аԥшьмыш ауха,
Изызбазеи убри сара?
Исыхәҭазма, нан, абас Ашьац иаӷрамгылоз уаҩҵас?
Иҭашәеит амра, илашьцеит адунеи,
Нан, Иура уара узы.
Уқәлацәа ирылухит ушьапы,
Уаҳа уқәлом уара адәы.
Уалҵит уҩнра, уабиԥара,
Ухьӡ зҳәо ҳәа аӡәы днумыжьт.
Р Аԥсны ахақәиҭраз иҭахаз екаа рҵеицәа 71
Унапала иҟауҵоз уҩнра,
Наӡаӡа уалымҵи, ашә акит.
Уҩны гәгәаӡа иҭацәны,
Иашәуҵеит наӡаӡа ашәы.
Ч
чабжьык ҩныҩуа иҟаларым,
Уаҳа улахь акы аным.
Уабгьы уангьы цәгьала,
Иныҟәаҳгароуп уҩнра.
Ишԥаҳаури, адәы иқәхаз цәгьала,
Лахьынҵас иҳамазаап ус ҳара.
Унышәынҭраҿ снеилап, уан,
Уалҵт уажәшьҭа ҳаҩнра.
Ҳаиҭалагеит ҳажәымҭыҽха,
Аҩны ҿыцаҿы анхара.
Иузеиҭасҳап, хкыла ашәҭқәа,
Иубон бзиа урҭ уара.
Исылсыршап исылымшауа,
Иҟасҵароуп угәы иахәара.
Илеиуеит сылабжыш имбаӡо,
Уахьықәым адунеиаҿы исымбаӡо.
Игоит смыткәмабжьы мыцәаӡо,
Уи алоуп сгәы зласыжьжьо.
Иугәаларшәа уаныхәыҷыз,
Угараҵан уансырцәоз.
Смыткәма иадкыл агара шәа,
Уцәа ухааны, умшәауа.
Нан, сыԥсҭазаараҿы уажәшьҭа,
Сызыргәырӷьо ҳәа ҟалом акгьы.
72 Ламара Ҳашба-Қәычбериа
Исхызгап исзаанхаз аамҭа,
Шәеиқәаҵәала сылахь ҭаҳәҳәаны.
Уззықәԥоз Уџьынџьтәыла,
Уахаҵгылт хаҵаҵас.
Уамеигӡеит уқәыԥшра,
Уҽацәумыхьчеит аԥсра.
Иура, нан, иныҳәаз умҩа,
Уԥсы лашааит нырцәы.
Акрыҟазар анарцәра ҳәа,
Иуԥылааит умҩа еиқәаҵәаҿы.
Октиабр, 1993 шықәса
Сыԥсадгьыл ԥшӡа Аԥсынра
Сыԥсадгьыл ԥшӡа сызкәыхшо,
Ицәгьоуп аҳәара узықәшәахьо.
Шаҟантә уқәырхырц рҽазыршәахьо,
Урҭ амилаҭқәа зхыԥхьаӡара рацәо.
Даара угәаҟхьан Аԥсынра,
Аха угәы каужьуамызт аказы.
Уҳәазозаргь уцон ԥхьаҟа,
Уҽаҵаурхомызт акагьы.
Иахьа узҭагыло агәаҟра,
Даара ицәгьоуп аҳәара.
Уԥшӡара зегьы былны,
Уқәдмырхеи адәаҟны.
Р Аԥсны ахақәиҭраз иҭахаз екаа рҵеицәа 73
Уқыҭа ԥшӡақәа иахьа,
Иузымдырыртә иҟарҵеит, алақәа.
Рҽазыркит иқәырхырц зынӡа,
Ԥхьаҟа идмырӷьацарц Аԥсынра.
Ушьха ԥшӡақәа иҟәашӡа,
Урҩашқәа ахьара ҳәа илбааҽҽо.
Ашәа рҳәозшәа аккаҳәа,
Икеи-кеиуа ухы-уҿы изырбо.
Амшын еиқәа уеишьылӡа,
Уқәԥара хиалаауа иԥшӡаӡа,
Милаҭ хкыла иуазаауан есԥхынра,
Иҭҟәаны иумазшәа уара.
Зегьы рылахь еиқәуп иахьа,
Изҭагылаз аибашьра иахҟьаны.
Еиҭа ухы шьҭых ҩаԥхьа,
Угәы каумыжьын, уца ԥхьаҟа.
Ишәыхьча ҳаԥсадгьыл хәыҷы,
Шәнапқәа акәыршаны ишәкы.
Аԥсуаа шәҽеидышәкыл махәҿа ӷәӷәала,
Ақырҭуа ишәымҭан ҳ-Аԥсны.
Стәыла хәыҷы, стәыла ԥшӡа,
Иудысныҳәалоит азҳара.
Удац-уԥашә мыӡааит Аԥсынра,
Иузҳалааит еснагь уара.
Декабр, 1993 шықәса
Август жәиԥшь, 1992 шықәсазы,
Ишеит Аԥсынразы
74 Ламара Ҳашба-Қәычбериа
Мшы еиқәаҵәаны,
Хашҭра ақәымкәа бзанҵы.
Гәык-ԥсык ала бзиа избоз,
Аԥсны еиқәырхара зҭахыз,
Иркит ашәақь, иаҿагылт ахы,
Рыԥсадгьыл азы иамегӡеит рхы.
Ихирҵәеит ауаа, иблит рыҩнра,
Ақырҭуа имшаҭеит ахәыҷра.
Шаҟаҩы иҩнакны рыҩнра,
Иацреиҵазеи амца абылра.
Уара арԥыс, уамааӡеи Аԥсны,
Икажьны уанцоз уҽӡаны,
Аиашьа думамзи, ма аиаҳәшьа,
Узлыҵыз дыҟамкәа уҭынхадазма зынӡа.
Адунеи ахьынӡа-наӡааӡо,
Днымхеит аӡәы ари змаҳаз.
Уара утәылаҿы амзи иахьеибашьуаз,
Тәымџьара убналан уанцауаз.
Абри аҟара Аԥсны аҵеицәа,
Зхы ақәызҵаз Аԥсынра,
Зыԥсҭазаара қәыԥш иамеигӡаз,
Уара утәык даламшәеи џьара.
Дҭахазаргьы иузыҟоу аӡәы,
Зегьы дара рами уара узы.
Аламыс ааигәа уҟазҭгьы,
Уивамгылоз дахьаҿагылоз ахы.
Аха уи ахҵара аҭахын,
Мап, иуламзаап уи уара.
Р Аԥсны ахақәиҭраз иҭахаз екаа рҵеицәа 75
Схаҵоуп ҳәа ухы умԥхьаӡан,
Арахь ухнымҳәын, уԥхашьа.
Аха иԥхашьо аблақәа,
Арԥыс, уара уоума урҭ зхо.
Аибашьра шеихсыӷьыз,
Арахь умгьежьи уҽырбо.
Уԥхамшьакәа ушԥарҿаԥши,
Уқәлацәа ахы иацәынхаз.
Иҭахаз инышәынҭраҿы ушԥанеи,
Ишԥахуҭәалеи афырџьан иҭаз.
Ушьапқәа шԥақәургылеи
Адгьыл шьала икәбаз.
Аԥсуа иламыс уцәыӡзаап зынӡа,
Мап, улхылымҵит аԥсуа уара.
Уи уазхәыцуазма арԥыс уара,
Ауадақәа нукылт Аԥсны агәҭа.
Унаҳәы-ааҳәуа умашьына уҭатәа,
Уԥыруа уалами Аҟәа иахьа.
Декабр 1993 ш
Абарҭ ацәаҳәақәа рызкуп Аԥсны азы
зыԥсҭазаара иамеигӡаз аҵеицәа зегьы
Аԥсны ажәҩан агәы анылашьца,
Егры инаркны Ешыранӡа,
Ацәаҟәа нықәҵаны амҩаду,
Имшеи агәҭаны абга ду.
76 Ламара Ҳашба-Қәычбериа
Ари аҩыза агәаҟра,
Ҳџьынџьтәыла ианахаԥа,
Шәгылт аӡәык еиԥш шәгәы рӷәӷәауа,
Ақырҭуа ишәымҭарц Аԥсынра.
Аԥсны аҵеицәа ҳахьӡырҳәагақәа,
Гәык-ԥсык ала ахы шәаҿагылт.
Шәырмеигӡеит шәыԥсҭазаара қәыԥшқәа,
Атанкқәа иаауаз уа шәырԥылт.
Арԥарцәа ирыҵамхоз ҳҭыԥҳацәа,
Иаашәывагылт еибашьуа.
Анаџьалбеит, иаҳзымдырӡо,
Аџыр гәы шәызҭазаап шәара.
Шәара иаашәырԥшыз ахаҵара,
Ҭоурыхк иамҳәац џьара.
Ахаҵа ихаҵа афырхацәа,
Ишәыгымзааит уи ахьыӡ шәара.
Иалкаан иузҳәом хьыӡла,
Ахы иаауаз зегьы ишәзеиԥшын.
Шәазхәыцуазма аԥсҭазаара,
Аӷа хәымга шәиҿагыла шәықәԥон.
Ахәышҭаара амца еибазыркуаз,
Ҳҵеицәа ҳгәазхара иаҳамбацыз,
Шаҟаҩы, нан, шаҟаҩы?
Шәахымзеи иахьа шәыҩны.
Аԥсуа игәаҟразы ирацәаҩны,
Амилаҭқәа ирмеигӡеит рхы.
Шаҟаҩы ршьа цқьа Аԥсназы,
Икадыршызеи ҳадәқәа рҟны.
Р Аԥсны ахақәиҭраз иҭахаз екаа рҵеицәа 77
Ахәыҷы инаиркны абырг иҟынӡа,
Згәы ҭнамшьааз дыҟам аӡәы.
Аԥсны арԥарцәа шәҭахара,
Наӡаӡа шәахьалҵыз Аԥсынра
Иҟоуп аҩнаҭақәа зынӡа ихҵәаз,
Дахьырмоуз рыҷкәын ҵәыуатәыс.
Издыруада алаҳәа дырфазар?
Ма ахәымга џьара дцәиҵаихәаҽызар?
Шаҟаҩы ҳаҩнаҭақәа аҳаркыз,
Иҭалаҳа ашәы ашәаҳҵаз,
Имааԥшӡо анацәа ҳхы-ҳҿы,
Ҳдәықәуп еиқәаҵәала ҳаҽҭаҳәҳәаны.
Ҳаҷкәынцәа, ҳҭыԥҳацәа иҭахаз,
Аԥсынра зегьы зшьала изкәабаз,
Шәшьацқьала ҳаҭыр ақәҳҵар,
Убри ауп шәара ишәыԥсахаз.
Идмырӡааит шәыхьӡ аҿар,
Идмырхәашьааит ахьыӡ ишәзынхаз.
Ирдыруазааит аиааира згаз,
Шәара шшәакәу, ҳарԥарцәа иҭахаз.
Иныҳәазааит шәымҩа еиқәаҵәа,
Џьанаҭ шәоуааит гыларҭас.
Шәгәымшәареи, шәшьацқьеи икаҭәаз,
Иазыҳалалхааит Аԥсны агәаҟра иацәынхаз.
Иахьа шәҭаҳәҳәа шәызмадоу,
Шәыԥсадгьыл шәыззықәԥоз ами.
Шәгәы ҭынчыз, наӡаӡа шәахьыцәоу,
Аԥсны аҵеицәа са сшәыкәыхшоуп зегьы.
Март, 1994 шықәса
78 Ламара Ҳашба-Қәычбериа
Анаџьалбеит, шаҟа сгәаҟуазеи,
Усымбеижьҭеи, убара шаҟа исҭахузеи,
Ухьаазгеит, сыҷкәын, иумаҳауеи,
Шаҟа ухароузеи, сыбжьы мнаҩуеи.
Ох, аԥсабара уқьиазшәа збеит,
Ҳуааӡеит, ҳухьчеит, нас ҳаужьоит.
Иҳазгәамҭа аамҭа цоит,
Нас уара ҳума уцоит.
Иумбои, сызаҵә дсымам,
Уи дугеит дсымпыҵых.
Мшәан, сара сумбаӡеи,
Қәрала сара сеиҳамзи.
Шаҟа уиашамзеи аԥсабара,
Ауаҩы дургәаҟырц иубома бзиа.
Адгьыл ҭбаа иазымкыда,
Нас ашықәс ас узеиҷаҳазеи.
Уиашам, уиашам иудыруаз,
Сыҷкәын сара дысзынужьындаз.
Аԥсра зыхәҭо ҳаугандаз,
Анацәа ҳгәарҩо ҳаумыртәандаз.
сентиабр 28, 1995 шықәса
Ан илызку
Имышлацыз быхцәы еиқәа,
Баҵаҽырбо бныҟәалон.
Р Аԥсны ахақәиҭраз иҭахаз екаа рҵеицәа 79
Бсахьа ԥшӡа, беинаалашьа,
Иаҵамшьыцуадаз бара ббаны.
Ақырҭуа хәымга иаҳзааигаз,
Аибашьра Аԥсны,
Иаршлеит быхцәы ԥшӡа,
Иззымдыруа ан лгәырҩа,
Иџьеишьап ибыхәаԥшуа иахьа.
Анаџьалбеит, дарбану
Исзымдыруа амҩа иану…
Октиабр, 1995 шықәса
Март 15–16 1993 шықәсазтәи
ахҭысқәа ирызкуп
Игоит асаркьал абжьы, иумаҳауеи,
Угыл арԥыс, уаҿагыл ахы.
Уԥсадгьыл ӡыӡоит, иқьуеит,
Умахәҿа ӷәӷәа иазыԥшуп.
Иубоит аҳҭнықалақь
Дшахатәо ахәымга,
Иҽирӷәӷәеит иҭынчуп игәы,
Изеилкаауам дшықәхо агәы.
Март 15-16 иахьа,
Угыл дҭыуцарц ахәымга,
Издыруада иузыԥшу иахьа,
Узыхынҳәуама уҩныҟа уаха.
О, Анцәа ду, иумаҳауеи,
Иӡрыжәхеит адгьыл шьала.
80 Ламара Ҳашба-Қәычбериа
Амыткәма абжьы игаз иацы,
Еиҭа иацлеит иахьа ирацәаны.
Мап, арԥыс игәы каимыжьт,
Уаҵәтәи амш дазыԥшуп.
Иудыруазар ақырҭуа хәымга,
Наӡаӡа ишыцәо уҵыхәтәа.
март 9, 1996 ш.
Зҵакы ҵауло
Аԥсҭазаара ауаҩы иԥышәагоуп,
Ажәлар саркьоуп, ауаҩы еилкаагоуп.
Ауаҩы иблақәа дырҭиуеит,
Игәы иҭоу зегьы аанарԥшуеит.
Ҟазшьала ауаҩы дузеилкаауам,
Уҩны дыҩназаргьы дмаӡоуп.
Зегьы убас анцәа ҳаишеит,
Ҳаилибамкаакәа нырцәы ҳцоит.
Иага угәы иалазаргьы,
Даҽаӡәы игәы нумырхан.
Ухәыцра, уеилкаа ҵаулаз,
Ухьӡ ҵакыда ихьӡумтәын.
Пату еиқәаҳҵап, ҳаибабап,
Акы здыруа ихы лаирҟәышт.
«Сара соуп» ҳәа зхы иҩахаз,
Уи дыдырым, акы данҟьоит.
Март, 1998 шықәса
Р Аԥсны ахақәиҭраз иҭахаз екаа рҵеицәа 81
Ааԥын
Амра ашәахәа аӡаӡа аҿажәын,
Аԥша ҟәанда ахәхәа илбаадо,
Аҵар рышәаҳәабжь сгәы арӷәӷәо,
Сышҭа саақәгылт, сылабжыш сҿаҳәҳәы.
Иубома сыҷкәын, шаҟа иԥшӡаро,
Ашьац еишьыл ашҭа хнаҩо.
Абна аҽеибнаҭеит бӷьы иаҵәала,
Ашәыр ҵлақәа рылыҷҷоит иҽырбо.
Зыдгьыл ҩычо Аԥсынтәыла,
Иҟамло иарбану хкы-хкыла.
Ауаҩы инапы аиркыр гәыкала,
Дамыргәырӷьои уи ҭагалан.
Ааԥын ԥшӡа, амра хааӡа,
Адгьыл ҩыча, аԥсабара џьашьахәы,
Шаҟа иуцәыхароузеи, сыҷкәын, уан,
Абарҭ реиқәырхара уалахәымзи уан.
Апрель жәаҩа, 1998 шықәса
Абаҟа
Абаҟа гылоуп имҵысуа,
Алахь еиқәҵа, хара иԥшуа.
Иамоузеи мшәан уи маӡас,
Асҟак алахь зеиқәнаҵаз?
82 Ламара Ҳашба-Қәычбериа
Амаӡа дуқәа зҵазкуа,
Адаҟьа ианыубаалоит рхы-рҿы
Шаҟаҩы рыгәҭыха намӡаны,
Абаҟа иамоуп иҵәахны.
Зыгәҭыха ззымҳәо абаҟа,
Шәсахьа иарыԥшӡоит иахьа.
Шәара шәеиԥш иҿымҭ,
Наӡаӡа игылами ихаҳәха.
Амаӡа цәырызго ауаҩы,
Уззыԥшузеи нас, уцәажә.
Зынӡа иумырӡын агәҭакы,
Инумыжьын имаӡаны.
Сентиабр 25, 1998 шықәса
Шаҟа уҭоурых дуузеи,
Шаҟа гәаларшәара уцузеи,
Шаҟа лабжыш ухьыршоузеи,
Шаҟаҩы ршьала укәабазеи.
Шаҟа гәырҩа ухыугазеи,
Шаҟаҩы адгьыл иамаудазеи,
Шаҟаҩы ҩнаҭала ихҵәазеи,
Шаҟаҩы аиааира иаԥымлазеи.
Згәырҩа рацәоу Аԥсны,
Иблу, зыбжа хырҵәоу,
Уцәа уҭаӡыӡоит иахьагьы,
Иухугази, иуцәыӡызи анугәалашәо,
Жәашықәса аиааира мшы.
Р Аԥсны ахақәиҭраз иҭахаз екаа рҵеицәа 83
Дгәаҟуеит ан
Лыҩны ддәылҵит, ан мыжда рыцҳа,
Амӡырха днықәлеит дӷызуа.
Сыҷкәын игага збап ҳәа,
Амӡырха дықәуп дыԥшаауа.
Избоит дышгәаҟуа ан мыжда рыцҳа,
Сызлалыцхраараҳәа исыздырам акгьы.
Дгәаҟуеит, дгәаҟуеит ан мыжда,
Лхы дзамыхәо дыҟоуп ларгьы.
Уи лыҩны хшараҳәа аӡә дыҩнамхеит,
Илымазгьы аибашьра дылцәагеит.
Лара лзы зегьы шьҭа инасыԥдахеит,
Амра ла лзыҳәан имԥхеит.
Лылаӷрӡ мшынхарц егьагым,
Агәырҩа уи дакны дагоит.
Лыҷкәын инышәынҭара ахылаԥшра агым,
Зны-зынла уа дҭатәоушәа лбалоит.
Ԥхыӡла дылзааилап нас,
Ԥхыӡла урҭ еибабап.
Уи мап ацәылымкааит ан,
Ԥхыӡла лыҷкәын дылбоит.
Ибаҟа аҿаԥхьа лылаӷырӡ анкалҭәо,
Адгьыл иалсны игәаҵанӡа ицоит.
Илҳәап нас ан мыжда дгәаҟуа,
Сылаӷрӡ иԥсы арԥхалоит.
84 Ламара Ҳашба-Қәычбериа
2. Ацҵа
Саб
Саб, уара ухаҵан,
Ахаҵа иуалԥшьа наугӡон.
Аӡәы дызқәымшәоз уақәымшәеит,
Уԥсадгьыл ԥшӡа ухы нақәуҵеит.
Саб, уччон, ухәмаруан,
Уааҳалагәырӷьарц уҭахын.
Аха ақырҭуа хәымга
Имыркьаҿи уԥсҭазаара.
Саб, уҩнра ныжьны
Аԥсны анышә уамадоуп.
Аха ухы зқәыуҵаз Аԥсны,
Уҷкәын Беслан дазынхеит.
Ҳара уаҳхашҭырц залшом,
Ҳгәаҿы еснагь уаанхоит
Уԥсадгьыл ухы зқәуҵаз,
Бзиа ишыубоз ҳаргьы иаҳбалоит.
Уахи-ҽныи уззықәԥоз,
Аиааира мшы абара.
Саб, уахьыҟоу угәы ҭынчыз,
Ҳара иаҳтәуп Аԥсынра!
Кристина Ҭарашь–иԥҳа Кәартаа, 1993 ш.
7-тәи акласс аҵаҩы
