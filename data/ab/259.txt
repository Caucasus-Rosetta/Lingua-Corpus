Альбина  Анқәабҧҳа 


        * * *
Сыцәа ҟьалан
аҵх ианылеит…
Аеҵәақәа
ираҧхьагылеит…
                    25. 12. 12 ш.

             * * *
Амра аҭашәамҭаз, 
Амшын ахықәаҿ еиқәшәон.
Ҩыџьа рыбзиабара 
Ацәқәырҧ еимнадон.

Аҵх рҽагәылак,
Амза ҭадырхон,
Амшын ацәқәырҧқәа 
Ргәеисыбжь хнаҽҽон.
                   27. 01. 13 ш.  


            * * *
Аҵх ҭынчӡа ицәоуп,
Суадаҿы лашьцоуп.
Сааҧсара саҵахан,
Хәыцрақәак сырҭоуп.
Аеҵә кылыҧшны исзылҧхеит,
Ирыҧхны амҩа сзылыргеит,
Сара уара сузыразхеит,
Аҵх ҳҽылаҳҳәан, ҳналаӡит.
                               26. 12. 2012 ш.


                   * * *
Аҵх агәазы, сылацәа анеиқәысх,
Амза агәҭаны уҽагәылак уҧшын.
Аеҵәақәа исзылырхыз амҩа
Саныланы ушҟа сеихон.
Амзаҿы ҳаиқәшәара 
Лыҧхала исыҧшьон.
Ҵхагәазы амза агәҭа ҳҭакәашон,
Аҧсҭазаара ашьҭа анҵо.
                         26. 12. 2012 ш.


* * *
Аҵх иакәыршоу ахыза,
Еҵәа рыҧхла иқәҵоуп.
Лашарак ажәҩан кыдырҷҷо,
Ҳаҟанаҵ агәы лашоит.
Ҧсы зхоу иҧсы анихыҵлак,
Ажәҩан лашарак ацәкашәоит.
Хланҵы иахьлеиуа адгьылаҿ,
Ҿыц аҧсҭазаара аннаҵоит.
                              26. 12. 2012 ш. 


* * *
Аҵх лашьца агәҭаны,
Ажәҩан агәаны…
Еҵәазаҵәык кыдуп,
Ахы шьҭых икны…
                        06. 02. 12 ш.


               * * *
Сыҧсадгьыл агәеисыбжь
лассы-лассы исаҳауеит.
Зыдунеи зыҧсаххьоу
рыҧсқәа гәынқьуеит.
Урҭ рыҧсқәа ҟьалан,
сыҧсадгьыл ианхалазшәа збоит.
Ажәҩан ахь рымҩа, 
              аартымзар  ҳәа сшәоит…
             12. 01. 12 ш.               

	









