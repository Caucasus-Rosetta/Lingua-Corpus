Инџьгиа Џьамбул

*
Ианҭыҵуаз ахҿаҭра
                                     ахҿа
   Уазк аҿыҵакын
                                           аԥша.


*
Иссируп
                           амшынцәқәырԥа
                                              алахьынҵа -
                                                     аччаԥшь шаҿықәу
                                                                                 иԥсуеит.


*
Ашәышықәсқәа иргәылаӡхьоу
                                                 фырхаҵак
алахьынҵа амҵәыжәҩақәа
                                                  ишьҭырххьаз -
                    саршанхоит ихылҵуа ахыԥша...
Аамҭа зхыччаҵәҟьо са сакәзаап.


*
"Аҭынчра гәилҵас ианышәҭуагьы
аҟама аржьақцара иаԥсам!" -
фырхаҵак игәҭынчымра -
                                                      сыԥхыӡхеит.


*
Ахҿа -
                                       аԥша зыршәаҳәоз зны...
                              Иазҳәазаарын
                                                                уажә снапы иахьаныршәло -
                                                                                               жьақцала иҽырбаларц.

*
Иқәыԥшу
                   имҩаҿ
                                 ԥшьаала ишәҭуа -
                                    абырг ибаҳчаҿ -
                                                                        изазоит.


*
Иҿшәаз
          абӷьыц
            сшьамхы инықәшәон...
"Аԥсҭазаарамҩаҿ угәыуҽаныз! -
                                                                         исабжьон
саԥхьа злахьынҵа зыхҭыгәлаз.


*
Ашәарҭара анҳахҭыгәлоз
абыкь абжьы
ҳарҿыхон...
Ҳзырҿыхозеи иахьа?



*
Истәу... Истәым...
Сызқәиҭу... Сызқәиҭым...
Сызҭоу... Сызҭыҵуа -
дунеи дук ашҭа.


*
                             аубыхқәа ирызкны
Мацәыс еимҟьарамызт
                                рцәырҵра -
                                              амацәыс ашьҭа
                                                                           зҭынхаз.

*
Аҭынчра уҳәеитҳәа...
Ашәҭ апытымҭабжь
                     слымҳа иҭахәмаруеит -
                                                                    ааԥын ашьаҿақәа.


*
Аҵла...
Ажәҩан иазнеирц еихоит...
Адацқәа шамаз ахашҭма?

*
Схәыцрақәа
                ансаԥысуа,
                 сгәалашәарақәа
                             санрызхьаԥшуа -
                                             еилыскаауеит
                                                             сшымҩасҩу.


*
Бхы-бҿы  -
                 аӡаӡа рыц,
                       Быччаԥшь -
                                   ашәҭ апытымҭа.

*
Анасыԥ захьӡу
                   амреи амзеи уразҵаа -
                                                  зыхшара
                                                ҟәына рыцқәан
                                                                аҵых иаҿаԥсоу.

*
Абааш
                          хҿала згәы рыԥху -
                                                    жәларык ирхыргахьоу рҭоурых
                                                                                         зыеҵәахә камшәаз.

*
Аҟамақәа реиҿасыбжь
                          дагәылиаауан
                                                     асаби...
Аамҭа ыршанхан -
                                  дырҩегьх игарлоз.


*
Ссирны сшоуп...
                       Сгарҵуеит -
                                           сгарларц.


*
Ацәаныррақәа
                           санаршьеит -
                                   сшымчыдоу
                                                    схамышҭларц.


*
ҳбызшәа ссир абжьы
Аԥс-ла
                      ԥс-ҭ-ҳә-а
                           ԥс-атоит
                                         ашәаԥыџьаԥ
                                                  ԥсы-рхаларц
                                                              адгьыл
                                                                              ԥса-сиирц -
                                                                                                     ааԥынра.
*
Ажәҩан
                           алаӷырӡқәа
                                апытҟәыр
                                         дырҿыхеит -
                                                         ааԥын.



*
Иаҳхалашоит еҵәак -
                      ажәҩан ҳалаԥш ахьысуанаҵ
                                 аԥышәарақәа ҳагзмыжьуа
                                                                          аԥсҭазаара
                                                                                      ҳагәыланаҵ -
                                                                                                          гәыӷраны.

*
Агәалашәарақәа...
Ашәҭыц еиԥшны ипытлоит,
аха афҩыхаа рхылҵуам.

*
"Аччаԥшь зҿықәу амроума
хьааи гәалеи ирылхәдоу?"-
ашьыцра дахәхон ауаҩы.


*
"Иудыруазеи акы саԥсазаргь?!" -
                                    аԥша ишьҭнаԥааз
                                                  абыӷь ҩежьгьы
                                                            аамҭала агәырӷьара -
                                                                                               ихнаԥааит.

*
Аӡахәа
                 алаӷырӡқәа аҿышәшәоит...
Адацқәа зласоу
            адгьыл ахьаа
                                 анырма?

*
Аԥсҭазаара иамчу -
                       шәҭыцкаҿ
                                 игәылшәоит...
Аамҭа -
                                                  ҭагалантәи абӷьыцаҿ.


*
Аҵх
                                еҵәала иҽырбон -
                                                          еицырхыҵаанӡа рыԥсқәа.


*
Аиреи
          аԥсреи
                                    еицырымшазҭгьы
Аԥсҭазаареи
                   Аамҭеи
                                  ҟалозма?


*
Игәылпытхьаз
                            ашәҭыц -
                                                апытҟәыр иаҵашьыцит.



*
Ашышкамс
                     зишаз -
                                    исхаиршҭуам
                                                       еиҩаҳго
                                                                        шмаҷу.

*
Амшынцәқәырԥа...
Иаҳхаҳгахьоу ҳҭоурых
                                 ҳазхьаԥшырц
                                              аҟәара иаҿасны
                                                                     аҽашьуеит -
                                                                                              ианыҵашәо ҳалаԥш.

*
Ашәаԥыџьаԥ
                           ргәы раԥысуеит -
                                                        ааԥын...
Ҭагалан -
                                              ихызтуа ргәырҩа.


*
Аҵх...
Иангәырӷьо азыҵәахуам -
                                                  аеҵә ацәпытуеит.


*
Афырхаҵа
                данҽыжәла
                            имацәысуан
                                                      иԥҵаҵа...
Аиааира-мра
                                    жәҩангәы иазҩеихьан.





*
- Ахәырбӷьыц!
аханатәгьы иудыруазма
жәларык рлахьынҵа?!

*
Ҭагалантәи абӷьыц...
Аԥша напқәа
                       ишьҭырԥааит...
Сабаӡхуго слахьынҵа?

*
Ас-рыц
                             снапы ианшәалан
                                                               иӡыҭит...
                                 Алахьынҵа уҳәеитҳәа...

*
Агага
                                рцәыӡуеит зегьы...
Ахыԥшоуп -
                                       аамҭа зыршьыцуа.


*
Амра ашәахәа зхьысыз
                                  ашьашьалқәа...
Рылаӷырӡқәа
                               рзынкылом...
Аҵыхәтәантәи ацәыкәбар -
                                              иҿыхеит рлахьынҵа.



*
Адаул абжьы
                      иацәшәаз
                                    аԥсҭҳәа -
                                                                         алаӷырӡқәа азымҵәахит.

*
Иҭакнаҳау
                           амзаҿа
                                  илаԥш назирхеит анхаҩы:
                                                   "Аӡысаамҭа ҳацәыхьча!"


*
Илеиуа ас-рыцқәа -
                                 ааԥынтәи ашәҭқәа -
                                                               изхыҵхьаз зыԥсы.


*
Заҟа  шәрацәоузеи
                      зыбла ҭыџьџьо
                                             аеҵәақәа?..
Қьаӷьариа бзиазаап
                                                    амза.


 *
Апытҟәыр шыԥхыӡуаз
                                  иазгәамҭаӡакәа
игәылнаршәаз ашәҭыц -
                                          ччаԥшьны иаҿықәлеит.


*
Афырхацәа
               ршьа ахькашыз
                               аҳаскьын ҽырбоит
                                                     амаалықьцәа рылаԥш -
                                                                              ажәҩан иаздырхарц.

