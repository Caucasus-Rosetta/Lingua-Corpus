Шаҟа игәы дажьози!

Аԥшреи асахьеи игым,
Анаалашьа дақәшәом,
Шаҟа иԥырхагоузи!

Еиҵабацәа иаҭәеишьом,
Еиҳабацәа гәы идыркылом,
Шаҟа дарпатудози!

Ибжьы ирдулоит сшәом ҳәа,
Илакҭа ирцәгьоит сыӷәӷәоуп ҳәа,
Шаҟа игәы дажьози!

Иқәлацәа қәлаҵас дырбом,
Еиҵабацәа дырбарк руӡом,
Шаҟа ипатудароузи!

Ихы ирҽхәоит, даҿуп,
Зегьы «дышреӷьу» иҳәоит,
Шаҟа иԥхашьароузи!

Аӡәы изы дхаазар,
Хҩык рзы дашоуп,
Шаҟа  дыбжьнахуазеи!

Данныҟәо ,адгьыл иҵабго џьишьоит,
Данцәажәо, ида уаҩ дыҟам џьишьоит,
Шаҟа игра бааԥсузи!

Иҭынхацәа дырцәымӷуп,
Иҭаацәа гәы идыркылом,
Шаҟа дгәыԥжәагоузи!

Зегьы деицырдыруеит,
Ных, исоумҳәан,
Шаҟа дгәыԥжәагоузи!



Аӷьыч мыжда рыцҳа

Ииуазеи, мшәан ,аӷьыч рыцҳа,
Дызмыртәозеи, иара насыԥда?
Ҽынла ахәлара шаҟа ицәыхьанҭоузеи?
Ианыхәлалакь шаҟа игәы ҭгәырӷьаауазеи!
Амала игәы ҭгәырӷьаауеит, иара рыцҳа,
Ажәлар еимысҵәоит ҳәа игәаныла даҿуп,
Ихы ақәиҵоит, иара гәаҟ насыԥда!
Камбашьи ҽи аансыжьрым ҳәа даҿуп,
Акамбашьқәагьы зегь изнырҵәом, иара рыцҳа,
Имоугьы ихаҭажәгьы неиқәимҵашеи, иара
насыԥда!
Иууа хәарҭам ҳәа иоуҳәар, ихаиҵауам, 
иара рыцҳа,
Иаҳагьы цәымӷыс уҟаиҵоит, иара гәаҟ насыԥда.
Ауалыр ҵа змам, изҭоуҭәо зкылсуа
Даҩызами, иара гәаҟӡа, рыцҳа!
Скәамжәы ххааит ҳәагьы дагьаҟәыҵуам,  
иара рыцҳа!
Аибацәа ирымоу рцәигарцы даҿыми,
 иара мыжда,
Нас  иаԥхьаҟа бзиа даниома, аӷьыч насыԥда!
Ирымекуазеи зхы иамыхәауа арыцҳаҩцәа?
Дырмыхәаргьы, дзырԥырхагоузеи, 
иара насыԥда?
Ажәырҭ дшынцәыҵысуа, дышәдәықәу,
Алашьцара дшыҵоу цәгьала,
Днымҩамсшәеи хьӡыда, ԥшада,
Иҭаацәа уахи-ҽни ишгәырҩауа,
Днарԥыррымхышеи аӷьыч разҟыда!



Аԥсны

Иҟома, мшәан, џьара,
Ҳ-Аԥсны еиԥш иҟоу акы!
Иҿаԥха-ҿаччауа, иԥшӡаӡа.
Ишьҭами илашауа иара!

Аладагьы – Амшын Еиқәа,
Аҩадагьы – ашьха дуқәа.
Урҭ рҟынтә иалсны имаауеи
Ӡы еиԥшым арҩаш дуқәа.

Бзиа ишԥазбои Аԥсны сара!
Сыԥсы аҩыҭкаара еиԥш изымбои!
Сара уара суԥырҵны ҳәа
Сызцагәышьом тәымџьара ҳәа.

Ҳара зегьы ҳнеибеиԥшны
Бзиа дара уаабаӡоит,
Ҳ-Аԥсны какаҷ, зеиӷьыҟам,
Ҳ-Аԥсны гәакьа, ҳ-Аԥсны хаа!




Аҳы, Аԥсацәа

Аҳы, шьҭа ,аԥсацәа,
Ҳнеихап ҳаԥхьаҟа,
Зыӡбахә ҳаҳауа алашарахь,
Ҳабла хызтша ҳарҭ зегьы.

Хаз-хазы акәымкәа
Ҳдәықәлап ҳарҭ зегьы,
Ҳусқәа ҳара икны,
Ҳнеихап ҳара ҳаԥхьаҟа!



Ҳгылап,сашьа!

Ҳгылап, сашьа,
Ишоит, умбои!
Ҳрылгап ҳусқәа,
Иутәны иҳамақәоу.

Ацәара егьы иаҳзаԥсам,
Ҳгылап уажәшьҭа,
Иааулап ҳара гәыкала
Ҳауаажәлар рзы аус.

Иазхоит, иазхоит шьҭа,
Ҳгылап, сашьа, ҳгылап,
Иумбои, ашарԥы еҵәа
Ишынаскьауа наҟ ҩада.



Аиҿыԥшра

Ҵәак шә-ҵәак арбаауеит,
Бжьыск шәҩык бжьихуеит.
Ҳара абжьысрахь ҳмеихакәа,
Ҳаихап абзиарахь,
Издыруада, ԥыҭҩык ҳаишьҭалар!


Сашьа  

Уззыԥшузеи уара, сашьа,
Ус умамшәа утәаны?!
Сара саҿуп аус ӷәӷәа,
Сыԥсадгьыл хаа Аԥсназы. 



Шаҟа деиҭаҳәатәузеи!

Ачанахи аҵәцеи рӡара шаҟа деилаҳауази,
Ацәаӷәареи арашәареи шаҟа ицәымӷыузи,
Аисреи ақәԥареи шаҟа дазгәаҟуази,
Анаалашьеи ҳаҭыр қәҵашьеи заҟа 
ицәыхьанҭоузи!

Уахьихәаԥшуа, деихышәашәо шаҟа деибыҭоузи,
Иҿааасҭақәа алабаҭыԥқәа убар, заҟа деиҭаҳәатәузеи,
Дахьнеиуа акы иҟьароуп, жәаба иқәшәароуп, 
заҟа ибзиоузеи!
Насгьы игәы рҭынчны шаҟа бзиа имҩа дықәлози!

Акәтқәеи агәагәушьқәеи шаҟа дрышьҭазаҩузи,
Ианиӡалак, ишьҭа арӡра шаҟа дақәшәози,
Ишьны, иҵааны рыҵәахра шаҟа даманшәалоузи,
Қьафла аӡынра ихы шаҟа бзиа иныҟәигози!

Ԥшаӡа чани какан ҟәшәани шаҟа қьаф имоузи,
Зыԥхӡаша адызҵаз иҭаргалар ҳәа шаҟа
 дацәшәози,
Ианыхәлалак, иааҵәажә кны амхқәа
шаҟа дрылагьежьуази,
Изтәу имырбакәа изгар, шаҟа хаҵарас иԥхьаӡози!

Абасқәа иныҟәаразын инхара шаҟа «иҽеихази»,
Иашҭа ԥшӡаҿ абна шаҟа аҽеибнаҭази,
Игәылацәа рышәиԥхьыӡ шаҟа ирдасны ихьӡази,
Иара иеиԥшу ауаа рзы шаҟа дҿырԥшыган дҟалази!

Нас абри иеиԥш ауаа адунеи иқәрыԥштәума,
Нас ахи ахәшәи урҭ рзы ибылтәума,
Рдунеижә шықәӡааз уаҳа ирзымдырӡои!
Акрызуа кыр шитәу уаҳа ирымбаӡои!





*  *  * 

Ииун мза иқәын,
Маи мза нҵәахьан,
Қәа амузт – 
Адгьыл ҩан.

Жәлар ҳнапқәа
Ҳгәыдыԥсала ҳтәан.
Ҳала ҭраа
Хыхь ҳаԥшуан.

Аԥҭа хымызт,
Ажәҩан цқьан,
Ақәа ауамызт,
Амра ԥхауан.

Ҳаицәымыӷхара анцәа ҳәа
Жәлара ҳшәан,
Ҳгәы ҭырхаха
Аныҳәара ҳаҿӡан.

Абар ииунгьы
Жәохә-мыш цан, 
Жәлар ирықәын,
Каршә ҟаӡам.

Иаха аҩашаха
Амш шәшьит,
Издыруада сызкәыхшаша
Ақәа аируыр. 

Ҵангьы… Ақәа
Иныхнарҟьан, 
Уахынла-ҽынла
Аура иаҿӡан.

Аҩаша, ахаша,
Аԥшьаша, ахәаша,
Зхьы шьаргәыҵа
Сакәыхшаша,

Дааҟәымҵӡакәа
Ақәа аируан,
Ԥсымшькәа-ҿымҭкәа
Хыхьынтә алашьҭра даҿӡан.

Асабшаҽны иҳәынҵәан, 
Амҽыша – мҽышан,
Аӡәгьы аус руам,
Зегь амыш рықәын.

Адлагьыҟәа-гәышьа
Ашәахьаҽны дыржуан,
Ԥхашьарагәышьан
Иҵәыуара сымцар.

Иахьа ҩашоуп,
Амыш сықәуп,
Сара сҩашьам,
Ускы зуратәы.

Ахаша иааилахәлар,
Саншьа чара иуеит,
Ашьжьымҭан сымнеир,
Цхырааҩ диоуам, ичара бгеит.

Сызкәыхшаша
Аԥшьаша сызиршан,
Сыԥсы сшьеит,
Зхаҵкы сцаша
Сыцәқәа ахьыҟаз исымбаӡеит.

Ахәаша хәашахеит, 
Аусҳәарҭаҿы еизарахеит,
Сара сымнеир рмуӡеит,
Арахь сыцәаӷәатә нхаӡеит.

Асабшаз адгьыл ҩеит,
Ацәаӷәара ауӡом.
Сыцәаӷәатә зынӡа инхеит,
Сара стәык иауӡом.

Нына-нына, ишԥасыԥсыхәоу,
Џьықәреи лапҟьак сзыламеи?!
Мшәан, ҽааны сабацои,
Зынчараҵәҟьа сауамеи!

Мап, сара сзыҳәаны
Ари хшыҩрҵагоуп,
Ҽааны амш сықәны убозар,
Ииашаны уара уоуп.
Ачара зузгьы
Ихьыӡ азоуп,
Сыцәқәа рҽырӡазаргьы
Рыԥсшьаразоуп.

ҵоуп, сынтәа сыда зегьы нхеит,
Аха иуасымҳәеи,
Ҽааны зегьы раԥхьа
Сара сынхоит.


Вставка 

Ихьаа рацәоуп

Игәы иалоуп иара цәгьаӡа
Имаҵуцәа ахьиԥырҵыз зынӡа,
Даргәаҟуеит, дархәыцуеит иара
Ибасырҭақәа ахьцәыргаз жәлара.

Дартәом, даргылом, дшаҟьоит,
Мцаҵас ицралоит, деилаԥсоит.
Имал дазхәыцыр, игәы шуеит,
Имала иҽизшьуам, дааԥшуеит.

Иабаҟоу иусуцәа,
Иабаҟоу имаҵуцәа,
Иабаҟоу иқьаҳиацәа,
Иабаҟоу, мшәан, имал!

Имал хынҳәызаап шьҭахьҟа,
Зыԥхӡаша адызҵаз ироуит иара,
Рыбӷа неиҵыхны инхоит Иахьа,
Рџьабаақәа рхадыршҭит анрызша.

Агәаҟи ананамгеи дырхыччон уаанӡа,
Ҳаиуанҵас дрыхәаԥшуан, ишьомызт уааҵас,
Ожәшьҭа агәаҟра атәы гәеиҭеит цәгьаӡа,
Аха иаамҭа хынҳәра акәым, дцәыҵаԥсышт 
џьара!


Қьафла дышԥаҟаз!

Адунеи аҿы аԥсабара
Қьафла дыҟан иара ихала, 
Ажәлар ыҟан иааигәара,
Аҳас дрыман имацара.

Иаадрыхуаз рыԥхӡашала,
Иабаицәцоз, иара итәымзи!
Ианиҭахыз ԥстәы ҳасабла
Еидҳәаланы идәықәимҵози!

Ари даҳны «анцәа» димшази!..
Ажәҩан ахьтәи дылбааимышьҭзи!..
Адгьыл аҟны дгьыл нцәамзи!..
Анхацәа рзы дыԥсцәаҳамзи!..

Аусуцәа џьалда имшьуази.
Ԥсышьацәгьала иныҟәимцози,
Иааигәа-сигәа иаваԥсамзи,
Дрыхәаԥшуазма, маҵуцәамзи.

Ахаан дзықәтәазгьы дылбаахуазма,
Аусуцәа гәеиҭахуазма,
Анхацәа ма игәалашәозма,
Рыԥсҭазаашьа ихы иԥнаҟозма.

Жәшәи ҩажәеи акы рзы аԥшацәгьа амыси,
Ахаан дугьы хымышәҭыхи!
Аџьажәлар рзы ныҳәа духеит,
Арҭ рыԥсцәаҳа даҵахеит.

Урҭ рыгәнаҭа хара изгозма,
Ацәгьарақәа ԥхьа дрышьҭуазма,
Ажәҩан ахьтәи даулбаахыз,
Дгьыл нцәасгьы дауҟахыз!

Жәлары зегь шиҳаҳауаз 
Иқәымҳахи дызмышьҭрыз.
Ииуз, ииҳәаз зегьы ихьӡеит,
Март Ԥшьба дацҟьеит.

Еиҵырымхи аџьажәлар рыбӷа,
Ирзымшеи аныҳәа ӷәырӷьа!
Аусуцәак рыԥсы ҭамлеи,
Аҿыц мҩа ианымлеи!

Нас ихышәҭма, мшәан, ахан?
Даҵахама иара аҳ?
Ихала ишихьӡаз дгьыл-нцәа,
Иҵыхәтәа ԥнаҵәеит ажәлар рымч!



Вставка

Шаҟа деичырчаҩузи!

Ладеи ҩадеи цәгьаҳәароуп,
Заанаҭс имоу иара уиоуп.
Дарбеиазшәа иԥхьаӡоит,
Ԥсшьара дуны ибаӡоит.

Игәы мыжда дажьаӡоит,
Зегьы дреиӷьушәа инарбоит.
Адгьыл дагоит, изыԥшуам,
Иажәа дууп, ҽеи изҳәом.

Ажәлар зегь ирџьоит,
Ихы мацара ирҽхәоит,
Дахьцалакгьы цәгьаҳәароуп,
Раԥхьа ииҵаз иара уиоуп.

Адгьыл ԥымҽит, иара дымхеит,
Гәҿыӷьра имам, ибз бааӡоуп.
Ажәлар рыгәҭа, амц иҳәоит,
Уа дышгылоук даҿаԥҽуеит.

Ииҳәалакгьы зегь мыцхоит,
Ҩыџьа рыбжьара цәгьаҳәаҩуп,
Игәра зго ҳәа дҟалаӡом,
Мызкы уԥшааргьы, дубаӡом.

Аӡәи-аӡәи еиниҟьоит,
Еибадырны иара дрыпҟоит,
Егьиқәнагоит иара абри,
Игымхароуп шьурҭ ари!





Аӡын ҵых 

Аҵых лашоуп зехьынџьара,
Аҵаара иаҿуп.
Ашьамх-сы ауын, ишкәакәаӡа
Уахьыԥшлак ишьҭоуп.

Аҵла дуқәа хытаруа
Ирықәжьуп иара,
Абна еиужь ду ӡса-ӡсо
Иашьыпит цәгьаӡа.

Ахыбрақәа ирықәҳаит
Еидгәыԥла асы,
Џьоукы-џьоукы ирықәрхуеит
Ҭәырӷәыла зегьы.

Ажәҩан ҵәцеит икахаа,
Иубашам ԥсҭҳәакгьы.
Аха уи агәрамгақәа
Асы ақәырхуеит џьоукы.

Ас ду ҳзауеит ҳәа сзызҵаауа
Иаҿуп аҳәара.
Аӡын ду цәгьахоит ҳәа
Ирҳәоит ауаақәа.

Аӡын ҵых цеиуеиуа ишеилгоу
Иаршаӡоит зынӡа.
Аԥсҭҳәақәа еидгәыԥла зҽызӡаз
Избаӡом ааигәа.


Вставка


Аӡын мшы

Асы шкәакәаӡа, илахкыганы
Икажьуп ҵаҟа.
Амра аԥсҭҳәа зԥырачызгьы
Иаацәырҵит ижжаӡа.
Бнеи дәеиужьи еицеиԥшны
Ԥштәык ала ишәуп,
Асы рацәа аҽаҩра ауп,
Рҳәоит лаша каԥха-каҷҷо
Иқәнаҵашт асы.
Амра аԥхара амрахәага
Иарӷьацашт зегьы.
Абна ажәырҭқәа ҵаҟа икажьу рҽеиҵырхышт зынӡа.
Аҵла, абаҳча, асы ԥшӡа зқәужьу,
Ишәҭышт иԥшӡаӡа.
Арахә-ашәахә қәарқәашьеиуа
Ирхыргашт зегьы.
Амра аԥхара, акаҷҷара,
Иарӷьацашт жәлары.



Аарҩара

Амра цаҳәцаҳәоит,
Адгьыл шабауеит,
Аҳаскьын былуеит,
Акәарақәа ҭабоит.

Аарҩара ҟалеит,
Амхқәа еилаҩеит,
Аџьықәреи бӷьы ҩеижьхеит
Аҭаҭын ԥхасҭахеит.

Арахә млагауеит,
Фатәы ҳәа рымбаӡеит.
Ажәлар ӡырҩуеит,
Адыд иазыԥшуеит!




Аҟармаҵыс

Илашьцеит аҵых,
Ишәшьуп ԥсҭҳәала,
Иубашам ажәҩан ахь
Илашо еҵәала.

Иԥхьатәеит ауаа,
Иҭынчхеит аԥстәқәа,
Аҵых еиқәышьшьы
Иԥшын иӡырҩуа.

Аҵла ԥшӡа иқәгылаз
Акәараҷҷа ахықә,
Аҟармаҵыс нықәтәеит
Ашәа хаак аҳәарцы!

Аҽеиҭакны иналагеит
Ашәақәа хкыҿхкы,
Уи аамҭаз иҭынчран
Быжь гомызт џьаргьы!

Аԥсаа шәаҳәацәа
Ихәшә дууп ауаа рзын,
Ашьамхи агәамчи
Рнаҭоит зегь рзын.



Вставка

Кәаначхьыр

Ашьха ашьапаҿ Кәыдры ахықәан,
Кәаначхьыр ҳәа хра наак ыҟоуп,
Уахьахәаԥшуа зынӡа иҿыцәроуп,
Хаҳәла, ҳаҩала ичаԥоуп.

Мра қәыԥхарҭоуп, ԥша хаа қәсырҭоуп,
Аԥхын ԥсшьарҭоуп иара уа, 
Ӡын урҭ ҭыԥуп, цәгьа ихьшәашәароуп,
Уа дзықәгылаӡом уаҩхшак.

Уахьазхәаԥшуа хра цәҳәыраӡоуп,
Ҵлакгьы убашам еикәаԥхо.
Џьара-џьара маҷк ииаҵәароуп,
Ҳаскьын ԥшӡароуп еилаԥхо!

Иара уигьы ԥхын мшымзар,
Усгьы иубашам, еилаҳәа,
Ӡынгьы-ԥхынгьы – ааԥынрамзар,
Шәарахк еиқәхаԥса иуниаӡом.

Кәыдры агәгәаҳәа еибаргәаҟуа,
Ахаҳәқәа еиҿажьуа ицауеит,
Уи иалаҳаз, акы имыхькәа
Иалшом, дԥыххаа дагауеит.

Иара ахрацәгьа, лом ԥынҵала
Иаваҟарҵаз ,амҩа иаҿгоуп,
Мшыцәгьак азы аурҭ анасуа,
Хаҳәқәак алҟьан ҵаҟа ицоит.

Уа мҩа гәрамгоуп, такә ишәарҭоуп,
Аха ауаа аҿысны ицауеит.
Уи мҩа дууп, цҟьа ҿҟьароуп,
Кәыдры аӡы аҵҩыр ицауеит!


Ленин

Зықьҩык, миллионҩык ргәы ҭаҵәыуоит,
Илиа-иԥа Ленин дырцәыԥсит.
Аџьажәлар гәжәажәо еибаргәаҟуеит,
Ҳарҵаҩ хшыҩ ду даабаӡом.
Ианвар мза анҵәамҭаз дыцәеит,
Игәҭыха иикыз наигӡеит!
Дыԥсаанӡа дзышьҭаз ииаша
Иҩызцәа ирыма ԥхьаҟа ицоит.
Илиа-иԥа Ленин, зхы иамеигӡоз,
Аџьажәлар рынасыԥ иҭахын.
Аԥҭа еишьыл ду наҟ иԥхьазцоз,
Аџьажәлар рхаҵкыс дырҭахын.
Гәылеи хшыҩлеи мыцхәу идууз,
Аџьажәлар ргәҭыха зегьы зҳәоз,
Нап ҟазала ақьаад ианиҵаз
Имҩақәҵаган ҳа иаҳзынхеит.
Владимир Ленин иԥсыз рахь дыҟам.
Иуасиаҭи иажәеи зегьы бзоуп!
Иара иусқәа кәараҵашам,
Имҩа иаша аџьажәлар ануп.




Ахақәиҭра

Амҩа иаша ухҟьаӡом,
Уахьцалакгьы лашауеит,
Аԥсҭҳәа иқәымҵӡоз убаӡом,
Урҭи ԥша ӷәӷәеи иргаӡеит.
Аԥарда лашьца ԥнажәжәаӡеит,
Ицҟьа-шәҟьа иаман ицаӡеит,
Ихәаҽуазгьы рыԥсы ргеит,
Амра аԥхарра нарзцәырҵт.
Руӷә ирықәыз неизҟәаҿит,
Ҵаҟа инкажьны инаӷратәеит.
Мца еибаркыгас ирыздырхеит,
Ҳәынҵәа рбагасгьы иҟарҵеит.
Амрахәага рыбӷа еиҵахт,
Аԥсаа рашәа хаа иапрҿыхт,
Агьыл-фҩы зегьы арҭәит,
Аԥша ҟәанда жәлар арҭынчт.


Вставка

Аҵых ҵәца

Амра нҭашәеит,
Аҵых неигәеит,
Амза аалашеит,
Аеҵәақәа еикәаӷӷеит.

Ажәҩан еилыбзаауан,
Цәымзашәа илашаны,
Аеҵәақәа жжаӡа
Инҭалон хланҵы.

Аҵых еиқәышьшьы
Иҟамызт шьҭыбжьгьы.
Харатә ԥсаатә бжьыкгьы
Иагьгомызт џьаргьы.

Снеи-ҩеиуан абарҵаҿы,
Сышьҭамлеит акыргьы.
Аҵыхгьы неигәеит,
Ашарахь инеихеит.

Аҵыхәтәаны сиарҭахь
Шьҭалара саннеи,
Схьаԥшит ажәҩан ахь,
Иагьысҳәеит абри:

– Оҳ, аҵых ԥшӡа,
Уарҳаула ихҟьоу!
Ҳаиԥырҵышт уаргьы саргьы
Мышкызны зынӡа!


Ааԥынтәи хәылбыҽха

Амра нӡаалеит,
Ашәаԥшь аацәырҵит,
Ахәы ԥшӡа снықәгылан,
Сазыԥшуан саргьы.

Амра хәыҷы-хәыҷла
Аҽаҵәахит зынӡа,
Ашәаԥшьгьы аԥшӡарала
Аҽашеит цәгьаӡа.

Сгәырӷьон сахьахәаԥшуаз
Ашәаԥшь еилыбзаауа,
Ахәы ԥшӡагьы сахьықәгылаз
Иаҵәабӷьыла ихҩаӡан.

Ашәаԥшь адәы ԥшӡеи
Срыхәаԥшуа стәаны.
Сацәымццакуа аамҭа
Назгеит такәгьы.

Сааигәара рҽаарысҭхеит
Аԥсаа-шәаҳәацәа.
Еибыҳәаны иналагеит
Ашәақәа ихааӡа.

Иҭгәырӷьааит сгәы зынӡас,
Исзымдырт сахьцарыз,
Аха сҽеиқәыскит иара ус
Ахәы ԥшӡаҿы сахьтәаз.

Игәыҭкааганы, ирхәыцганы,
Игәырӷьаганы исаҳауеит рыбжьы,
Хьаа харшҭыганы, гәы еиҵыхганы
Аҵлақәа рықәцәантәи исаҳаит зегьы.

Ашәаԥшь аҽеиҭакуа,
Ахәы ԥшӡа еилыбзаауа,
Аԥсаа рашәа гәыҭкааганы,
Сдыртәеит  зегь рзы.


Акәкәу

Амра ԥхоит, ааԥынроуп,
Амш бзиоуп, ԥшӡарахоит,
Бӷьы иаҵәала аҵла хиоуп,
Какаҷ ԥшӡала адәқәа убоит.

Абна агәанытә ақыҭахь иааҩуеит
Акәкәу-бжьы иҭааӡа,
Анхацәа иргәаланаршәоит
Анхара-нҵыра аамҭа шаауа.

Агәра днаргартә иднарбоит
Аамҭа ԥхьаҟа ишцауа,
Агәра ргартә идханарҵоит
Аашьара ҭыԥ шамоуша.

Ирԥеиԥшу анхара-гәырӷьа
Ишаҭахым зыԥшра,
Рџьабаа иркьасан ируа
Ишырԥымло дара.



Жәа-шықәса ҵуеит илашоижьҭеи Урыстәылан

Жәа-шықәса ҵуеит ихышәҭижьҭеи ахаан ду,
Амалуааи аҳәынҭқари зықәтәаз.
Жәа-шықәса ҵуеит илашеижьҭеи Урыстәылан,
Ԥшандагас ишрымаз џьоукы.
Аҳаскьын-цәгьа пулемиотла идрыцқьоит
Ари ашҭа ду иамаз зегьы,
Ижәбома, абираҟ ашәаԥшь еиԥш игьамгьамуа
Аусуҩ инап џьаџьа иакыуп.
Аҳра-тәра аԥхыӡ иаҳзаҩызоуп
Нхаҩыжәлар, хақәиҭроуп иахьа!
Амаганеи ажьаҳәеи еицырхырааны 
Ҳҳәынҭқарра ҳаԥгылоит ҳара.
Ҳахәда уӷә ықәым – хақәиҭроуп, 
Ҟамчыла аӡәы ҳныҟәицом,
Ҳара ҳала иқьафуам амалуаа,
Урҭ иреиуоу ирҭыԥым ара.
Ижәбома! Шәыԥшишь, ари афымца
Икәеи-цеиуа ақыҭа, ишырзыԥшуа!
Уи амҩа ҳазқәу имырҩашьо
Есааира иарлашоит иара.
Есымша ишәҭуеит ари абаҳча,
Амилаҭқәа рхақәиҭра ҟалеит.
Есымша илашоит ари амҩа,
Ԥхьаҟа ажәашықәсак ҳазну.
Аџьанхаҩи аусуҩи еиҩызцәоуп,
Аҩыџьагьы цәымизаркырак иазцоит,
Ахақәиҭра аврҭ ауаа ирзеиԥшуп,
Ахақәиҭразы арҭ ауаа қәԥацәоуп.
Жәа-шықәса ҵуеит ихышәҭижьҭеи ахаан ду,
Амалуааи аҳәынҭқари зықәтәаз,
Жәа-шықәса ҵуеит илашеижьҭеи Урыстәылан,
Мышлагагас ишрымаз шьоукы.




Аԥсны

Аԥҭа еишьылӡа иқәтәан ҳ-Аԥсны, 
Иҟан ӡынгьы-ԥхынгьы, ицомызт џьаргьы.
Анхацәеи аусуцәеи ирбомызт мҩаду,
Ианныҟәауа ихымҟьартәы, ԥхьаҟа ицартәы.

Анхацәеи аусуцәеи рыбӷа еиџьӡеит,
Аԥҭагьы хымҵит, зынӡак еилачӡеит.
Мҩадушәа ак днарбон, ианылар – ихәахәан,
Рылақәа ажьон, рыхшыҩ еиланагауан.

Аҵыхәтәан аԥҭа ааҵысит маҷӡак,
Ишнеиуаз, аԥҭа ааилаҟьеит хәыҷӡак.
Аҩадахьтәи аԥша – иаақәсит ихааӡа,
Иқәнацеит аԥҭа ицҟьа-шәҟьа зынӡа.

Анхацәеи аусуцәеи иџьаршьеит цәгьаӡа,
Ишԥашуаз, амырхәаг аарықәԥхеит ихааӡа.
Насгьы хәыҷы-хәыҷла рыбӷақәа ааиҵырхын,
Аиаша мҩа  ианылт изқәымшәоз уаанӡа.









Апоемақәа 

Аҳы сышәҟәы, уԥырла,
Тәамҩахә умамкәа уцала,
Ажәытә жәабжьқәа наҳәала,
Закә аамҭазгьы дырҳала.

Ацәгьа иашьҭоу уҽирбала,
Уи иалҵуагьы ирҳала,
Дзышьҭалаша ирбала,
Умтәаӡакәа угьежьла.

Хәыҷгьы дугьы уҽдырбала,
Ахамаԥагьа дахьырхәла,
Дышуаҩагоу иҽԥныҳәала,
Феида шимам ирҳала.





