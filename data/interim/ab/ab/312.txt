                                                    А Ԥ С Н Ы
           
                             Есы-мчыбжьа иҭыҵуа демократ газеҭуп
                      Ахә  м.                                                                   Ахә 2 м.
                   2 1     АҨАША ИАНВАР МЗА 6 РЗЫ 1920 ШЫҚӘСА РААН   21
                                     АГАЗЕҬ «АԤСНЫ» АКАНТОРА  АҞНЫТӘ
Агазеҭ «Аԥсны» азы акаресподенциа аазҭеиуа цқьа иелырганы ақьаад аздаҟьак ауп иҩтәыу.
Мызкы агазеҭ «Аԥсны» хәыс иақәуп 6 м., фымыз – 36 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ «Аԥсны» адрес: Сухум, типографиӷ Заҟдшера.

ИШӘЫДАҲНЫҲӘАЛОИТ  1920  АШЫҚС ҾЫЦ АБРИ АГАЗЕҬ ИАԤХЬОИ ИЗЗАԤХЬОИ АЖӘЛАРҚӘЕИ

АԤСУАА ОЧАМЧЫРА ИНХЫУА АНЕИЗА  20 ЛЫМДЫ МЗА АЗЫ 1919 РААН ИДЫРҴЫЦЫЗ АУС
                                   Аҽнытәи асқәа:
Аԥсуа жәлар «ҵарала алахтра ҳәа агәыԥ» ирымоу аҟәша Очамчыра артра.
                                  29Ахадара Алхра.
Аҽнытәи аизара аҿы хадас дҟарҵит Платон Шьаҟрыл, шәҟәыҩҩыс дыирҭит Шамил Хокерба. Ашьаҟрыл аизара аахыитын иззеизыргазгьы аԥсуаа иҟаз инеиҵыхны иреиҳәит. Нас аус иззеизаз иалацәажәуа иалагыеит. Дара акыр аамҭа ажәақәа анеимырда ааимырдеит, уи ашьҭахь ишьақәдыргыт: Аԥсуаа жәлара «ҵарала алахтра ҳәа агәыԥ» ирымоу аҟәша Очамчыра иадыртраза. Уи аус ныҟәызгаша ҳәа хадарас иарҭит: Мишьа Маан, Платон Шьаҟрыл, Димитр Маан, Иуана Џьынџьал, Шамил Хокерба. Абарҭ рахьтә Миша Маан деиҳабуп, уи дыиҩызоуп Ашьаҟрыл, казначеис, шәҟәы ҩҩысгьы – Иуана Џьынџьал далырхт, Шамил Хокерба уи дыиҩызоуп ашәҟәы ҩразы. Агәыԥ аҽалаԥхьаӡара зҭахыу џҭ мааҭ шықәсык иаларгалоит, уи агәыԥ патула салаԥхьаӡанда згәахәуа иалаигалоит џҭҭ мааҭ еразнакы.
Аизара ахада Платон Шьаҟрыл
Ашәҟәыҩҩы Шьами Хокерба.

                       АЏЬМА ИНҴӘАША ТӘЫҨАЛА ЕИСУЕИТ
Агәҭыха ажәа ҩбаҟа, ҵара рымамкәа излааз ала ажәытәуаа ииашаны исыԥхьаӡоит дара ахшыҩ зымаз шьоукы ракәын ҳәа, аҵарадагьы ирԥәон ажәа иаша, ажәа ԥҟа, ажәа маана. Урызхәыцыр шанала иҟаз шьоукы ракәызма ҳәа оҩы иҳәаратәы иҟазаап. Ирҳәон убырҭ ажәаны «аџьма имԥсша амаҵә азылаҟәуеит», «аџьма инҵәаша тәыҩала еисуеит», «ажәқәа иреицәоу абора азынхоит», «зыбла хызҩаз мшаԥы имбакәа ицеит», «агыруа иӡра анаа аҳәҳәабжьы иаҳауамызт»… Ирҳәо зегьы ҵабыргыуп, избан акәзар, ирҳәо зегьы акакала иҟало иаауеит. Ажәытә убыс иҟан, аӷа имҩуа кны дыштәаз, аԥҳәыс дыицны дибар «Ҳаи! уаргьы саргьы хан, убри дыуцнымындаз» ҳәа дыԥхашьаны дыиԥырҵуан. Знык иҩны ачеиџьыка ифахьазар, нас уи дыгәраган, уламыс умԥсахын ҳәа иоуҳәар, абахә дыхықәгылазаргьы дыԥон. Дышнеиуа амҩуан дыиԥылар ақәла ҷкәын, уареи сареи ҳаиуацәазааит ҳәа ианеибырҳәа, уи нахыс ирхазароуп аҩыџьагьы ԥсык. Ҩыџьа рыгәы еизынханы еизыҵҟьар, сара дысысасуп ҳәа даҽаӡәы даагылар, нас дыиҟәаҵуан… Ожәы ҳаазқәылаз аҵарара еҳа ирацәахыеит, адыррақәа, аҳасабқәа ҟалыеит, аха ашьыцра аиҳахеит, агәыблра маҷхыеит, арыцҳаибашьарагьы ҳцәыӡыит. Рҽырҩашьаны иаиуеит, акрыфаны, нас ацәгьа уны ицоит, мамзаргьы заа иааины уҩны акрыфаны, игәаҭаны ицоит, уашьҭан рҩызцәа рыманы иқәланы акыр имазар иргоит. Ажәытә аламыс, аихаҵгылара, абзиабара иҳамаз, ҳажәцәа ирҳәоз иахьа еицакыуп, дара ҳаҩнагӡаны ҳаҟоуп, ажәытәгьы ҳаҭәаҳшьом, аҿатәгьы ҳагәырҭәахом. Аӷьычра, арҳәра, аоҩшьра еиҳагьы иацырҵеит. заҵа икаҳмыжьрыз. Абри зегьы зхысҳәаауа, Аҟәа асеминариа иҭаз Аман ӷкәын иоуп. Аҟәатәи дшааиуаз адележан дақәтәаны, шьоукы амҩа кны итәазаап Абжьуаа рҿы, ишааиуаз абна иааилыбаҳәан, ахысра ҟалыеит, адележан иҭаз ауаа дырҭәит. Убра дырылазаарын Аман, ахысра ианалага дыԥан, амҩа даныԥалан, ус рызҿыиҭит: «Ҳаи, абааԥсқәа, сара саԥсыуоуп, ашкол ахьынтә саауеит, сышәымшьын, исымоу жәга» ҳәа дахьаагылаз, иԥсырҭа иарбаны иааигәыдырҵаз акәхыеит иԥсы ацарагьы. Дышҵәаауаз дыршььит, ашкола иҭаз аҷкәын, ари еԥш мор, аибашьраҿы аҩы дыилакьысуомызт.
Абри аҷкәын цқьа дысыздыруамызт, аха иҭыӡшәа зларҳәуала ишаны дымԥсыкәа дыҟазар, ехьа ҳаԥсынразыҳәаны дарӷьажәҩаны дҳамазаарынҩ Дызхдырҟьазеи? Акасыжә азоуп дызыршь, абри еԥш ауаҩы зыгәы далымсыз, нас изыҟоуҵарызеи? Абри еԥш аҩыза дызыгхаз асеминариа ҷкәынцәа иҭыӡшәа еӷьны ишәҳәап ҳәа сыгәы иаанагоит…
Иусумҭа змоу аӡәыр шәыҟазар иҭшәыжь агазеҭ аҿы.
                                                                                                    Мосе Булиа


                     РАԤХЬАӠАТӘИ АԤСУА КАЛЕНДАР
Акьыԥхь азы ирыхианы иҟоуп аԥсуа календар, егьҭыҵыуеит абри амчыбжьык аҩнуҵҟа. Ари акалендар,акалендарқәа зегь реиԥш, амшқәеи аныҳәақәеи унарбоит, убырҭқәа рнаҩс ари акалендар аҿы иҟоуп: амш аныбзиахои, ианыцәгьахои оҩы излеидырқәо, амш мышьҭакқәа, амш мыҷҟәыикқәа оҩы амҩа данықәымлаша, ус ҿыц «…»напы анеимыркыша амшқәа. Ажәытәӡа акалендар шыҟалаз аҭоурых ажәабжь, иаазыркьаҿны. Аԥсны агеографиа иаазыркьа-ны, аԥсуа жәлара рҭоурых (историа), арахәқәа ашьамаҟа имакьаны, еимгәаны инхоуа, аҳәсақәагьы ахшара рцәа даналашәуа аамҭа инаркны данлыхшуа амш злоудыруа, ашкол аҿы чымазара ҿкык аӡәы ихьыр, шаҟа аамҭа ашколахь дызымнеиуа, раԥхьаӡа агазеҭ злаҟалаз аҭоурых ажәабжь, дырҩагь убырҭқәа реиԥшқәа иҵагь…
Абри акалендар хәыс иоушт :ҭ  идыркны џҭ –ба мааҭ раҟара (макьа иелырганы исыздырам, заҟа исзаԥсахаша, аха уезгьы уи еиҳахарым ҳәа сыҟоуп).
Акы еиԥшымкәа сшәыҳәоит – аԥсуа газеҭ зоуқәо, аԥсуа газеҭқәа ауаа ирзызшуа адырра сышәҭаразы ҭелла, сара схарџьала, шаҟа «екземплиар» шьҭахыу. Дыук ирацәаны ишәҭахымзар маҷк акәхашт акьыԥхь зааҳархаша. 
                                                                              Д.Гәлиа 

         
                                           А  М  Ҳ  А  Џ Ь Ы Р
                                   (Драма У ! қәгылара Аманы )
    Иаҳҳәап, ҳгәы иачҳару, ҳазрыхәаԥшлару ус ҳаԥшшаӡа шьоукы жәытә-натә бзазарас, ҟазшьас иҳамоу ожәы рхырыбгалара изҿу, ҳала иаҳзарбару, ҳаргьы жәларык ҳшеиуоу ҳхы адырра, ахақәиҭра агәбылра енагь иҳамоу уҳәа иаҳкадрыжьырц изышьҭоу, аҵухәтәан, ҳаб, иаб уи иабацәа рдин уҳәа ҳхарышҭрақәа изҿу, арҭқәа оҩы илаӡару? Оҩы ицәа иҭаӡару? Уаи, Омар, ари ԥсроуп ҳа ҳзы.
Иҵабыргуп, ҳамч ҳамырҟьеит, аха ҳгәы, ҳжәытә гәы, макьана ишҳамац иҟоуп. Уи ҳаманаҵы, ҳхы тәыс иҳазрыҭарыма, ҳаиқәԥалароуп иахьынӡаԥалшуа, ҳаихалароуп ҳаԥхьаҟа ҳахақәиҭра иҳамаз ахь, иаҳхаҳаршҭрым ҳхы, ҳабзазара, ҳаҟазшьа, ҳахақәиҭра иҳамаз.
Изҭахыда аҭырқәцәагьы, урҭгьы издыруада ишҳазныҟәаша. аха рымч оҩы изыицырхраар? Издыруада, рымч ҳалаҵан иаҳхаҳҳәар, ҳазхәаҽыз аҳәагәыжь ҳахәда иахарыжьыз, насгьы иҳазхнырҳәыр ҳаԥсы, ҳабзазара злоу ҳхақәиҭра иҳамаз…
АЖӘЛАР ИРЕИУОУ АӠӘЫ. Аначалник даауеит! Аначалник! Аначалник! (зегьы ҩагылоит адруҳәа, аначалник иԥылоит, аначалник дааины астол даадгылоит).
АНАЧАЛНИК.  Здравствуҟте, господа!
АЖӘЛАР. Уаа бзиара убааит, бзиала уаабеит! (Екәшаны иҩагылоит ажәлар).
АНАЧАЛНИК (Ажәлар дҩарылаԥш-аарылаԥшны). Сҭаршина!
АСҬАРШЫН. Ара сыҟоуп!
АНАЧАЛНИК. Исплннил ли ты в точности моҟ приказ, полныҟ ли сход предомноҩ? (Аписар еиҭеиҳәоит).
АПИСАР. Ари дыузҵаауеит апырказ ишаҳәооз уақәныҳәуама, аизара иагымкәа иҟоума ҳәа.
АСҬАРШЫН. Иаҳә, ажәлар зегьы еизаны иҟоуп, абра иаԥхьа игылоу зегьы аиҳабацәа роуп ҳәа.
АПИСАР (Еиҭеиҳәоит). Полныҟ сход перед Вами (аиҳабацәа инапы нарықәкны), тут все почетные нашего села.
АНАЧАЛНИК (Аписар иахь). Писец, сӷдь и пиши приказ старшине соседнеҟ обҳины. (Аписар дҩатәоит апырказ иҩырц).
АНАЧАЛНИК (Аписар апырказ ианиҵаша еиҳәоит). Приказ. Приказываҩ тебе по получении сего немедленн оповестить народ и сзвать завтра сход при управлении. Предупреждаҩ, если не застану полного схода к полуднҩ, ты понесешь строжаҟшуҩ кару. (Нас апырказ инапы анҵаны, акануерт иҭаԥаны асҭаршын ииҭоит).
АНАЧАЛНИК. Старшина, распорӷдись сеҟчас же послать ҽтот пакет старшине ближаҟшеҟ обҳины и сообҳи ему, что ӷ сегоднӷ же вечером буду у него, пусть позоботитьсӷ о моем приеме и начлеге (Аписар еиҭеиҳәоит).
АПИСАР . Абри апырказ ожәшьҭа, умԥшӡакәа шәгәыла ауаԥшь асҭаршын изышьҭ ҳәа уеиҳәоит, дырҩагь адырра иҭ иҳәеит, уаха иара и-ы сҟалоит, сыԥхьара ирхиааит ҳәа.
АСТАРШЫН (Ипомошник иахь). Кадыр, уааишьт, абри апырказ ожәыҵәҟьа, умԥшӡакәа уҩны иуманы уца, асҭаршынгьы иаҳә уаха аначалникиара иҿы дҩеиуеит, иԥхьара ирхыиааит ҳәа. (Кадыр апырказ иманы дцоит).
АНАЧАЛНИК (Дҩагылоит, ажәлар ус драцәажәоит). Господа, ӷ должен вам сказать, что за последнее времӷ создалось натӷнутое отношение между нами и турками. Быть может, разразитьсӷ воҟна на ҽтом побережии. Далее, ӷ слышал, что среди вас уже шнырӷҩт турецкме агенты, настраиваӷ вас против русских. Предупреждаҩ вас (Иҭаҷкәым раҵәаны астол иқәикшоит), в случае укрывательства вами ҽтих агентов и заметного содеҟствиӷ, в случае открытиӷ военных деҟствиҟ, тупкам, будете преданы огнҩ и мечу. Имеҟте ҽто в виду. Не поддаваҟтесь обману. Турки вас нагло обманываҩт. Не верьте имҩ Счастье и благополучие вы наҟдете только под скипетром нашего русского царӷ. Под верноҟ заҳитоҟ Его Величества вы будете мирно процветать. (Асҭаршына иахь). Старшина! Смотри бдительно охронӷҟ ты своҩ обҳину от всӷких крамольников, в роде турецких агентов, развраҳаҩҳих народ. Иначе ты ответишь передо мноҟ. (Ажәлар рахь). Вам приказываҩ ӷ: точно и безприкословно исполнӷть мои приказаниӷ. (Дҩатәоит, аписар арахь еиҭеиҳәоит).
АПИСАР. Ииҳәа уи оуп: ари абжьарак ҳаазқәылаз аҳырқәцәеи ҳареи ацәгьарақәа ҳабжьалт, издыруада, ари агаҿа аҿы аибашьра ҟаларгьы ҟалап иҳәеит. Уи ашьҭах, иҭаҷкәым раҵәаны астол ианықәикшоз ииҳәа уи оуп: исаҳақәеит, иҳәеит, аҭырқәцәа ирыуоу ауаа маӡала ишәылоп, ажәлар аурыс дырцәымӷтәуа, рыцәгьа ҳәоуа. Ижәдырааит, иҳәеит, дарбанзаалак ҭырқәак ииуоу маӡа дҵәахны, мА арахь агаҿа аибашьра ҟаланы иқәнагаланы иҟалар цхыраара рзаауеит ҳәа шәҽаназышәк, ишәыхьша жәдыр – мцалеи бџьарлеи шәшықәаҭхуа иҳәеит. Уи анаҩс аҭырқәцәа жьарак шәзырымуааит, иҳәеит. Иԥхамшьаӡакәа урҭ шәжьара иашьҭоуп, ихашәымҵан ишәарҳәуа. Анасыԥыи абзиареи ахьыжәбаша аурыс ҳәынҭқар инапаҵаҟоуп; уи инапаҿы шәызаыбзаруа, шхыҿианы шәҟалап ижәдыруазар иҳәеит.

 
                                                АӶЬЫЧ  ЏЬАНЫМ

                Дыҟан ӷьычк Џьаным ихьӡын,
Џьаным дӷарны дыҟа?амызт,
Аха аӷьычра даҟәыҵӡамызт
Есыуаха ӷьычра дымцакәа дынхаӡомызт.

Ҩҩба-ҩбала иааимгар иуӡомызт,
Дшәаԥы-рҳаԥуа иауаз ахыигоз ибаӡомызт.
Иааигон, ифон ихаҳаӡомызт,
Ҵаны, ииуаз а?\ы ида оҩы издырӡомызт.

Данцозгьы убри ида оҩы еиҳәаӡомызт,
Данаауазгьы оҩы дыибаӡомызт,
Убри иҩны иҩаганы џьаргьы ига?омызт,
Аха ашьҭах зегьы идырӡ?еит.

Мчыбжьык мырҵыкәа иҵырхыит
Акамбашьқәа ацәқәа рацәаны,
Атәы зтәқәаз ирзыршеит имазара зегьы,
Иазмырхакәа иашьцәа ирықәырҵеит акыргьы.

Иахьымҩаз ддәықәырҵеит иаргьы…
Иабеигеи абри аҟара ииӡаз зегьы?
Ииҭеит ихәԥҳа Џьаҭқьарбеи захьӡыу,
Иагьиҳаҳаит Џьаҭқьарбеи дтәаны.

Џьаным рыцҳа дыдырӡӡеит,
Абахҭа лашьца дҭадырбааӡеит,
Дыук мырҵыкәа дыҭахыеит,
Иҭаацәагьы шыгәырҩоз инҵәаӡеит.

                                  Мушьни Аҳашба

                 ҲАГРА БААԤСЫ АУС БЗИА АЛҲАРШОИТ, ИАҲЗЫРҼЕИР
                                           (Алгарҭа) 
Аԥсхәрақәа шықәхгоу рзеилымкаауа, иақәшаҳаҭхап ҳәа иалаҳхп хҩык – хәҩык уезда цыԥхьаӡа; арҭ иалаҳхыз рнапахь иаарҭыилааит аԥсхәы зыураны иҟо ҩҩба-ҩба ҟәрышь, заҟа мааҭ аԥсхәы ирыԥсо рыцԥхьаӡа. Иаҳҳәап, аӡәы ҩажәеи жәаба нызқь ирыԥсо аԥсхәы иурацы игәы иҭо рахь ҩҩба-ҩба ҟәрышь иҟалоит хнызқь мааҭ, ирзынеиҭиааит арҭ ажәлар ахҩык иаалырхыз ицәԥсыз ихьӡала џьара акы аԥсуаа рзы алдыршаразы, ера ?ыр ақәҵаны изааигарны дыҟазар, уигь уахь ирзынеиҭиааит иԥсыз ихьӡала.
Ера аԥшәма, аԥсра иақәшәаз, сыск аашьны, аԥссы дышҭызхыз игәылацәа ааизганы, хәашак камыршәкәан, инапала иҟаҵаны Ирҿеиҵааит, дқьырсианзар аԥшьаҩ ирԥшьаны, дыԥсылманзар амула дарԥхьаны. Ари аԥарақәа иаизо Аҟәа аԥсуаа «ҵара блахтреи» ҳәа  («культурно-просветительное об-во»), аидгылара ирымо есымза ироуларазы ирызҭақәаз, зыхь?ала ирҭыиз шәҟәыла иацҵаны насгьы урҭ ирыуалуп, иназҭииз зыхьӡала инарҭииз зегьы ажәа ацҵаны ҳгазеҭ ианырҵаларцы. Ари сара исҳәо ҩҩба рыла ифеидоуп: акы, алыԥсаа дзоуз игәы ҭынчхоит, џьабаа ду имамкәа ихьымӡӷ ихыигоит, агьи аԥара (амаруга) ииҭииз џьара, арысҟатәи аибацәа иҟо аӡәы даларааӡап, еҳагьы иԥсы изы иԥсаԥоуп, ергьы ажәлар аԥсуаа рзы дхәарҭахоит. Абасоуп ҳаиҳа зыбла хту ажәларқәа ишыруа, убри азын сшәыҳәоит кыр еилзырго ӡәырҩы шәыҟазар абри ишысҳәаз еԥш ашьақәыргылара ҳашьҭаларазы, избан шәҳәозар, ауаа аӡәаӡәала иахьааидгыло ирҳхоит: «Ҳақәырхт арҭ аԥсхәрақәа, феида рыԥаӡамкәа, даҽакы ала высшьа амаӡами» ҳәа.
Ҳарҟәаҵып ҳҵас бааԥсқәа, ҳаҿыхап, ҳарышьҭалап сара исҳәаз иреиԥшу аус бзиақәа! Ҳцалап алашарахь, икаҳажьып алашьцара! Ари исҳәаз аҵыхәала сшәыҳәоит дасу шәгәы иаанаго шәҳәаразы.
                                                        Шамил Хокерба

Абри абоа а-Хокеба ишыиҳәуа еԥш агазеҭ «Аԥсны» аҿы ҩынтә-хынтә раҟара ианаҳҵахьеит аԥсхәра иақәдырӡуа аҵара иақәдырӡразы. Ожәы а-Хокерба ишыиҳәоуагьы дара ибзиоуп. Зажәа кыр ԥнаҟуа ирыуалуп, абри аус ацхрааразы, алыԥсаа дзауз изгьы ихьӡыуп, Аԥсныи аԥсуаа рызгьы дара ибзиоуп.
                                                                                            Редакциа

                                                 АРҼЕИРА
Ари аԥхьа иҭыҵуаз а-№№- қәа рҿы хәашра дара агханы декабр ацынхәрас ноиабр ҳәа ианылеит ҳгазеҭ аханы.

Абри ашықәс ҿыц иаркны агазеҭ «Аԥсны» номерк № манаҭк ирыԥсахоит.


                                           АԤСУА  ШКОЛҚӘА
                                                    Ма аҷышьа ӷәӷәазароуп, ма аҳа.
                                                                                                 (Аԥсуа жәаԥҟа)
Ехьа ожәраанӡы ишааҩуаз еԥш аԥсуа школқәа ожәыгь иӷәӷәаны ишьақәгылам. Ақыҭа урызҵаар арҵаҩцәа ирхаратәыуеит, арҵаҩцәа урызҵаар ақыҭа ирхарартәыуеит.
Инаԥшуа ртәы здыруа урызҵаар «Аҳагьы ӷәӷәам, аҷышьагьы ӷәӷәам» ҳәа уарҳәоит.
Ари захьӡу уи ауп арҵаҩцәагьы дыук, аӡәык – ҩыџьак ракәымзар, рыус иадҳәаҵаланы иашьҭам, ақыҭагьы ӷәӷәала ари дук аҵара, алахтра иашьҭазаҩым. Ииашаны, арҵаҩы бзиа дахыҟоу ақыҭан ақыҭа рлымҳа иҭеигалоит аҵара шыбзиоу, уи анаҩс иара гәык ала ахәыҷқәа идыирҵуаны, иус ӷәӷәала дашьҭазаҩны дырбар, ахәыҷқәа агәырқьҳәа изынарышьҭуеит, иаргԥьы пату иқәырҵоит. Уи акы. Агьи, ақыҭа аҵара иашьҭазаҩызар, ари аус ӷәӷәала ишьҭырхыр, арҵаҩгьы иҭахызаргьы иҭахымзаргьы иус ҩнапыла имкыр ԥсыхәа амам, аҵарагьы бзиахоит. Аха ара ҳқыҭақәа аҵарақәа ахкәадоу, ахәыҷқәа имаҷны иахыҭоу, ииашаны уа «аҷашьагьы ӷәӷәамзаап, аҳагьы».
Убас ари ашықәса ҿВЦ ҳақәгәыӷыуеит «ҳҳагьы ҳаҷашьагьы» арыӷәӷәап ҳәа.
Убри ашықәс анаҩсгьы ҳземствақәа дара ҳрықәгәыӷыуеит, урҭ ӷәӷәала аусура талагыеит.
                                                                                                                Д.Гәлиа

                                                                       РЕДАКТОР :  АГӘЫԤ
                                                             Сухум.  Типография А.М.Заҟдшера        








№№ 2-43
                                           А   Ԥ   С   Н   Ы
                         Есы-мчыбжьа  иҭыҵуа демократ газеҭуп
           Ахә 2 м.                                                           Ахә 2 м.
    № 2  АМҼЫША  ИАНВАР  МЗА 11 РЗЫ 1920 ШЫҚӘСА РААН № 2

                       АГАЗЕҬ  "АԤСНЫ"  АКАНТОРА  АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымлоуа астатиақәа оҳәшьҭахьтәыла иаазҭыиз ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны " адрес: Сухум, типография Зайдшера 


Мажара иԥа Миша Чачба (Шервашидзе) иԥҳәыс еиба Нина Ҭома-иԥҳа адырра рылҭоит лара лыуацәеи лхаҵа иуацәеи зегьы: 18 иануар? азы (1920 ш.) амҽыша ҽны, 11 с. шежьы, Аҟәа ауахәама ду аҟны (Собор), лхаҵа  МИША ЛАУАН (Мажара) иԥа Чачба иԥсра ашықәс аҽны "апанихида" шыизыҟарҵуа.

Аҟәатә аҵара-аблахтра иазкыу (культурно-просветил.) агәыԥ адырра ҟарҵоит дара рҩызцәа – агәыԥ иалақәоу рахь: 11 сааҭ рзы, шежьы амҽыша ҽны, 18 иануар 1920 ш. рзы, Аҟәа ауахәама ду аҿы (собор) абрис агәыԥ иалаԥхьаӡаз МИША  МАЖАРА ЧАЧБА иԥа? иԥсра ашықәс аҽны "апанихь?ида" шыизыҟарҵуа.

                                               АШКОЛҚӘА
Аԥсны ашколқәа шыҟоу ҳәа аҳәара уалагар, изаҳауа атәымоҩ, ҳара ҳахьгьы еицәоуп иҳәоит. Аха Аԥсны ашколқәа шыҟоу еԥш џьара иҟоуп ҳәа сыҟам… Аԥсны, қыҭак аҿы аклас аҭкан амамкәа, аӷәқәа асқамқәа ирықәҵаны ирыдтәаланы иаԥхьоит.
Даҽаџьарагьы? аӷәыҵәҟьагьы рмоузт, сара адашьма ршьапқәа рышьклаԥса итәаны рқьаад хәычқәа ршьамхы иқәҵаны ҳаԥхьот ҳәа иаҿыуп.
Ахазына амч арҭ ақыҭақәа рҿы иаамӡазаргьы, ақыҭа ирыхьзеи? Ақыҭа рыхшыҩ азымцазаргьы, арҵаҩы ихьзеи? Ҳара рыцҳарас иҳамоу уиоуп?, џьара-џьара ақыҭан ажәларгьы дыук иашьҭазаҩымаҵара арҵаҩцәа џьоукгьы, абарҭ ақыҭақәа рҿы дыук ӷәӷәала иркым рыус… Ма арҵаҩы дыӷә?әазар, ма ақыҭа цқьа рыла хтымзар, ари еԥш аиҭаҳәатә зыҟалуамызт џьаргьы…
                                                      Д. Гә.

                                            МИША   ЧАЧБА
Аԥсышәала аҵареи аԥхьареи мыцхәы гәык ала иазгәышьуа иашьҭаз Мишь?а данхәыҷыз аахыс даара ибзианы дыздыруан сара абрис зыҩуа. Аҟәатәыи "Горскаиа школа" ҳаицҭан. Даара рыҽхәаԥхьыӡ иманы иҵуан; 1885 ш. рзы Қарҭ "аункиарра аклас" дҭалыеит. Уа даналга дфицарны аурыс рыр рҿы дыҟан, ари аибашьра ду аныҟала, дшафицарыз еԥш Леиб Ерим. аполк даланы Германиеи Австриеи драбашьуан. Аамҭала Ериван  полк иманы иан?ы деибашьуан; ашьҭахь 1917 ш. рзы аԥшьба гренадер несвиж полк аҿы еиҳабыс (камандипс) дыҟан. Аибашьраҿы дахыҟаз аиҳабыра "Шервашидзе алым еԥш  дымшәакәа шԥыла аибашьраҿы днеиуеит" ҳәа изырҳәон.
Урыстәыла аилаҩынтра (револиуциа) аныҟала 1918 ш. рзы, дыхынҳәыит ишьҭахьҟа, иԥсадгьыл ахь. Ара дахааиз камандирс ақырҭуа бригадаҿы (1 стрелк. дивизиаҿы) дҟарҵеит.
Ашьҭахьы абрис ашықәсан Баҭым ар дреиҳабны, Баҭым ахьчаразы дгылан. Баҭым аҭырқәцәа ианырга дыҭҟәаны ҩы мзы аҭырқәцәа дрыман. Уахьынтәыи ихы данақәиҭха Аԥсны аинрал Мазниев цхырааҩыс дыиман.
Убри аамҭазы аԥсуа жәлары р-Совет аҟнытә "советникс" дрыман аари аинрал. Убри аамҭазы аԥсуа мо.. ашьақәыргылара, аизара инапы ианырҵеит, аха инақәырццакны ақырҭқәа реиҳабырахьтә иҭыҵыз "апрказ№ ала ахгара иқәырҵеит, амҳаџьырқәа рыӡхыҵра далабзаҳәаҩызшәа дыԥхьаӡаны. Убра Қарҭ дшыҟаз, аполковник Мишьа, аршра ихьын, дзалымгакәа инарцәымҩа дҩықәлыеит.
Убас, аԥсуа ҵабырг, Аԥсны азы аус зыуаз, аԥсуа газеҭ "Аԥсны" зехьынџьара, ҿацәк аанмыжькәа ироуа иҟасҵоит зҳәоз, Миша игәахәтәы дахьымӡакәа, иԥсадгьыл иԥсы кәалкәалуа ишахьынҳалаз дацәыӡыит.
Ҵоуп, Мишьа Қарҭ дыԥсыит, аха Аԥснынтә Қарҭҟа данцоз аҽны сара дызлазбоз ала, иԥсы абзиабара усҟан ара инижьит, ицәеижьи роуп уахь ица, аха уигь дыук мырҵыкәа арахь иԥсы ахыҟаз, Аԥсныҟа иаарган Кәтол иржыит, иабацәа рыԥсыжырҭаҿы.
Убас, Аԥсны азы аус зыуаз ҩыџьа-хҩы иҟаз рахь ҵыԥхтәыи ашықәс азы Мишьа дрывӡааит.
Ибзиахааит уԥсаҭа Аԥсны азы гәыкала аус зыуаз, заамҭа аанӡа зынарцәымҩа инықәлаз!..
                                        Д. Гәлиа

                             РАԤХЬАӠАТӘЫИ  АԤСУА  КАЛЕНДАР 
Акьыԥхь азы ирхианы иҟоуп аԥсуа календар, егьҭыҵыуеит абрис амчыбжь аҩнуҵҟа.
Ари акалендар, акалендарқәа зегь реиԥш, амшқәеи аныҳәақәеи унарбоит, убырҭқәа рнаҩсари акалендар аҿы иҟоуп: амш аныбзиахои, ианыцәгьахои оҩы излеидырқәо, амш мышьҭақәа, амш маҷҟәикқәа оҩы амҩа данықәымлаша, ус ҿыц о…напы анеимыркыша амшқәа. Ажәытәӡа акалендаршыҟалаз аҭоурых ажәабжь, иаазыркьаҿны Аԥсны агеографиа, иаазыркьаҿны аԥсуа жәлара рҭоурых(историа), арахәқәа шаҟаамҭа имакьаны, еимгәаны инхоуа, аҳәсақәагьы ахшара рцәа даналашәуа аамҭа инаркны данлыхшуа амш злоудыруа, ашкол аҿы чымазара ҿкык аӡәыр ихьыр, шаҟа аамҭа ашколахь дзымнеиуа, раԥхьаӡа агазеҭ злаҟалаз аҭоурых ажәабжь, дырҩегь убырҭқәа реиԥшқәа иҵагь…
Абрис акалендар хәыс иоушт 40 идыркны 50-ба мааҭ раҟара (макьа иеилырганы исыздырам, заҟа исзаԥсахаша аха уезгьы уи еиҳахарым ҳәа сыҟоуп).
Акы еиԥшымкәа сшәыҳәоит аԥсуа газеҭ зоуқәо, аԥсуа газеҭқәа ауаа ирзызшуа адырра сышәҭаразы ҭелла сара схарџ ала, шаҟа "екземплиар" шәҭахыу. Дыук ирацәаны ишәҭахымзар, маҷк акәхашт акьыԥхь зааҳархаша.
                                                                                                  Д. Гәлиа

                                            АЖӘАБЖЬҚӘА
Иануар 5 рзы аҭел иаанагыеит ажәабжьны аболшевикцәа рнапы аҿы иҟалыеит Каликовка, Погребишче, Черкасыи, аст. Чаплино, Гришино ҳәа.
Иануар 6 рзы: Болшевикцәа иргыеит аст. Запорожье, Ручеково, Иузовка, Каменское, х-полкк адоб-цәа аб-цәа рнапа аҿы иҟалеит ҳәа.
Аб-цәа Таганрог ааигәа 50 в. рҿы игылоуп; урҭ рнапы аҿы иҟалыеит адәыӷба мҩа реихагылара Бахмутыи Луганскыи рыкәш.
Ианур 7 рзы: Аб-цәа рнапы аҿы иҟалыеит: Тарашча, Користовка, Гургулиев, Березов, Ачинск. Урҭ иргыеит Царицыин, ашьҭахы Калача акәшгьы.
                                                                                                            "Н.С."

          Аҟәа аучастка (анхарҭа) аазхәарцы зҭахыу рахь:
Аучастка аҩны бзиа зҭагылоу, ма ишаанагара  ҩны хәыҷык зҭагылоу, ма баша  оҩы ихы ныҵеикыртәы иҟоу хыбрак зҭагылоу акы аасхәандаз згәахәуа агазеҭ "Аԥсны" акантораҿы дааир амҩа дықәырҵоит, идырбоит.
Рыхәқәа 30,000  м. инадыркны  230,000 м. рҟынӡа хәыс измақәоу.


Абрис ашықәс ҿыц иаркны агазеҭ "Аԥсны" номерк  2 манаҭк ирыԥсахоит.

                                                                                      --------------------------------------------
                                                                                          РЕДАКТОР    АГӘЫԤ
                                                                                      --------------------------------------------
                                                                                  Сухум. Типография А.М.Зайдшера


                                              А   Ԥ   С   Н   Ы  
                          Есы-мчыбжьа иҭыҵуа демократ газеҭуп
               Ахә 2 м.                                                          Ахә 2 м.
       № 3 (41) АԤШЬАША ИАНВАР МЗА 29 РЗЫ 1920 ШЫҚӘСА РААН (41)? № 3 

                                 АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспон?денциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла, иаазҭыиз иахь ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиақәа агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера 

                                   АԤСУА   ШКОЛҚӘА
Аԥсуа школқәа рыинструктор Ф.Ешба ашколқәа дрылалан еимыидеит ожәы ицаз Қьырса мзазы. Ԥаса данрылаз, ианеимидаз икәадашәа, цқьа ишьақәгыланы иахьыҟамыз деиҭанеит, еиҭеибеит. Самырзаҟана ауезд аҿы: 1. Р - а ашкол аҿы арҵаҩы ожәыгь мчыла аус иуеит иклас ҭуан амам, аԥенџьырқәа саркьа рҭам, мҿы имам, "сторожгьы" дыимам.
2. С - да ашколагьы абасцәҟьоуп ишыҟоу, аха ҵоуп, уаатәыи аклас аҭуан амоуп.
3. 1?Б - иа ақыҭа рыусҳәарҭа аҿоуп ахәыҷқәа ахадырԥхьуа.
4. К - та ашкола. Рыуаџьаҟ амца ҭам, ахәыҷқәа қыџьқыџьуа аклас иҩнатәоуп; шәҟәы рызҩуам; рнапқәа ҵысуеит. Арҵаҩы ашкол аҿы дыҟам, инструктор ахәыҷқәа ашәҟәы ишаирԥхьоз ар?ҵаҩы ҽыла дааит. Ладагьы ҩадагьы аԥша асуеит…
5. А - ра ашкола. Ашкола адыркырцы ихыиан: аха инструктор даннеи, аус ҽеихыеит, аклас иацхрааразы ажәа ирҭеит.
6. О - м. ашкола. О - маа рхатә школа рымам, аӡәы иҩны ахәыҷқәа адырԥхьоит. Ҩнымаҭәа ҳәа егьыҩнам. Ара ахәыҷқәа шьоукы саара адашьмаҿы итәоуп, џьоукы ацәарҭоӷәы? иқәтәоуп, иаҳа знасыԥ зыцхырааз џьоукы аскамқәа ирықәтәоуп. Ахәыҷқәа 106-ҩык раҟара ыҟоуп. Арҵаҩцәа ԥшьҩык ыҟоуп. Арҭ акласқәа зегьы рҿы қырҭ бызшәамзар акгьы ддырҵоуам. Арҵаҩцәа ашшыуеит, ҳара ҳагәхьаа оҩы икым ҳәа.
7. Ԥ - ԥ ашкола. Ашкола аԥсыжырҭаҿы игылоуп. Ожәыи-ожәыи аҳәсақәа акәукәуҳәа ианеибарҳәҳәалак ахәыҷқәа рҳауеит, ишәоит, рышәҟәыԥхьара еиланагоит…
8. А - ж?а ашкола. №ԥ-ҩык ахәыҷқәа ҭоуп. Арҵаҩцәа ҩыџьа ыҟоуп. Ақыҭа дыуп, аҵаҩцәа маҷуп…
9. А - ра ашкола. Арҵаҩцәа ҩыџьа ыҟоуп, аҵаҩцәа 17 -ҩык. Абраагьы ақыҭа дууп, аҵаҩцәа маҷыуп. Ашкола абнагәҭа игылоуп, мҿы ашкола иамам.
10. К - ӷ ашкола. Ашкола аԥенџьыр саркьа ҭаи, уаџьаҟ (печк) амам, сқам ыҟам …. Ас иахыҟоу, ҳәара аҭахыума, аҵарагьы маҷуп.
11. Т - шь ашкола. Ара аԥсышәалагьы, қырҭ бызшәалагьы, аурыс бызшәалагьы иаԥхьоит…
12. Ц - р ашкола. Ашкола абна илагылоуп, ааигәа-сигәа оҩ дынхом. Аҩра цқьа ишьақәыргылам: анбанк атетрад аҿы даҟьак аханатә а?ҵыхәанӡа ирыҩоит. Прграмма ҳәа егьыҟам…
13. Мықә ашкола. Арҵаҩы ԥҳәыс даара бзиа лыус рыӷәӷәаны илкыуп. Ашкола ааигәа аӡы ацҳа рыхыдлырҵеит, ожәы даараӡа ахәыҷқәа рзы иманшәалахыеит.
Дж - а ашкола маҵ?урҭа амам…
          15. Т - л ашкола. Ахәыҷқәа  ахьҭа иакын еимпыит. Ашкола ашә адыркырцы иҟан, аха инструктор даннеи, аус еиҳа еиӷьхыеит, ажәа ирҭеит, ахәыҷқәа ҭарҵаразы  ашкола амҿы адыргаларазгьы. Иашаны ашкола еиҭадырҿыцит, ахәыҷқәа ҭарҵеит, амҿы адыргалт…
          16.Г - ԥ ашкола. Аҩны итәаз арҵаҩы удәылҵ еиҳәан, ашкола ашә адырграцы иҟан, аха ожәы ақыҭа аҩны аархәарцы ажәа ирҭеит инструктор, амҿгьы ааргарцы.
          17. А - кьа ашкола. Ԥасатәыи аревизиаан иарҳәақәаз дыук дықәымныӡәеит,аклас аԥенџьыр саркьа ҭам, амҿы ыҟам,ма ашкола хылаԥшҩыс, цхырааҩыс иамаз А.Д. абрагьцәа ддыргәаҟын дыхҵәеит…
          18. М - ла ашкола. Ашкола гылоуп, амаҭәахә ҩноуп, хәыҷ-мыҷык агыз ҟаҵам, арҵаҩы дамам, абас абрис ашкола еиба-кәеибаха игылыеижьҭеи кырҵуеит, изҿыузеи  М - лаа?
          19. Ар - ду ашкол. Ара макьа ҵара ыҟам. Ахәыҷқәа аԥсацәоуп, идзырҵои дареи бызшәала еиқәшәом. Закә гәнаҳау уара идыр, аҩ-клас рҿы иҽеины ҵарак зыҟамлеит, ианакәзаалакгьы…
                                                           Д.Гә.


                                  ОЧАМЧЫРАТӘИ  АЗЕМСТВА  РЫУС БАШЬА 
         Очамчыра Аземства аныхты, аусқәа иҟаз, ирбашаз, раԥхьа иргыланы ирыԥхьаӡеит, ауаа цәгьақәа рыкра. Урҭ рыкылгара: ԥаса ирыдыргалт аԥсышәала иааргарцы, идыргәыбзыӷыит, аха икылсуа реиҳа, икылымсуа еиҳахыеит, аԥсшәа ахьамыхәаз, мчыла ирышьҭалыеит, ианкылымсӡа рҭаацәа кны иҭаркыит, урҭ нап рыдызкылаз афатә рызҭоз, ирыцхрааоз, абџьар рыззырхиоз ыҵырәын иҭаркыит, нас ԥсыхәа анымоуӡа икылсыит, аземства рнап? рҽанырҵеит: ожәы Кәыдры ауезд аҿы арҳәра, ақәылара ԥыҭк имаҷхыеит, Аземства рымч ала.
         Абрис Аземства рыус башьа даара ҳара иаҳазбзиахеит, Аземства зыԥсаз ирдырратәы иҟалаит абарҭ иҭабуп ҳәа раҳҳәар ҳақәнаганы ҳаҟоуп… 


Аԥсуа газеҭ "Аԥсны" атипографиаҿы дырҭахыуп ҷкәынак 15 шықәса иреиҵам қәрала, акьыԥхь аархаразы. Мызкы 1800 м. уалафахәыс иоуеит. Наҟ-наҟ ԥыҭк ишыиҵоуа еԥш иуалафахәгьы иацлоит. Аҷкәын аԥсышәала аныпыла ? ҩыра хәыҷык даԥхьозароуп. Абрис еԥшҷкәын Аҟәа амаҵура зҭахыу ӡәыр дыжәдыруазар, ҳашәыҳәоит даҳзаашәышьҭразы иаарласны.
                                                     Редакциа


                                          АМҲАЏЬЫР
                              (Драма  У1 қәгылара аманы)
Аҵыхәтәан, астаршин уахь ихы рханы иуеиҳәа? уи ауп: ақыҭа унапы иану ишақәнагуа ихьча, ауаа бааԥсқәа ирцәыхьча, мамзар, иухьша дыр ҳәа уеиҳәоит. Ажәлар шәахь ииҳәа уи оуп: Ишәасҳәауа, иарбанзаалак акы шәахымԥакәа иныҟәыжәгароуп ҳәа. Абас дцәажәоит. (нас аиҳабацәа ааилацәажәа-ҩеилацәажәаны Рашьыҭ идырҵоит ажәақәак аначалник иқәнагахаша иҳәарцы).
РАШЬЫҬ. (Илаба ааиҵыргәаны). Дад, аначалник, абарҭ ажәлар рыхьӡала агәра усыргоит, агәра ухасырҵоит маӡала аҭырқәцәа ацәажәацәа ақыҭақәа ирылоуп ишәылоуп ҳәа иззыуҳәаз реиԥш макьана ҳа ҳҿы оҩы дшаҳамбац, иагьшҳаламлац. Уи акы. Ҩбагьы, аибашьра шәыгаҿа иҟалар ҟалап ҳәа ажәабжь иҳауҳәаз даара ҳгәы иасит, ҳалахь еиқәнаҵеит. Избан акәзар, аибашьра цәгьарамзар, ҳахнамырҵәуазар уи бзиарак ҳақәнаршәашам. Аҵыхәтәан, дад аначалник, уаҳзыӡырҩуазар акыи-ҩбеи жәа залымдараны, ҳгәы ԥызҵәараны ҳзыниақәаз уаҳҳәар ҳҭахуп.
Уи закәу уи ауп: шәара ҳахылаԥшцәа шәылашәа апапцәа акануеиқәа рыманы ақыҭақәа ирылоуп, мчыла ҳасабицәа иҳампыҵыжәжәаны ишыҵәаа-ҵәаауа инаҭуа, жәытәнатәгьы ҳабацәа рдин иаабахьаз ҟьашьуа. Абас абарҭ-абарҭқәа азалымдарақәа иаҳзырыуқәоуа даараӡа ҳагәқәа ааԥырҵәаӡеит. Убри уара ҳхылаԥш, аначалник улымҳа аҟынӡа инаҳакӡоит, абарҭ зегьы ҳауҳәоит, ожәшьҭак убарҭ азалымдарақәа иааҳзыруқәа аҵыхәа ԥырҵәарцы. (Аписар иахь). Дад, абас иаҳзеиҭаҳә.
АПИСАР. К Вам, г. начальник, от имени всех здесь собравшихся обращается наш почетный старик и заверяет вас, что среди нас не было еще ни одного из агентов, о которых Вы только что говорили.Мы, говорит, тоже крайне огорчены печальной вестью о войне, могущеи разразиться на нашем побережии. Она, эта война, принесет нам лишь одни бедствия и несчастия и, в конец разорит наши, и без того жалкое хозяйство.Далее, старик говорит, если вы нас выслушаете, мы желали бы поведать Вам, нашему начальнику о некоторых возмутительных вещах, творимых над нами. Это то, что от имени, якобы, вас – начальства разъезжают по деревням некоторые лица, а именно4 священники, в сопровождении стражников, вырывают из рук наших детей и насильно крестят, совершая этим насилие над нашей верой и верой наших отцов, а потому просит Вас от имени собрания обратить на это внимание и положить конец этому возмутительному явлению. (Аначалник уи иажәа анҵәамҭазы ажәақәа игәамԥхазт, дҩаҵҟьоит, иҭаҷкәым раҵәаны астол иқәқшоуа, ажәлар дҩарықәҟаауеит).
АНАЧАЛНИК. Молчать! (Рашьыҭ иахь). Арестую я тебя, старика за твои слова! (Ажәлар рахь). Не ваше дело говорить и разсуждать о действиях начальства, ибо эти лица, на которых вы жалуетес, нами командированы. Не смейте жаловаться на них. Знают они, что делают. На Ваше же благо. Вы слепы, вам добро делают, а вы этого не понимаете. Чтобы я больше не слыхал жалобы на действия лиц, поставленных нами и безприкословно исполнять все их требования… Подайте лошадь! До свидания! (Дцоит. Ажәлар аначалник дындәықәҵаны, иаин иааилагылоит).
АИҲАБАЦӘА РУАӠӘЫ. (Аписр иахь). Дад, ари аначалник арысҟак дызыргәаазешьт, ииҳәазеи?
АПИСАР. Шбоукы мчыла ҳахәыҷқәа ҳампыҵжәананы инаҭуа иҳалоуп ҳәа Рашьыҭ ииҳәаз ауп дызыргәаа еиҳарак аначалник. Ииҳәа уи ауп: уажәы азы уҭаскыр акәын иуқәнагооз ҳәа даӷьыит Рашьыҭ иахь. Аҵыхәтәан, ажәлар шәахь шәара ишәыусым ахылаԥшцәа ауаа ишәыларҵуа ируа-ирҳәуа алацәажәара, аӡыбра. Урҭ ауаа ишәылоу ҳара ишәылаҳҵеит, иҳәеит. Урҭ ируа-ирҳәоуа дара ирдыруеит, шәара ишәыусым. Шәара шәлашәуп, шәыбзиара,ишәзеиӷьхаша иашьҭоуп, аха уи шәара ишәызгәаҭом. Исымбароуп, иахьанахыс шәхылаԥшцәеи, уск азы уҳәа ишәыларҵуа ауаа рҭыӡшәақәа аҳәара, иҳәеит.
РАШЬЫҬ. Ари џбашьатәымыи. Уҿдырҭуама. Уха уцламҳә еихаҿаҳәазароуп, аҵабырг уҿы иҭымшәароуп, ари сыирми мшәан? Ҳсабииума ҳара, ҳара ажәлар дыуӡӡа иаҳзеиӷьыу, иаҳзеицәоу иаҳзеилмыргоуа ҳауҟахыу, ҳақәымшәеи "зышхәа уҭоу иашәа ҳәа" ҳәа, ҳартәырымтәыи, ирҳәоуа уулароуп. Ари аџьашьатәы, ари аиҭаҳәатәы сахаанхарцы, сыла иабарцы сыҟазаап сажәымҭаҿха.
АИҲАБАЦӘА РУАӠӘЫ. Уи Рашьыҭ, уара умала уакәым, зегьы дҳацәҳаит, зегьы дҳабашьт иахьа. Аха агьаурым. Издыруада, усгьы есқьынагьы иҟаларым, аамҭак ҳаԥхьаҟа иҳаухп. Ҳаимышәышьҭ ожәышьҭа, ҳаҳыԥшрызеи. (Шьоукы еиқәҿырҭуеит):
АБЖЬҚӘА. Шоуген!
Иуазеи?
Умцои аҩныҟа?
Аеи, аеи снеиуеит ожәыҵәҟьа!
РАШЬЫҬ. (Икәшаны игылоу рахь). Ҳадәықәшәца ҳаргьы. (Еимыҵуеит ажәлар).

                                             Аԥарда леиуеит

                                     АХЫНТӘ   ҚӘГЫЛАРА
Ашҭаҿы. Аҵла ашәшьыра иҵатәоуп Фатмеи Шьазинеи, Қьамал ашьац ҿыцха дылаиоуп, ицлымҳәа инапқәа аҵыргәаны, ишьапқәа аргьалоуа. Фатма дахьтәоу ахахара даҿуп., Шьазинагьы акы қәылҵоит. Рашьыҭыи Росланыи ыҟам. Наҟ, рнаҩсҟа Аԥсны ашьхақәа иԥшӡаӡа, иӷьазӷьазуа урҿаԥшуоит.
ШЬАЗИНА. Сан, бгәы ишԥаанагои, Рашьыҭыи Росланыи ишиашаз ицарызушьт Аҟәаҟа? Срыцәшәоит цәгьаӡа. Ари аибашьра иҟалаз, издыруада џьара аҭырқәцәеи аурысқәеи иахьааидыслоуа ирыбжьашәар, амитә ҳақәшәашт. Иара ожыгь слымҳа иҭыҩаауашәа исаҳауеит жәацыуха ашырԥазы абзарбзанқәа иҭҟьауаз.
ФАТМА. Иҟалапицазар Аҟәанӡа, мамзарарысҟаамҭа инзырхарызыз. Абар, иахьа хымшыупиҟамыижьҭеи. Оҳ, Анцәа дыу, унапы ҳануп, ишакәхалак ҳалоумырӡын, ари аамҭа цәгьа иаҳзыҟалаз. (Иалагоит дасу изҿқәаз рыусқәа, дук бжьымсыцкәаны алашбжы гооит).
ШЬАЗИНА. Сишьт!.. иаауеит, сгәахәоит, ҽышьҭыбжьык саҳауеит. Қьамал, уҩны уцеишьт, иаауа дуубап. (Қьамал дыҩаҵҟьаны дцоит. Дук мырҵыкәа дыҩуа, дыԥоуа, дгәырӷьауа иҿааихоит).
ҚЬАМАЛ. Иааит! Иааит! Аҩыџьагьы ааит! Аҽыжәҵра иаҿуп! (Иаацәырҵуеит Рашьыҭыи Росланыи ршәақьқәа рыжәҩа ихшьны, рҟамақәа кны. Иааины рҭаацәа, ашәшьыра иахьыҵатәоу, иаарыдгылоит. Рослан иаб
                                                                                   С.Ҷ.

                                             АЖӘАБЖЬҚӘА
Ақырҭқәа р-республика зхы иақәиҭу республикас ирдырыит асоиузникцәа.
                                   21 иануар
Аҩадахьтә Сибрыи Ленск аҩнцҵҟатәыи аб-цәа рыр рнапы аҿы иҟалыеит.

Комчаткатәыи Петропавловск аб-цәа реиҳабыра ҟалыеит.
Владивостокыи Уссуриискыи рыбжьара иҟалыеит аилаҩынтра.

Албаниа асербқәа рыр рыларцарцы иақәыркыит.

Маи-маевски, ад-цәа реинрал, дара ад-цәа рсуд ала дкыдҵаны дыршьит.

                                         22 иануар
Аб-цәа рнапы аҿы иҟалыеит астанциақәа: Семикаракорскыи, Ремонтнаиаи.

Криворогыи Никополскыи рыкәш аб-цәа ԥхьала ицоит.

Новочеркаск аб-цәа ианышьҭырхуаз 600 милион донскои аԥарақәа ргыеит.

                                         24 иануар
Аб-цәа зехьынџьара афронтқәа рҿы ԥхьала ицоит, аибашьрагьы ӷәӷәала иҟоуп.

Аб-цәа еибашьуа рыҵак ырҭбаауа инеиуеит.
                                                                              "Н.С."

Ашәҟәқәа рзаҳашьҭит, ауаа рҿалагьы ирзаҳацҳаит Осамчыреи, Гәдауҭаи, Лыхныи иҟақәоу ҳаԥсуа газеҭа зҭыиқәаз рахь , ицаз ашықәс азтәыи аҳасаб (очет) ҳарҭаразы, аха макьана иаҳмоуцт.
Очамчыратә ҳагент иахь хынтәы-ԥшьынтәгьы изаҳашьҭыит ашәҟәы, аха ҿыиҭуам.
Зегьы ҳшәыҳәоит аҳасаб ҳшәырбаразы. Агазеҭқәа ишәҭыиз рыхә ҳзаашәҭыи, ишәзымҭыиз агазеҭ а-№№-қәа ҳазхыншәырҳәы.
                                                                         Р.

                                        АРҼЕИРА
Ари аԥхьа иҭыҵыз а-№ 2  аҿы, Мишьа Чачба инекролог аҿы, акьаԥхь анаадырхоз, машәырны иалышәшәеит ҩбаҟа жәа. Аиҳарак иакәымкәа иҟала: "Миша Чачба ила иҳаут аԥсышәала иҩны Аԥсны ахсаала" ҳәа ажәақәа ианымкәа иҭыҵт.
                                                                                                           Редакциа

Ари ицаз ажәамшк ҳгазеҭ ԥыҭк еиҵахыеит, акы ҳкьыԥхь аархацәа аӡәы иаԥхьаҟа мызкы иқәнагоз иуалафахәы иган иҩныҟа дахцаз, дмааит, агьи аӡәк иаҳзынхазгьы лаҳәшьа лчымазарала аус лзымыуит.
                                                        Р.

Гришьа Хәарцкиа агазеҭ "Аԥсны" цхыраагас иоуразы иалыеигалалыеит 500 м. Аџьшьара ду аҭаны, иҭабуп ахҳәааны иҳадаҳкылт.
                                                                             Агәыԥ

                                 АШӘҞӘ  ҾЫЦҚӘА
Д.Гәлиа иҟаиҵаз ашәҟәқәа: 1. Аҽы бзиа, аҽы зҩыда аусуразыи ақәтәаразыи ибзиоу алыԥшаареи адырреи. 2. Ажәхьа бзиаи, изҩадоуи, хышла ибзиоу адыршьеи алыԥшаареи иҭыҵыит. Изҭахыу еуоит автор иҟнытә.

                                  АКРАЛ  ҾЫЦҚӘА
Аингиацәа рыҟнытә иааҩыз ажәабжьқәа рыла Кавказ ашьха нхыҵ ах-республикак Ақырҭқәеи, Азарбаджанааи, аерманцәеи рреспубликақәа зхы иақәиҭыу республикақәас ирыԥхьаӡеит асоиузникцәа, аха арҭ рреспубликақәа рҳәаақәа еилырганы, хьаҳәа-ԥаҳәа рымамкәа иҟарымҵацт. Арҭ аҳәаақәа уашьҭан ирыхәаԥшрацы иҟоуп.
                                                                                                            "Борьба"

                  Аҟәа аучастка (анхарҭа) аазхәарцы зҭахыу рахь:
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртәы иҟоу хыбрак зҭагылоу акы аасхәандаз згәахәуа агазеҭ "Аԥсны" аконторҿы дааир амҩа дықәырҵоит, идырбоит.
Рыхәқәа 30, 000 инадыркны 230,000рҟынӡа хәыс измақәоу.

Абрис ашықәс ҿыц иаркны агазеҭ "Аԥсны" номерк 2 манаҭк ирыԥсахоит.

                                                                                 ------------------------------------------
                                                                                     РЕДАКТОР   АГӘЫԤ
                                                                                 ------------------------------------------
                                                                               Сухум. Типография А.М.Зайдшера

                      
                                          А   Ԥ   С   Н   Ы
                             Есы-мчыбжьа иҭыҵуа демократ газеҭуп
                    Ахә 2 м.                                                      Ахә 2 м.
         № 4 АԤШЬАША ФЕВРАЛ МЗА 12 РЗЫ 1920 ШЫҚӘСА РААН (42) №4

                               АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәуам, инырхыуеит.
Цқьа еилырганы иҩым, зеилыргара цәгьау астатигьы агазеҭ иамаҭәахәым акы еԥш иахәаԥшуеит.
Агазеҭ "Аԥсны" адрес: Сухум, типография Зайдшера


                          ИАБЗАЗАШЬОУЗЕИ ҲАԤСУА ГАЗЕҬ?
Ожәы аакьыскьа ҳагентцәа аԥсуа газеҭ зҭыиқәоз, ажәала, шәҟәыла, газеҭла ҳрыҳәеит ицаз ашықәстәи аҳасаб ҳдырбаразы.
Алыхнытә лыҟнытә иҳауит аҳасаб, агьырҭ рыҟнытә иаҳмоуцт. Очамчыратә агент Б.Ҳаџьымба ҳара иаҳҳәуа макьа илымҳа иаирҳауам, иааигуа иҟақәоу аӡәы цқьа еимҳәозар.
Макьана ҳара излаабуа ала изҭыиуагьы гәык аоа иашьҭам, иаазхәо дыҟазаргьы иззаихә, излахәарҭоу еилырганы иазҳәоуа оҩы дыимам. Убырҭқәа убырҭқәа рыла ҳгазеҭ еиҵахыеит, еиҳа еиҳа еиҵахоуа инеиуеит, аԥсуа интеллигенциа иаарласны ацхыраара арымҭозар, иаҳмаҳаит рымҳәааит, ҳгазеҭ аҭыҵра иаҟәыҵыр ҟалап. Убри аҟнытә аземствақәа рахь ашәыҟәқәа ҳашьҭыит, абрис аус абас ишыҟоу адырра раҳҭеит. Абарҭқәа рнаҩс иааӡбыит, уаҳа ԥсыхәа анамоу, ҳгазеҭ зыԥсоу ахәбжа изҭыиуа изынхаразы. Абрис алагьы абрис агазеҭ аус анызҽеимха, нас "агәыԥ" егьрывбам, ирылшуаз зегьы ҟарҵеит, аҳәатәгьы агдмырхыеит, нас абрис амҩа ақәымҵара, амҩаԥымгара ирывбазааит аԥсуа интеллигенциа, абрис аԥсуа газеҭ иамԥхьоуаи, иаԥхьашагьы оҩҵас ирыдзымгалуа!!
                                                         "Агәыԥ"

                                          АԤСУА  ШКОЛҚӘА
Н - лоу ашкола. Ԥшь-отделениак ыҟоуп. 2-баи 3-ԥеи ԥшьбеи отделениақхәа рҿы 4-ҩык ахәыҷқәа тәоуп. Ашкола аҩны арҵаҩы Т.П. итәуп, хәыда-ԥсада ахәыҷқәа ҩнеиҵеит, амҿгьы, ацәымзагьы, амаҵыуҩгьы загьы иара ихаҿы иаигыеит хәыда-ԥсада. Ари даара хсаала бзиоуп.
Е - р ашкола. Арҵаҩцәа аҩыџьагьы чымазаҩцәоуп, убри аҟнытә аҵара ԥыҭк еиҵахыеит…
О - ргьи ? ашкол. Шаҟантә ахәыҷқәа аклас иҭалуа иҭыҵуа цыԥхьаӡа аныҳәара "Цариу небесныыи" (аклас ианҭалуа),  "достоино" (аклас ианҭыҵуа) ирыԥхьоит. Хәынтә аклас иҭаларгьы ахәынтәгьы абарҭ аныҳәарақәа ирыԥхьоит. Кьарахә дук ивара иадуп аклас аҿы ахәыҷқәа ахаирԥхьо. Инструктор анбан "Ъ" ахәыҷқәа идумырҩлан ҳәа арҵаҩы еиҳәеит, абџьаргьы аклас аҿы иҟәнихларазы… Апрограмма ҟаиҵарцы… Абасоуп Аԥсны ашколқәа ирбзазашьоу.
Арҵаҩцәа џьоукы ашколқәа рҿы иҟам, ма рабраа рҿы иҟоуп, ма рыуацәа рҿы, ма иҩны дыҟоуп. Ианаашалакь, ажәқәа анырхьалакь, абысҭа анырыулакь, акрыанифалакь иҽы акәадыр ҩақәҵаны, иабџьар – иҟамеи икьарахәи ааиҟәынҵаны, иҽы дақәтәаны ишколаҿы даауеит, ашьыбжь аара хәыҷык шагыу. Уа дахааиуа ахәыҷқәа шьоукы ргәы ҿыӷьны рыҩнқәа рахь ицоит, иаанхаз ампыл ишасуаз рымаҭҿақәа реимаақәа? ԥыржәжәан еиқәԥоуа ашкол аԥхьа игылоуп. Уи амш аныбзиоу ауп. Амш аныцәгьеу атәы ҳҳәап. Арҵаҩцәа џьоукы шамахада сааҭ рымам, ианышәшьыу, ақәа анауа, аамҭа шаҟа цахьоу изымдыркәа шьыбжьышьҭахынӡа данымаауа ыҟоуп. Ма чарак, ма ԥсхәрак ахь дцазар, адырҩаҽны ашколахь дзымааӡар ҟалап, шьыбжьышьҭахьшәа зны дааргьы, конспект имам, программа имам заа иҟаҵаны, иԥыхьашәаз акы иаирԥхьоит, иааиԥыхьашәаз акы дыирҩыуеит. Убри аамҭазы иҽы акәадыр ақәны игылоуп, дҩақәтәаны деиҭацыуеит. Ари аус азы дыук ибзиам. Абас иҟақәоу иҩызцәа арҵаҩцәа ирзымдыруаны иҟам, дара рхала, еиҳабыла акәымкәа абас хыхь ишысҳәаз еԥш арҵаҩцәа ишхәарҭам рарҳәаразы иамҩоуп.
Ажәларыи аиҳабырыеи ируалыуп арҵаҩы исфарызеи, изжәрызеи, амҿы амца ҳәа дыблаҟьо ақыҭа дрыларымҵаразы, нас арҵаҩы иуалуп ишкол аҿы дтәаны ихәыҷқәа идыирҵашеи ишыдирҵашеи аҳасаб кны ишколаҿы дтәаразы.
                                                                                             Д. Гәлиа

                                   ЏЬАРА - ЏЬАРА  АҚЫҬАҚӘА…
Аԥсны џьара-џьара ақыҭақәа, рыхьӡ зааӡозеи, иаҳҳәап – Ешыра ақыҭа. Араҟа 150 ҭӡы рыҵкыс еиҳамзар еиҵам. Уааԥсырала 1200 - 1300 иреиҳамзар иреиҵам. Абрис ақыҭан џьашьатәыс иубаша убри оуп – иреиҳау иреиҵоу аӡәы ашәҟәыԥхьара аурыстәы ала акәзааит, аԥсышәала акәзааит издырам. Иҟалазеи абрис ақыҭан? Дахьԥаҟамлеи абрис ақыҭан аӡәы абас аҟазара ишхәарҭам разҳәаша? Абасоуп ҳара аԥсацәа џьара-џьара ақыҭақәа рҿы ҳшыҟоу аҵаразы. Нас ҵарада ҳара аԥсацәа ҳаԥхьаҟа ҳазлацоуазеи?!

                            АУСУЦӘА  РМАРСЕЛИОЗА
                                   (Аурыстә аҟнытә)
                    Ҳазқәа наҟ иазҳархап ҳажәытә ҵасқәа,
                    Ҳшьпқәп ирыдҳаршәшәап усҟантәыи асабқәа
                    Аҳцәа ртахтқәа рзы шьоуцәас иҟоу ҳауп
                    Ахьтәы еижьагқәа цәгьаоа ирышьҭоу ҳауп,

                            Ҳцап ҳара ҳашьцәа гәаҟцәа рахь,
                            Ҳцап ҳара ауаа млашьқәа рахь.
                            Ҳамчқәа наҳархап ҳазмырбзазо рахь,
                            Рқьафыура рхаршҭны, ҳнарыԥхьап аибашьрахь!

                            Шәҩагыл, шәнеиха пусуцәа, ажәларқәа!
                            Шәнеиха, ҳаӷацәа рахь ҳашьцәа млашьқәа!
                            Идшәырба ашьаура ишаҭахыу!
                            Шәнеиха, шәнеиха шәаԥхьаҟа!!!

                   Абеиацәа намысда ԥсыцәгьақәа
                   Еимырҵәоит шәмазара џьабаа-хьанҭақәа.
                   Шәыԥхӡашала ичоит анамысдақәа
                   Шәҿаҵахәы шәҿыҵырҟьоит урҭ акы иамырӡуа

                             Шәарҭ шәымлашьла, урҭ қьаф рыуларазы,
                             Шәарҭ шәымшала, урҭ хәмарларазы,
                             Рыпату, рыламыс рҭиларазы,
                             Нас иааҳәны, шәарҭ амш шәыларгарцы.
                             Шәҩагыл, шәнеиха…
                                                                  Деге

                                       АМҲАЏЬЫР
                            (Драма У1 қәгылара аманы)  
иҟамчы ааимхны, иара итәыи иареи Шьазина иналыиркуеит. Уи аамҭазы Рашьыҭ ишәақь ихәда иҩахыхны аҵла ашьапы инадыигылоит, Рослан ишәақьгьы уа инаваиргылоит. Иҩатәоит. Зегь аныҩатәалак Қьамал иаб ус дыизҵаауеит).
ҚьАМАЛ. Саб, аҽқәа акәадыр рықәсхуама?
РАШЬЫҬ. Моумоу, макьана иԥхӡашаха иҟоуп, урҟәаҵ игылазааит ԥыҭраамҭак.
ФАТМА. (Днатәоуаны). Шәнызкылазеи арысҟамҭа, шәгәырҩара ҳагеитеи?
РАШЬЫҬ. Ҳанзырхарыз маҷхәума, аамҭа зеиԥшроу бымбои – еибашьроупеи.Иара Аҟәа амҩа акәзар, цәгьаӡа иҟоуп. Мҩа ҽеиҳәа ыҟаӡам: зны агаҿа уқәланы, уҽфы ашьапқәа аԥслымӡ рыҵаҵәииуа уцалап, зынгьы абнаршәырала, аҳәа рымҩахәасҭақәа уаныланы,насгьы дырҩагьы гаҿала, убас ункылс-аакылсуа ҵыхәа ԥҵәа амаӡамкәа уцалароп. Даараӡа ибааԥсуп амҩа.
ШЬАЗИНА. Агьыи изакә хыср? баԥсызыз жәацуха ашамҭазы игооз?
РАШЬЫҬ. Дмааи зыӡбахә рҳәаз.
ФАТМЕИ ШЬАЗИНЕИ. Дарбан? Дарбан?
РАШЬЫҬ. Дарбан шәымбо Омар-Ԥашьа, ҵҩа змам ар иманы. Абзарбзанқәа ҭызырҩуазгьы иара иакәын.
ШЬАЗИНА. Ишԥа, ишыҟалақәаз цқьа иҳаҳәшьт.
РАШЬЫҬ.  Ҳанцоуаз, ара ашарԥазӡаҳдәықәлеит, аха Аҟәа амҩа бааԥсра аҟынтә, хәылбыҽханӡа ҳазымнеит. Уа ҳахьнеиз аурыс рыр, Аҟәа иҭатәаз, аҭырқәцәа рысқьар ӡхыҵуеит ҳәа раҳан, иацәшәаны, Игры шыҟаз ицеит ҳәа ҳаҳаит, уа нырцә ар  – аурыс ир итәаз ирылаларц. Ҳаргьы ауха ҳаҽқәеи ҳареи уа дәқьанк аҿы ҳаԥхьара ҟаҳҵеит. Ашырԥазы, ҳацәа аԥсымҭазы, агәыр-гәыр ҳәа амшын ахьтә абзарбзанқәа аурыжьуа иалагыеит. Ҳаргьы иаҳзааз ҳзымдырызт, хыма-ԥсыма ҳаҽқәа аакәадырны, ҳҩарықәтәаны ҳаҩн Аҟәа ҳалҵын ҳхы уа џьара иааԥхьаҳкыит. Ианша абзарбзанқәагьы ааиқәтәеит, Омар-ԥашьагьы исқьар иманы Аҟәа дааӡхыҵт. Дахьааӡхыҵыз арыс иры Игры ишыҟаз ицеит ҳәа аниаҳа, аҽныҵәҟьа, жәацы, исқьар рышьҭеиҵеит. Ирҳәоит, Омар-ԥашьа дышиашоу Қәҭешь, Қарҭ игарц игәы иҭоуп ҳәа. (Қьамал иахь). Қьамал, уца ожәшьҭа аҽқәа акәадырқәа рықәх, даргьы абаҳча иҭаҵа, имлашьуа игылоуп?, ԥыҭк рфап. (Қьамал иҿынеихоит, дышнеиуа ҩыџьа ааиуашәа аниба, ибжьы ааиргоит).
ҚЬАМАЛ. О, Рослан, сасцәақәак ҳзаауеит! (Ҭырқәак ифес ихаҵаны, мҩагаҩ ҷкәынак дыицны дааиуеит. Асасцәа анырзааи, бзиала шәаабеит рҳәан, инаганы иҩадыртәоит).
РАШЬЫҬ. (Аԥсуаҷкәын, аҭырқәцә ицыз иахь ихы неирхан). Дад, арииуцу дызыусда, дабаҟаз?
АҶКӘЫН. Ари дҭырқәоуп, Ҭырқәтәылантә ҳа ҳахь, Аԥсныҟа даарышьҭт абра, азалымдарақәа аурыс хылаԥшцәа иаҳзыруа аилкааразы. Иара уизҵаар цқьа иуеиҳәақәап дызааз, аԥсшәа идыруеит. Аҩызцәақәагьы имоуп, урҭгьы ақыҭақәа ирылоп.
РАШЬЫҬ. (Аҭырқәа иахь). Дад, зҵаара – ԥхашьарам ҳәа, уабаҳзаанагеи, аԥсшәа уҳәоозаап?
АҬЫРҚӘА.(Иҽазаарчны, дазԥагьашәа). Сара, Рашьыҭ, ус ухьӡуп, сгәахәоит, сышиашоу Сҭампылынтә сааит, асултан ихаҭа иҟынтә. Омар-ԥашьа иаԥхьа мызкы аҟара ҵуеит сааижьҭеи. Асултан илоуп арахь саара злаҟала. Сызаазгьы уи оуп: схала, сылабарыла еилсыргарцы рҵабыргра абрантә ажәақәа асултан илымҳа аҟынӡа инаӡаз. Жәақәасгьы асултан илымҳа аҟынӡа инаӡазгьы уи оуп: аурыс хылаԥшцәа агьааурқәа рҟынтә аԥсуаа, иԥсылманугьы, иқьырсианугьы еиԥшны, азалымдарақәа, абааԥсырақәа ирыныиоит ҳәа. Уи агәы ҳаҵҳаҵаҩы, агәы былҩы, асултан ианиаҳа изымычҳазт ихы аҟын иааигыеит.
РАШЬЫҬ. Усоуп, дад, ииашоуп, урҭ ажәабжьқәа. Даара акыр азалымқәа урҭ аурыс хылаԥшцәа рыла ҳақәшәеит. Акы иухәаԥшышам, узакә жәлару, икҟазшьоу уҳәа, ирҭаху уларыкӡоит, агьыи ҳадгьылқәа ракәзар, дгьыл ҿыц бзиас, ԥсылас иахьамоу ҳамҭахәыс иша-шаны ренералқәа ирырҭоит, ҳара ара иашьагәыҭыз, аҿаҩа, аҽаҩра ахьыҟамлауа ҳаҿарцалт. Аҵыхәтәан, ҳхәыҷқәа ракәзар, урҭ иҳампыҵыжәжәаны, ишыҵәаа-ҵәаауа мчыла рнаҭра иаҿуп. Аакьыскьашәа урҭ сасҿы иааин схәыҷқәа рнаҭаразы, аха мчылашәа срымпыҵаҵыит. Абас азалымдарақәа даара акыр ҳақәдыршәахьеит. Иҵабыргуп, дад урҭ ишәаҳауа зегьы ажәабжьқәа.
АҬЫРҚӘА. Ааи, убри азоуп, Рашьыҭ, ҳсултан Омар-ԥашьа аирыи иареи изышәзааишьҭ, аурыс шәыицәыихьчарацы,шәықәнага, шәхақәиҭра имыр?рацы. Ҳсултан шәара аԥсуаа даара мыцхәы бзиа шәыибот, енагь гәыблырҭас шәыимоп, џьара еиҵахарак, бааԥсрак шәанақәшәауа аан, цхыраара шәыиҭаразы дыҟоуп. Убас шәа шзы игәы акуп. Издыруада, иаҳҳәап ус, ҳаԥхьаҟа еиҵахарак ожәтәыи аибашьразы иҳахьыр, аурыс гьааур макьана дыӷәӷәоуп, уигь иахьа оҵәы оҩы ибашт, шәара, ҳашьцәа, аԥсуаа шәгәы иаҭахызар, бзиала шәаабеит, Ҭырқәтәылан шәа шзы ихыиоуп, шәыԥсадгьыл ишәзаҩызахап. Мамзар, иаҳҳәап аҵабырг, аурыс ара ишәхатәаны ианыҟала, шәа шәзы џьаҳанымхоит, ҭынч нхара-чара шәоуам. Уа нахьхьыи, ҳа ҳҿы, Ҭырқәтәылан, бзиарас иҟоу зегьы шәзыԥшуп, џьанаҭ адунеи аҿы ижәбашт! Уа ҳшәеигәырӷьаноуп шәышҳадаҳкылоуа, уи анаҩс, адгьыл иахьреиӷьӡоу, иахьыԥсылаӡоу шәганы шәықәҳартәап, урҭ реиԥш адгьылқәа ҵҩа змам иҟоуп. Уа, ҳа ҳҿы, зегьы хәмарра-ччара ала гәхьаа оҩы имамкәа, акы рыгӡамкәоуп ауаа шынхоуа; аҽадақәаҵәҟьагьышьақарла ичоит, ҳҟабқәа ракәзар, урҭрԥыҽхақәа аӡы иаҭаҭәоуа, акамбашьқәа ӡаатәаланы рҽыдырхьуеит, ашоура цәгьақәа раан, абас ҳадгьылқәа ирааӡоит ашәыр, ауҭраҭых уҳәа, абеиара кажьӡоуп. Ҭырқәтәыланҟа ацара иақәшәкыр асулҭан иӷба ахаҭа шәагап. Аҳы, Рашьыҭ (дҩагыдлоит), сара ожәшьҭа сцомит, иҟамлоуа егьыҟам, шәзашьҭоузеи шәыхиазааит, шәҽырхианы шәыҟаз. Шәымш аабзиахааит! Ҳаиқәшәап Аҟәа. (Дцоит иҩыза дыиманы).
РАШЬЫҬ. (Аҭырқәа данца ашьҭахь). Уаргьы цәгьаӡа иурҽхәеит Ҭырқәтәылан, аха уагь иаадыруеит, џьанаҭҵәҟьагьы ахьыҟоу агьыҟам, аха ара еԥш уа оҩы идин, иҟазшьа уҳәа оҩы игәыҵасуа иҟаларым. (Иҭаацәа рахь). Шәааишьт арахь, са сахь зегьы. Ожәы ҳазҭагылаз аамҭа, иаҳҳәаша, иаауша уҳәа даара иӡыбтәуп. Ижәбоома, аусқәа бааԥсхыеит. Иара ари аҭырқәа ицәажәашьа злаҟоу ала, иаргьы  Омар-ԥашьа еиааира дук дзақәгәыӷуам. Иаҳҳәап, дырҩагь абра аурыс хылаԥшцәа анаанха, ранапы аҿы ҳаныҟала ҳа ҳтәы башахоит, еиҳагьы ҳаиларӷәӷәаны ҳаркышт, бзабаак урҭ рҿы иаабашам, ҭынч нхара ҳаушам.
                                                   Алгарҭа агьи а-№ аҿы
                                                                                                   С.Ҷ.

                                                АЖӘАБЖЬҚӘА 
                                                  30 иануар 
Ақырҭқәа реиҳабыра, учр. соб-ие, рреспублика зхы иақәиҭу республикас иахырдырыз аҳаҭыр аҟынтә, абаандаҩцәа ӡәырҩы ирырҭеит ахақәиҭра.
                                                   Ԥеруал 3 рзы
Ростов еимакны ад-цәеи аб-цәеи аибашьра ду рыман. Ад-цәа шьҭахьла ицеит Ростов ныжьны. Изларҳәоуа ала, ад-цәа рыр Деникин ихаҭа хыс дрымоуп. Ад-цәа Батаисҟа еихеит.

Ростов аладахьы  – Нахьичеван иҟалыеит аибашьра ду, ақалақь агәҭаҿгьы еибашьуан. Ад-цәа шьҭахьла ицеит, ажәлар шәан иахцара рзымдыруа иҟоуп.

Ростов иаанхаз, Деникин ир иреиуаз 300-ҩык раҟара афицецәа, аб-цәа реиҳабыра ирықәланы, икны иҭаркраза ргәы ишҭаз ирыҵырхын иҭаркыит. Ирзыруз ҳәа макьана оҩы егьыиздыруам.
                                                     Иануар 4-ба
Черном. агуб. аҿы анхацәа гылан ад-цәа ықәцаны дара иргыеит Шәача.
                                                    
                                                     Иануар 8
Деникин Батаиск аибашьраҿы дрыланы дахыеибашьуаз дырхәит.

Черн. агуб. аҿы анхацәа игылаз Тҟәаԥс ашьҭыхра напы адыркыит.

                                                      Иануар 11
Одесса аболшевикцәа ишьҭырхыит.

Пуришкевич дыԥсыит.

Черном. губ. анхацәа игылаз Лазаренка ргыеит: ожәы Тҟәаԥс иадибацалыеит.
                                                                                                      "Н.С."

Аԥсуа газеҭ "Аԥсны" атипографиаҿы дырҭахыуп ԥсыуа ҷкәынак, қәрала 15 ш. иреҵам, акьыԥхь аархаразы. Уалафахәыс даналалауа изԥҵәоуп 1800 м. Ԥыҭк ишыиҵауа еԥш иуалафахәы изацарҵоит.
                                                              Редакциа

               Аҟәа аучастка (анхарҭа) аазхәарцы зҭахыу рахь
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртәы иҟоу хыбрак зҭагылоу акы аасхәандаз згәахәуа агазеҭ "Аԥсны" аконтораҿы дааир амҩа дықәырҵоит, идырбоит.
Рыхәқәа 30,000 м. инадыркны 230,000 м. рҟынӡа хәыс измақәоу.

Абрис ашықәс ҿыц иаркны агазеҭ "Аԥсны" номерк 2 манаҭк ирыԥсахоит.

                                                                        ------------------------------------------------
                                                                           РЕДАКТОР   АГӘЫԤ
                                                                        ------------------------------------------------
                                                                      Сухум. Типография А.М.Зайдшера


                                           А   Ԥ   С   Н   Ы
                          Есы-мчыбжьа иҭыцуа демократ газеҭуп
                    Ахә 2 м.                                                     Ахә 2                                                       № 5 (43)    АСАБША ФЕВРАЛ МЗА  21 РЗЫ 1920 ШЫҚӘСА РААН (43) № 5

                АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәуам, инырхыуеит.
Цқьа еилырганы иҩым, зыеилыргара цәгьау астатагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                                        ИАМҨОУ  ИАМҨАМУ?
Ҳаԥсацәа – арҵаҩцәа дасыу рышколқәа рҿы аԥсышәала аԥхьара ддырҵоит ахәыҷқәа, даргьы аԥсуа шәҟәы иаԥхьозар акәхап… аха урҭ аӡәы дҳаҵ-ҳаҵоуа схәыҷқәа зымԥхац аԥсуа шәҟәык ыҟазар идсырбап, ма сара саԥхьап ҳәа аӡәы дашьҭаны иубаӡом, ма абрис аԥсуа газеҭ иҭыҵуа сара изысмоуазеи ҳәа, ма схәыҷқәа асырԥхьап ҳәа, шамахамзар, аӡәы дашьҭаны убаӡом, ма ҳаргьы абрис ҳагәы иаанагоит ҳәа акы агазеҭ ианырҵоуам!!! Мшәан, абарҭ роуми ҳара аԥсацәа ҳаинтеллигенциа, абарҭ роуми ҳаԥсуа патриотцәа, абарҭ роуми ҳарҵаҩцәа, амҩа бзиа ҳақәызҵоуа?!.. Ҳара абзиарахь ҳазгыуа ахшыҩ ҳазырҵуа? Егьымҳәаӡакәоума, акы шаҳдырҵоуа, егьҟамҵаӡакәоума абзиарахь ҳшыргоуа, ахәыҷқәа акгьы иамырԥхьаӡакәа кыр шәыддырҵоума!!? Ас ҳаԥхьагылацәа акгьы рымәоуазар, акгьы рымҩуазар, аԥсышәала акгьы иамыԥхьозар, дара рзы даара иԥхашьароуп, ихьымӡӷыуп… арҭ акгьы рымҳәар, акгьы рымҩыр урҭ ирышьҭагылоу иҟарҵарызеи, ирылшарызеи, раԥхьагылаҩцәа иҟарҵо еԥш акәхап урҭгьы иҟарҵаша. Абарҭқәа рахь аӡәык-ҩыџьак ракәымзар рыҩнқәа ахала аҵыхәала еимударгьы ԥсыуа шәҟәык џьара машәыршақәгьы иубоуам. Аԥсу шәыҟәқәа ожәы ицәгьа ибзиа 32-ҟа хкы ыҟоуп… Аԥсацәа! абрис абас иамҩоума?!..
                                                                Д.Гә.

                         ИЗҲАЦӘМАҶУЗЕИ  АԤС?АТӘЫЛАН  АҴАРА
Амилаҭқәа адунеи иқәу зегьы ирымоуп дара рыбызшәала аҵара. Агырҭ аҳәынҭқарқәа рҵара змоу урҭ рыҟны ирацәоуп: ҳара аԥсуа милаҭ, даҽа ҵарақәак урҟәаҵ,ҳара ҳабызшәа ҵара ҳацәмаҷуп. Изҳахьызеи абри? Милаҭ шьақәгылашьас, хшыҩ еидгылагас, жәлар мырӡгас иҟоу ҵароуп, уи ҳара ҳзы ихәшәхыеит, ҳара ҳара ҳагьашьҭамызт гәыла-ԥсыла, ҳазышьҭаз аӷьычра акәын, иара убри аупҳазгаӡа. Аҵара ҳамамзаргьы, хшыҩла ҳабзиандаз, аха уи азгьы ҳмаҷуп. Ҵаралыеи, хшыҩлыеи, хацхырааралые абрис ҳара аԥсацәа заԥхьа ҳгылоу ҳәа ҳәа милаҭк џьара дсымбеит, ма иҳамаӡамындаз хьӡыс "Аԥсуа" ҳәа.Аԥсуа ҵара, аԥсуара иацхраауаз рыла иҟалетжьҭеи акры ҵуан, уи ҟалеижьҭеи аҵара ҳаҿызар, иахьа ҳаԥхьа игылоу амилаҭқәа ҳарыланаргылар ҟаларын, аха ари зваабарыда? Аҵара маҷра аԥсацәа ҳаҟны шьоукы аҭаҳмадацхәа ирхароуп рҳәоит, аха урҭ ирхароу аҵкыс ҳара аҿацәа иаҳхароу еиҳауп. Урҭ ирхароу уи оуп, рыҷкәынцәа ашкол ианаамҭоу иҭарҵом, иҭарҵаргьы усыурак аныҟало иааҭырхуоит, нас иҭарҵаргьы аҵара ргәы рзадкылом,"ҳәак ҩ-каканк аҿа?ҵаӡом". 13, 14 шықәса зхыҵны ашкол иҭалаз аҷкәын, аҵара далгаанӡа 17, 18 шықәса рыҟны днаӡоит, нас аҵара игәы изадкылом, далагоит иаб дызҿыз аӷьычра, дагьҩымкәа, дагьӡымкәа даанхоит. Ас акәым ишаҭахыу: аҷкәын ашкол дҭаҵатәуп 7 шықәса анихыҵлак, 13, 14 шықәса анихыҵлак 3, 4 кл. рыҟны дҟалартәы еиԥш, нас 14, 15 шықәса  ихыҵыргьы аҵара даханагалоит, аӷьычра дзашьҭалом. 2, 3 кл. далгыеит ҳәа, сыҷкәын аҵара имоуп ҳәатәым. Ԥсы зхоу милаҭ рзы иҟоу ҵароуп, уи изцәмаҷу, иагьа беиара имазаргьы, агьырҭ амилаҭқәа рнапы даныԥшылазароуп. "Аҩны иагьа иԥшӡазаргьы, аусхыр ӷәӷәазароуп, мамзар есминуҭ ишәарҭоуп". Абрис аадырыр иамҩу?н шьҭа. Агәыԥ, агазеҭ "Аԥсны" ааигәа игылоу рыцхыраарала ҳабызшәала агазеҭ агҭыҵ, аҵара маҭәахәқәа рзы урҭ хтып ҳаблақәа, жәытә аахыс ихҩоу. Иаамҭоуп шьҭа иҳарӷәӷәап ҳашьаҭа, ҳаикӡарым аџьыбаҭых, икаҳажьп аӷьычра, еилыргоуп ишхәарҭам, ишырӡгоу, ҳарзыӡырҩып аԥсуара иашьҭоу ҳашьцәа; уи иашьҭоу дук уи ирзалҵӡом; ҳарыламӡырцы иашьҭоуп агьырҭ амилаҭқәа, ҳара аԥсацәа"кәымжәду маҟа ҟьаҟьа" ҳәа ахьӡ ҳамоуп, аҵаразы ҳала хҩоуп; иахьа уажәраанӡа иҳагхақәаз аҭгәынганы ? ҳахы ацымхраара – шаҳԥырхагахаз аагәаҭан, аӷьычра ҳшыҵанарбгаз дырны, ҵарада иҟоу амилаҭ пекунда дышхәарҭам ҳахшыҩ азышьҭны, ҳала хытцәа, аԥсуара иашьҭоу ҳашьцәа ражәа ҳазыӡырҩп, урҭ иҳдырбуа амҩа ҳара ҳашамырӡуа аагәаҭаны, ҳашьҭалап гәык-ԥсык ала аҵара.
Абарҭқәа гәынкыланы ҳарзыӡырҩыр арыӷьарахь ҳагьажьраны ус избоит саӡәыкны. Ахацхыраара аԥхьаҟазы иҟоуп, иҵырг?әоуп.Блахҩарыла иҳашьҭрым аамҭа, иҳацәцаз аамҭа шаҳныԥшу шьҭа еилыргоуп. Иахатәыу аԥсҭҳә еиқәаҵәа ҳыхаҳцап, алашарахь ҳанаскьап. Ҳарыхьӡап ҳаԥхьа инеиуа "аҽыҩқәа", урҭ хәшьапык ала иҩӡом, ҳаԥхьа ицахьеит ҳәа ҳаангыларым, рышьацәхнысламҭазы ҳарыхьӡап.
Ари ожәы ажәа саланагалыеит, сыгә?ҭыхақәа сҳәоит ҳәа салагыеит, аха абарҭқәа хыхь ианқәоу иаагәыгә?нкыланы, аҵара ҳанашьҭамла, санӡӷьусгьы?, ҳхәарҭамкәа ҳааҟаларашәа збеит.
                                                      Омар Чачаа

                                     АԤСУА   ШКОЛҚӘА
Аԥсуа школқәа ехьа ожәраанӡа еԥш даара еиҵаханы иҟоуп, аха урҭ рҿы рҵаҩцәас иҟоу , хлаԥшцәас ирымоу, ашшыҩцәаны шамахамзар иубауам, рыусқәа зегьы даара бзиа ишьақәыргылоушәа… Ешыраа енакәзаалак школа змоуӡац, иахьагьы измам, ҭынч итәоуп, гәырҩада, хьаада, грак змаӡам аӡәы еиԥш!Аҷандараагьы ашколаи аҵареи ртәы ԥыҭк здыруазгьы школда итәоуп… Мархьеул иҟақәоу аԥсацәа маҷыуп, енакәзаалакгьы рхатәы школа  рмоуӡац, ирҭахызаргьы рхыԥхьаӡара маҷуп, ирылшоуа… Урҭгьы школада итәоуп.
Убыс аԥсуа қыҭақәа школда иҟақәоу иҵагьгьы ыҟоуп, аха урҭ ақыҭақәагьы иҭынчны итәоуп…
                                                     Д.Гә.

                                             АМҲАЏЬЫР
                                       (Драма У1 қәгылара аманы)
Ишызбо ала, иаҳҭахха, иаҳҭахымха, ҳамцахара каҳмыжьыр, ҳаԥсадгьыл, аамҭак ҟалаанӡа ҳалымҵыр ԥсыхәа амам. Иааугәышьарызеи, оҩы илахьынҵоу дзахыԥауам, ҳазықәшәаз ҳхы аныҳраалароуп. Шәца ожәшьҭа амаҭәақәа рахь. Аибашьраан икылҟьауа иаразнак оҩы издыруам, оҩы игәы иҽанызар бзиоуп, иҿашәҳәа амаҭәақәа. Ишьҭышәхдаара оҩы итҭаххашаамҩан, рыҵакгьы оҩы изгоом, иаанхаз кажьны ҳахыҵроуп. Агьыи ҳзааӡауаз ҳарахәқәа ракәзар, урҭ рыцҳақәа кажьны ҳархыҵроуп! (Дҩатәоит. Фатма лыда агьырҭ зегьы цооит маҭәаҿаҳәара).
ФАТМА. Оҳ, Анцәа дыу, изакә аамҭоузеи аабарц ҳаҟаз!Ҭырқәагьы, аурысгьы уҳәа аӡәгьы даҳҭахӡамызт, ҭынч ашьшьыҳәа ҳаҩны ҳтәан, оҩы ҳаиԥырхагамызт, оҩы дыԥхаҳцоуамызт.Цәгьара ҳалаӡӡамызт, избан ҳаимҿыжәжәа ҳрыманы издәықәу? Оҳ, Анцәа дыу, избан ари аҟара цәгьара ҳзақәшәарызыз ҳара рыцҳақәа? (Фатмагьы дцоит Рашьыҭ даанхоит, дтәоуп дхәыцуа, ихы инапы аҵыргәаны. Ԥыҭк ааҵуаны, ааигәа ахысыбжьи аҳәҳәабжьи гоит. Рашьыҭ афырҳәа дҩаҵҟьоит, днаскьаны аӡырҩра далагоит.).
АҲӘҲӘАБЖЬЫ. Е-у-у-у-у! Омар-ԥашьа ир шьҭахьла иҭрысын иаауеит. Ажәлар Аҟәаҟа шәеиха рҳәеит. Зхы иахәоз зегьы еибарҵысын ицоит кахь. Шәаргьы шәымԥшыкәа шәдәықәла! Шәца! Шәца! Шәца! Е-у-у-у! (Дхысны еиҭеиҳәоит. Рослан дыҩны даауеит, уи ишьҭаланы агьырҭгьы. Фатма лхәыҷқәеи лареи аибарҵәыуара иаҿуп).
РОСЛАН. (Рашьыҭ иахь). Омар-ԥашьа ир ҭоысын оҳәшьҭахьтәыла идәықәлеит. Ажәлар шәеибарҵасы, Аҟәаҟа шәлеи, рҳәеит!
РАШЬЫҬ. Исаҳаит. Ажәлар  Аҟәаҟа еихаз ахҵәацәа, амҳаџьыр роуп. Ҳаргьы урҭ ҳрыхьӡароуп ожәыҵәҟьа. Амаҭәақәа ирзыжәыузеи?
РОСЛАН. Иҿаҳәоуп урҭ, ишьҭаҳхыит оҩы ииҭаххашаз амҩан. Мыцхәы шьҭаҳамхыит.
РАШЬЫҬ. Аҳв, дадраа, ҳахыиоуп ҳдәықәларазы. Шәааи, шәгыл ожәшьҭа шәшьамхнышланы, ҳаиашьапкып Аллаҳ дыу ҳаԥсадгьыл ҳалҵаанӡа. (Игылоит зегьы ишьамхнышланы, рнапқәа ргәы иҵаԥсаны, рыхқәа ларҟәны. Рашьыҭ инапқәа дҩарыханы ус иҳәоит). Аллаҳ дыу! Саҳәоит улыԥха дыу, схәыҷқәеи сареи кырзылшоо унап дыу ҳҽанаҳҵауеит, ҳгәы рыӷәӷәа, ҳақәныҳәа амҩа хара ҳазқәылауа. Сдәықәлеит, сцоит сара уахь, ушьапкырҭа ақәиҭра ахыҟоу, сабацәа рдин ицқьаны иахьныҟәызгаша, цқьасы исымоу иахь?арымхәаша. Ушаҳаҭуп Аллаҳ уара, сыла исзамырбеит, исзымычҳаит, сажәымҭаҽха, сыла шааԥшуа сыԥсадгьыл бзиахә аиҿыжәжәара, ахьымӡӷқәа изыниауа, убри аҟнытә,сымч санаанамга, сыла ма иасырбарым сыԥсадгьыл арыцҳараизықәшәаз, сҳәан, сыхҵәаны сцоит аамҭа збанӡа. (Иԥсадгьыл ахь ихы неирхан). Уара асыир, уара абзиахә, сыԥсадгьыл Аԥсны !Саҭоумҵан! Ибоит Аллаҳ, исхарам сара уара уныжьра, уара згәыԥҳәала ҳзааӡаз, уара, сабацәа рыбаҩ згәы иҵаҵаны измоу… Мап, сыбаҩыж оуп сара иқәганы изгоуа! Сыԥсы ара инхоит ара, сабацәа жәытә-натә аахыс нхарҭас иахьрымаз, рыбаҩ ахыҭоу… аи, оҩы иԥсы иԥсадгьыл изаҟәгом! Сыԥсадгьыл!уеиуа-зеиуоу, уҳаир, удгьыл, ухәы ԥшӡақәа, урҩаш?қәа, уцаҟьа ҟәырҷаха, уҿацә иарбанзаалак уҳәа уи сыԥсы злаӡҩам, излам агьыҟам. Зегьы - зегьы ирылоуп сыԥсы аҟәырҷаха! Амахәԥҵәаха хәыҷӡа, аҳаскьынц, асабац уҳәа ирылоуп сыԥсы!…
Мап, иазыҟалом, аԥсыи аԥсадгьылыи оҩы изеиҟәшаоом!… (Иҭаацәа ҵәыуеит).  Аҳы, дадраа, шәымҵәыуан, шәгыл. Аллаҳ дҳахәап, ҳахызаалакгьы. Издыруада, Аллаҳ иҳәар, зны сыԥсны емҿыжәжәоо ожәы ирымоу хақәиҭрак аиоуны, лашарак ақ?аԥханы иҟалозар, оҩы  ҭынч иԥсшьара, иԥсыԥ алага-ҩагара азыҟалар, усҟан, са сҭакәажәыи сареи ҳакәымзаргьы, шәара схәыҷқәа лабарас ишәоур ҟалап шәыԥсадгьыл, шәабацәа рнышәынҭра, иахьыжыу, шәапхылартәы. (Иԥеиҳаб иахь ихы неирхан). Дад, Рослан, исыҭ ожәшьҭа абаҳа (ажыга), иагьаасымҵак арҭмаҟ. (Абаҳала анышә аахәаны, арҭмаҟ иҭаԥса-нҭаԥсаны ус иҳәоит). Дад, убра – Ҭырқәтәылан саныԥслак, адамра санҭарҵалак, абрис сыԥсадгьыл анышә сгәы иқәырҳәҳәы. (Иҵәыуеит). Аҳы, дадраа. (Иандәықәла иԥсадгьыл ахь ихы неирхан).  Бзиала, бзиала сыԥсадгьыл бзиахә ! Саҭоумҵан! Узбарушьт сара уаҳа даҽазны? (Ицоит иҵәыуа).
                                     Аԥарда леиуеит
                               (Алгарҭа агьи а-№ аҿы)
                                                                           С.Ҷ.

                    САРГЬЫ О - О  ДСЫРҴОЗАР СЫЗБОДА?
Ари астатиа иаԥхьауазаалагь Анцәа даахәаны сыуҳәоит гәыбӷан азсышәымҭаразы, избан акәзар, сара исазҳаз акы еиԥшымкәа дсыҳәеит, ачеиџьыка аахәаны агазеҭ изанысҵаразы.
Ҽнак Гәдоуҭа сызгылаз акәымкәа, аӡәы днасыдгылан ҳзеицәажәуаз акәымкәа, ус сеиҳәеит: "Ҳаи, дад! Аказы сыузҵаашт" ҳәа. "Изакәузеи?" анысҳәа, ус дсазҵааит: "Дад
ҽ аклас иҭоу аҷкәын акыризырҵуада: аҵара ҽеи змоу иакәу, баша чафага бызшәак здыруа иакәу?" ҳәа. Сара уамашәа избан иҵаашьа ала арҭ аӡәы дыузҵаар иоуҳәоз еиԥш иасҳәеит. Ҳа, ҳа, ҳа! иҳәан дыччан ус сеиҳәеит: "Нас ҳара ҳҟаны ус изыҟамзеи" ҳәа. Ҳара ҳаҟны арҵаҩцәа иааизакны илеилатәаны ԥҳәызба ԥышӡак аурысшәа здыруа данырбалагь, аигзамен рҳәоу сыздыруам, акы  нлыркышәа ҟаҵаны аҷкәынцәа лыҭаны, иарԥхалаҳәа ларҳәоит. Ҳаҷкәынцәа иас?шьежьымҭан рышәҟәҭырқәа ргәыҵаҳәаны ицоит, ианааилагь иахьа ишәдырбазеи ҳәа уаа?уазар,  "о о" ауп ислырба дад, иҳәоит. Мчыбжьык ашьҭахь сыиазҵаан – оо, иҳәеит. Мызк ашьҭахь – оо, ианагь – оо . Сара дад, уамашәа избоит, ҳхы ҳанақәиҭха ҳҽахеиҵа?ҳрыжьуа. Ау чытлақәа о ада акыр ахырдмырҵуа, оо ада рҵара аҟамзар, сара саҟара о зҳәуада, иагьдзырҵуада ҳәа. Аԥхьа иаабахьаз аиԥш акәзар, аҷкәынцәа ирҵашьоузеи ҳәа хылаԥшҩык дааны игәаиҭалауан, уажәы игәазҭода, сара о дсырҵуазаргьы сызбода?"
                                                                                    М.Чалмаз

                                           АЖӘАБЖЬҚӘА
                                               19 ԥеруал
Ростов афронт аҿы ӷәӷәала дырхәит аинрал Врангель (абас иаҳаит "Н.С." , аха ари цқьа еилыргам).

                                        ЛЕНИН ИАЖӘА
Ожәы аакьыскьа Москва асыезд аҿы маи мза ҩагылаанӡа Урыстәыла зегьы "советская власть" анапы аҿы иҟалуоит ҳәа рылыеиҳәеит.

Черноморна агуб. аҿы анхацәа игылаз анхацәа зегьы рыцхраауеит. Урҭ џьоукы Маикоп шыҟоу инеиуеит, даҽа џьоукы – Новороссиск шыҟоу инеиуеит.

Урыстәылан зехьынџьара афронтқәа рҿы аибашьра ӷәӷәала иҟоуп.
                                                                                                      Н.С.


                                     Быстро, радостно влетели
                                     Вестники весны;
                                     Стройно, ласково пропели:
                                     "Привет тебе "Апсны!"

                                     Реки свои воды мчали,
                                     Свергнув зимний гнет,
                                     Моей родине журчали:
                                     "Смелей иди вперед!"

                                     Я же грезил о свободе,
                                     Предаваясь сну,        
                                     Пели ласточки с природой:
                                     "Да живет "Апсны!"
                                                                      Коль. Марг.

                                             Аџьшьара
Гриша Хәарцкиа агазеҭ "Аԥсны" цхыраагас иоуразы иалыеигалыеит 500 м. Аџьшьара ду аҭаны, иҭабуп ахҳәааны иҳадаҳкылт.
                                                                                Агәыԥ

Аԥсуа газеҭ "Аԥсны" атипографиаҿы дырҭахыуп ԥсыуа ҷкәынак, қәрала 15 ш. иреҵам, акьыԥхь аархаразы. Уалафахәыс даналагауа изыԥҵәоуп 1800 м. Ԥыҭк ишыиҵауа еԥш, иуалафахәы изацырҵоит.
                                                               Редакциа

                Аҟәа аучастка (анхарҭа) аазхәарцы зҭахыу рахь
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртәы иҟоу хыбрак зҭагылоу акы аасхәандаз згәахәуа агазеҭ "Аԥсны" аконтораҿы дааир амҩа дықәырҵоит, идырбоит.
Рыхәқәа 30,000 м. инадыркны 230,000 м. рҟынӡа хәыс измақәоу.

Абрис ашықәс ҿыц иаркны агазеҭ "Аԥсны" номерк 2  манаҭк ирыԥсахоит.
                                                                                ----------------------------------------
                                                                                       РЕДАКТОР   АГӘЫԤ
                                                                                ----------------------------------------
                                                                              Сухум. Типография А.М.Зайдшера          
               

                                    А   Ԥ   С   Н   Ы  
                       Есы-мчыбжьа иҭыҵуа демократ газеҭуп
             Ахә  2 м.                                                        Ахә 2 м.
    № 6 (44) АСАБША ФЕВРАЛ МЗА 28 РЗЫ 1920 ШЫҚӘСА РААН (44) № 6

                               АГАЗЕҬ "АԤСНЫ" АКАНТОРА АҞНЫТӘ           
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь трызхнырҳәуам, инырхыуеит.
Цқьа еилырганы иҩым, зеилыргара цәгьау астатигьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                           АБАӶЫРИ  АҞАРМАҴЫСЫИ
Иԥхон амырхәага, аладахьтәт амра аҟынтә икылԥханы иақәԥхон аҵла дуқәа рықәцәқәа. Аҵлақәа рыбӷьы елачра иаҵаҩны игауан аҵарақәа рышәа абжьгьы, ииашаны уоҩы иаҳаратәгьы игон ажәҵқәа ажәҩанаҿы иахыԥыруаз, амырхәага иеигәырӷьаны рышәаҳәабжьы. Акыи-ҩбеи баӷыр рышәаҳәбжьгьы аҟармаҵысқәа иацырҳәуаз. Убарҭ ашәаҳәацәа хара ирцәыҟамкәа, ԥсаҵлак гылан,Уи аҵлаҿы ҩыџьа аиҩызцәа гылан абаӷыри аҟармаҵыси абӷьы елачра рҽаларӡны иаины иаақәтәеит. Аҟармаҵыс аҵыхәа алада, аҩада иаҟьан, акразеилкаауашәа ус аҳәеит: "Уара абаӷыр, ҳаиуанс сыԥхьаӡозаап, акыр удыруашәа, аҽа хныҟәгашьак аӡбахә соуҳәоит, изакәузеи сара уара иззуҳәо сашьҭамлаӡакәа, хныҟәгашьа бзиа схы ақәсыршәазар, изаҭахыузеи акрыуреи аџьабаа абареи, акгьы муӡакәагьы схы ныҟәызгоитеи"– аҳәеит аҟармаҵыс. "Сылашара аҟармаҵыс,– аҳәеит абаӷыр,– ауысыуреи аԥсадгьыл агәазыбылреи иреиҳаны адунеи аҿы Анцәа агьыимшаӡеит, иԥсы ҭоуп ҳәагьы дысԥхьаӡом уажәтәыи аамҭан зызхара афара мацара иашьҭоу ауаҩытәыҩса. Дыҟамзаргьы еиҳа изеиӷьуп, аоҩы изхара афаны, агьыизымдырӡыуа дзаамҭоу дыҿаҳаушәа, дынкыдҳалуа - аакыдҳалуа, агаӡа еиԥш акрахьифаз дытәаны дыҽхәуа, хныҟәгашьа бзиа сымоуп ҳәа.
Ауаҩы ҳәа исԥхьаӡуа убри иоуп, зыԥсадгьыл ахьымӡӷы азыҳәан зыҷкәынра здыруа, агәхьаа мкыкәа, зхы мшаҭакәа аус азызыуаз, акрахьысфауа ԥхьарҭоуп ҳәа агәхьаа мкыкәа,икажьны, зхы џьабаа арбаны зхы ҿызхыз".
"Аԥсадгьыл, ҳа - ҳа - ҳа! – аҳәан иахыччеит аҟармаҵыс – сара аԥсадгьыл ҳәа узышьҭоу сымаӡам, сахақәшәауа оуп сара сзыҳәан ԥсадгьылс иҟоу". Абаӷыр аҩыза ера? иахаҳәоз ахь ианамба агәалахь? леиқәнаҵан ус аҳәеит: "Заҟа убзамыҟәузеи рыцҳа. Уара уеиԥш зеиԥшу изқьынгьы дытәызаап, акәумзар ихыи иԥсадгьылыи дрыҟәиҭны ҳәа дзыҟала?арым" – аҳәан  инықәԥрааны ицеит.
                                                                                            И.Ашамба ҷкәын.

                                             АНЫҞӘАҨЫ 
Хаҳәтә ҩын дыук аҟны дынхауан оҩы беиак. Уахык убри аҩны аҿы днеит даараӡа иааԥсахьаз ныҟәаҩык, аагылара ҳәа. Аоҩ-беи "ари аҩны "гастиницам" ҳәа еиҳәеит.
"хызҵаарак сыҭ иҟалоуа акы акәзар" – иҳәеит аныҟәа?ҩ. "хызҵааракмо? шаанӡа уҵааларгьы  сыузыӡырҩып, мамзар уахсышьҭуам" иҳәеит аоҩ беи. Аныҟәаҩ, уара уаԥхьа абрис ахан аҿы инходаз ҳәа дыизҵааит. "Саб" – иҳәеит аоҩ беи. "Уаанӡа инходаз?" ҳәа, деиҭаизҵааит аныҟәаҩ. "Сабдыу", иҳәеит аоҩ беи. "Уара уԥсыр инхоуада?", иҳәеит аныҟәаҩы. Аоҩ беи :"Анцәа мсаҭәеишьозар, сԥа иакәхап, уаҳа дызусҭхода" иҳәеит. "Аԥхьа уабдыу дынхауан, нас уаб, нас уара, уара ушьҭахь – уԥа, убас абрис аҩны азы саргьы ссасыуп, уаргьы усасыуп, зегь ҳзы иара "гастиницоупеи сзааумышьҭуазыз?" иҳәеит аныҟәаҩ. Аоҩ беи абарҭ ажәақәа аниаҳа ауха аныҟәаҩгьы дыидикылеит, уи нахысгьы арыцҳацәа дрыцхраауан.
                                                                                    Миша Логәуа

            ДАНБААДЫРУА ҲАРА, ҲАНБАИЦХРААУА ИАРА?!
Аџьма имԥыша араса маҵәа иазылбаауоит ҳәа, ажәытә ажәак рҳәалоит еԥш, ҳара аԥсацәа ҳҭоурых змырӡшаз аӡәы дҳауит. Анцәа ҳазшаз длыбааԥшны убри еԥш ԥыҭҩык ҳаиҭар ҟалуан, аха ианамухгьы уи иҳамоу аӡәзаҵәыкгьы лассы Анцәа даҳцәумган. Ари аӡәкгьы Д.И.Гәлта иоуп. Ари  ус и..азшьоуп, убас дшьыдҩуп, дгәырҩаҩуп, дшьыцҩуп ахысҳәаз, аӡәгьы угәы иаанамгааит умаҵуреи, уԥшӡареи, укәашареи астол уқәгыланы уцәажәареи дрыҵашьыцоит ҳәа. Момоу, уи дызҵашьыцуа агьырҭ амилаҭқәа, ҳара ҳаиҳа дыррала версҭк ҳаԥхьа игылоу роуп. Арҭ амилаҭқәа иртәны шәҟәык анааникылуа, дыгәыԥсынчҳауеит, игәы ҭҵәуаауоит, ҳара аԥсацәа абас ҳабызшәа ала ашәҟәқәа иахҳамам азы.Иҟаиҵарызеи, ииурызеи аҷкәынцәа аирԥхьалару, астатиақәеи, астихотв. иҩлару, Аԥсны аҭоурых ҟаиҵалару иаргьы издыруам. Ихы дақәиҭзар, гәырҩа имамзар, иаҳзыҟаиҵуаз рацәахаӡон, ихьӡгьы духаӡон агьырҭ амилаҭқәа рахьгьы, аԥсуаа рлашарбага ҳәа дырдыршан. 
Уажәы иныҟаиҵуа-ааҟаиҵуагьы уамашәа иубаратәа иҟоуп, избан акәар аиҳарак дызшьҭалаша иҭаацәеи иареи иҽы?зазимшьша аус оуп. Уи азы аҷкәынцәа рарԥхьара изкажьуа, ари иара ихы арӷәасашт, иаршаҟәашт. Аҷкәынцәа аужьны, ихы ӷәасаны, дааны длатәаны аҩра далагоит, џьара иҳамам ак сзыҟаҵозар ҳәа, аха ауоҩы ааԥса мыцхәы рацәак илиршагәышьоузеи?!
Ари иааԥсареи игәаҟреи цқьа уаҩы издыруам. Адырҩагьых исҳәоит, ихы дақәиҭызар иаҳзыҟаиҵуа рацәахаӡоит. Хаужь?ҭышьасы имоу аиҳабырақәа ирҭаххар аҭашьа рдыроит, сара абрис абас ауп ҳәа сымҳәаргьы. Ҳара ҳзы Д.И.Гәлиа Ломроносовеҩсоуоит??, Шоҭа Русҭавели, Иоан Гусгьы, Сократгьы, аха данбеилаҳкаауа ҳара, ҳагьанбеицхраауа иара?!
                                               М.Чалма

                           ПЕТРА  ҶАРАИА  ИҼШЬРА
Кәыдры ауезд аҿы, Гәыԥ ақыҭан дынхауан аҵара бзиеи ахшыҩ ҵареи змаз аӡҿы Петра ҳәа Ҷараиак. Убра Ԥақәашь ақыҭан рҵаҩыс дыҟан шықәс ҩажәеи хәба раҟара. Жәлары реизара ҟалацыԥхьаӡа иара дагхомызт, баша барбарра днеиуамызт, иреиҳәон ажәлар, аҵара зыԥсаз, аҵара змам амилаҭ қьаҳиада? ишхәарҭам, ҵара змоу аоҩы цәгьара шигәамԥхо. Ари Ԥақәашь мацара акәмызт иахьреиҳәоз, дахьақәшәоз қыҭа цыԥхьаӡа. Убри иажәа ажәлар рыхшыҩ иҭагаланы, иргәамԥхаӡо зыҷкәынцәа ашкол иҭазҵаз, зегьы иахьа ирҵаҩцәаны ақыҭақәа рыҟны игылоуп.
1917 шықәса рзы иара хәшәы змамыз чымазарак ааизцәырҵын, дагьԥсымкәа, дагьбзамкәа дышьҭан, ҩагыла имаӡамкәа 1919 шықә. рыҟынӡа. Ичымазара аагәниган иахԥа сыхьи хәшәызмаӡамыз, гәнаҳас ари аҟара исымази иҳәан, ацәыббра мзазы  1919шықә. рызы иҽыишьит. Зҽызшьуа ҳара аԥсацәа ихаҳҳәаауеит жәас "иԥсаҭа цәгьахааит" ҳәа, аха ус зыхҳәаатәу мдыр бзамыҟәла зҽызшьуа иоуп. Уи аҵара иман, игәы иҭаз ихшыҩ иԥнаҟоз иҿы изамырҳәеит, ?ахьҳәаҭаз дамы?ҭит ичымазара, дылахыеит аиарҭа, абрис иҽаахыиҟьан сыбзазара қьар амам иҳәан, инапала иҽишьт.
Аԥсынтәылан жәлар рылахтра гәыла-ԥсыла да  ? ашьҭаз, аԥсацәа амилаҭқәа ирыламӡырцы дахьашьҭазаҩыз аҟнытә, ҳара аԥсацәа газеҭ иаԥхьо иаҳуалуп иаҳҳәарцы а-Ҷараиа изы  "хараҭ бзиа иоуааи" ҳәа…
                                                            Омар Чачаа

                                        АМҲАЏЬЫР
                             (Драма У1 қәгылара аманы)          
убра – Ҭырқәтәыла саныԥслак, адамра санҭарҵалак, абрис сыԥсадгьыл анышә сгәы иқәырҳәҳәы. (Иҵәыуеит). Аҳы, дадраа. (Иандәықәла иԥсадгьыл ахь ихы неирхан) Бзиала, бзиала сыԥсадгьыл бзиахә! Саҭоумҵан! Узбарушьт сара уаҳа даҽазны? (Ицоит иҵәыуа).
                                       ( Аԥарда леиеит )

                                  АԤШЬЫНТӘ  ҚӘГЫЛАРА
АӶБАҾЫ. Аӷба хыхь иқәгылоуп амҳаџьырқәа, ирылагылоуп аҳәса, ахәыҷқәа, аҭыԥҳацәа. Қьамал дычмазаҩуп, аандахьшәа дышьҭоуп, илахь ачабра арбааӡаны иақәуп, уа идтәалоуп, рылахь еиқәҵаны, Фатмеи Шьазинеи. Урҭ рыварахьшәа дытәоуп ԥҳәыск лхәыҷы иԥсыз лшьамхы данҵаны; акрааҵуеит дыԥсыижьҭеи, аха аҭырқә матросқәа дрыцәӡаны длымоуп. Ҭырқәак данаалывалалак лхәыҷы - ԥсы ирҵысра , иацәажәара далагыоит, иалалжьарцы, мамзар аԥсы амшын даларыжьуеит. Рашьыҭ уа дрылагылам. Амҳаџьырқәа рыбжаҩык гылоуп. Рылахь еиқәуп.
АН. (Лхәыҷы - ԥсы иахь) Нан, схәыҷы-ԥшқа, нан! Избан ари дзақәшәарызыз? Уаԥхьа аԥсра зылмоузеи уанизхабгаз, нан,сыԥшқа? Ухьшәашәаӡа ушԥаску нан, нан схәыҷы… (Дҵәыуеит).
ФАТМА. (Дҩагылоит, днины аԥҳәыс иҵәыуа дналыдгыланы ус длацәажәоит). Бымҵәыуан, нан, бымҵәыуан. Бҽеиқәкы, Анцәа иимҳәахьоу акы ҟалом. Анцәа дишан, Анцәа дигыеит. Дмаалықьуп. Баҟәыҵ ожәшьҭа аҵәыуара. (Дцоит лышьҭахьҟа. Даацәырҵуеит Рашьыҭ. Днеины ачымазаҩ днеихагыланы ус иԥҳәыс длазҵаауеит).
РАШЬЫҬ. Дышԥаббаӡои, бара, иахьа ԥыҭк деиӷьӡами Қьамал?
ФАТМА. Ыаи, еиӷьра имаӡам, ашоура имоуп, ихы цәгьаӡа ицоуп. Аакьыскьашәа, рыцҳа, аӡы даҳәан, аха иаба?ау, ӡы ҳамамӡам, ари (дҩаханы илырбоит аԥаҭлыка амшын ӡы ҭаны) оҩы иижәуа акоума, мшынӡуп. Нан, с-Қьамал, ҿамҩак аӡы уҟырҟы зырцәаакышазоур иауазыз, уԥсы амышьҭыр здыруадаз, нан. (Ачабра ихы иақәхныирбааӡа-аарбааӡаны илахь иақәылҵоит. Уи аамҭазы аҭырқә-матрос аклаҷкәыр асухар ҭаԥсаны иманы дааиуеит. Рашьыҭ инеимҵаргыланы, дхынҳәны иҿанынеиха амҳаџьырқәа руаӡәы ус неиқәҿииҭуеит).
АМҲАЏЬЫРҚӘА РУАӠӘЫ. Еи, дур! дур! (Аҭырқә матрос даагылоит). Ӡв ԥыҭк шәымазар? Ҳара абыргцәа ҳзакәым, ахәыҷқәа рзы. Ма абрис аҷкәын ачымазаҩы иҟырҟы зырцәаакра аҟара. Аӡы дазхьуеит, ӡы ҳамам.
АМАТРОС. Иҳамам шәмаҳауеи! Ҩажәантә иаҳхьынҳалоит. Ецы ишәаҳамҳәеиӡы-цәыкәбаркгьы ҳамам  ҳәа. Ишәычҳа. (Дцоит).
ФАТМА. О, с-Қьамал рыцҳа аӡгьы шҭоуқәмыз!
АМҲАЏЬЫРҚӘА РУАӠӘЫ. Сыбз ҩеит, хырзаманзаап ӡыда! Аӡышара аасҭа амлашьра усума. Амшынӡы уаӷоу иижәра, гәырхынҳәыгоуп. Ҳабанӡацалари ус ӡыда!
РАШЬЫҬ. (Аклаҷкәыр асухар зҭоу ааимҵаргыланы) Рослан,шәааишьт ҩыџьаҟа! (Росланыи даҽаӡәыи изнеиуеит. Рашьыҭ асухарқәа нариҭоит. Урҭ ишаны амҳаџьырқәа ирырҭоит. Шьоукы иаҳфоит ҳәа иаҿуп, шьоукы рқьышәахьгьы инаргом).
АМҲАЏЬЫРҚӘА РУАӠӘЫ. (Асухар ихаԥыц анлақәиргыла). Еҳ, изакәу сухарузеи! Сухарума ари, хаҳәупеи. Сҿыҵа ацәа зегьы ахнахт.
ДАҼАӠӘГЬЫ. Иуазеи убысҭа ҿахра угәаланаршәама усухар? А?
АԤХЬАТӘЫИ. Иугәаламшәаша иҟоузеи. (Уи аамҭазы амҳаџьырқәа руаӡәы амшынӡы ԥаҭликала иааигоит)
АԤАҬЛИКАЛА АӠЫ ААЗГАЗ. Амшынӡы аазгеит, игәаҳҭапи, ҿамҩак-ҿамҩак ҳазыҟаҵар, ҳӡышра аахнаҿыр ԥыҭк.(Шьазина лахь). Шьазина, ди, ҵәыцакыи, пырпыл-џьыка хәыҷыкыи сзаагыишьт; уи ԥыҭк амшынӡы агьама – аҵаара, аҵ?хашара ихнаҽуеит. (Шьазина дҩагылоит, аҵәцеи апырпыл џьыкеи ԥшааны инеилҭоит. Нас амшынӡы аҵәца иҭеиҭәаз пырпыл-џьыка ԥыҭк налаԥсаны инеиларҵасны Рашьыҭ инеидыикылоит, ус ҳәоу). Рашьыҭ, игәаҭишьт ари, издыруада ҿамҩак аҟара узылбаадар. Уҳадынҵәал, аџьабаа ҳадбалара ушаҿыз. (Рашьыҭ аҵәца ааимыихуеит, ҩбаҟа ҿымҩа аарлаҳәа илбааидоит. Уи ашьҭахь илызнаргоит Фатма. Фатма амҳаҵә азна аӡы Қьамал иқышә инадылкылоит, ус неиқәҿыҭны).
ФАТМА. Нан, Қьамал, ӡы ԥыҭк лбааудар? Инеиҿалырхәхәоит амҳаҵә азна аӡы, аха Қьамал агьама шибаз еԥш, дазааҵыҵымыҵны арахь икеиҭәоит).
ФАТМА. Ыаи, ижәуам, нас (аҵәца наҟ инеилыркуеит. Уи ашьҭахь агьырҭ амҳаџьырқәагьы, аӡәыи ҩыџьеи иржәоит. Ус ишыҟаз ргәы рҽанӡамкәа адруҳәа аматросқәа ршәақьқәа рыманы иаарылагылоит. Зегьы ҩагылоит. Аԥҳәыс ахәыҷы-ԥсы дызмаз, аимдара шыҟалоз лцәа иаалашәан, днеихыеитакәакь ахьшәа, дцәышӡа. Уи ахәыҷы бза дылкушәа, дырҵысуа, диацәажәо далагоит).
АН. (лхәыҷы ԥсы дырҵысуа). Нааныи-и, нааныи-и, нааныи-и…
АМАТРОСҚӘА РУАӠӘЫ.Ара аԥсы дҵәахны дшәымокп, иҩашьаӡом. Афҩы гооит. Ижәӡоит, ҿышәҭуам.
               (Алгарҭа агьыи а-№ аҿы).
                                                            С. Ҷанба

                                         АЖӘАБЖЬҚӘА
                                             24 иануар
                                          Адгьыл ҵысра
Гори ақалақь аҿыи акәш иҟақәаз ақыҭақәеи рҿы арыцҳара ду ҟалыеит. 20  ари амзазы адгьыл ҵысра ҟалеит Гори. Убри аҽны кыр ҩны еилаҳаит, адәыӷбамҩа ԥхасҭахыеит, ауаа иҭахаз рацәаӡоуп. Қарҭгьы убри аамҭазы даара обы идырратәа адгьылҵысра ҟалыеит. Ԥхасҭа ҟамлыеит.
21 рзы дырҩагьых адгьылҵысра еиҭаҟалан Гори ҩнышьаҭагьы еибганы инымхыеит. Адгьыл џьара-џьара еиҟәшьшьаны ицан, алҩақәа рхылббуан. ХӘ-дуӡӡак Кура аӡы ахықәан еиҟәԥан игылоуп, аӡы иалаҳар ҳәа ишәоит. Иалаҳар аӡы ҭанарчыуеит, нас аӡы амҩа аԥсахыр ҟалап, убри аамҭазы Гори ақалақьгьы  аӡы ахыҵар ҟалап. Гори акәш 12 қыҭа раҟара ԥхасҭахыеит, ахәцәеи ишьыуи ауаа даара ирацәоуп. Ҵҩа змам аԥхасҭа ыҟоуп. Ажәлар иаанхаз адәы иқәхыеит. Абрис еиԥш арыцҳара ҟалыеит Гори.

иануар
Архангелск аболшевикцәа иргыеит.
Нахьичеваныи Ростовыи еимакны аибашьра ду ыҟоуп.
                                                                                             "Н.С."

                                   Да вскипит бокал заздравный!
                                   Вот приветственный стакан,
                                   Процветай, народ мой славный, 
                                   Прочь ненастье итуман!

                                   Знамя света и науки,
                                   Знамя правды торжества
                                   Смело, бодро возьми в руки,
                                   Будешь членом пиршества!

                                   Да вскипит бокал привета,
                                   Чудной родине моей;
                                   Зорьки вестники рассвета,
                                   Зажигайтесь же скорей!
                                                                Коль. Марг.

                                        АԤСУА  ИНТЕЛЛИГЕНЦИА
Ԥеруал 21 - 23 рзы Аҟәа еизаны аицәажәарақәа рыман аԥсуа интеллигенциа, аҵара змоу. Усс ишьҭырхқәаз агьырҭ а-№ қәа рҿы ирнылоит.

                                   АГАГА  ЛАԤШҴАШӘАРА
Ҳара аԥсацәа ҳадагьы аӡызлан уҳәа, аԥсцәаҳа уҳәа иааны ашә иасуашәа ауаа ирԥылуашәа ихаҳҵауеит.
Абрис еиԥш амцхаҵара  еиҳарак рхы иҭҳәааны ирҳәауа ауп изыхҟьауа. Шьоукы-шьоукы ианырҳәауа дара ирбазшәа гәҭырҷҷала иуаҳәаны иқәуа-ишәуа иухадырҵоит, усҟан дара акы рбаны, еилырганы иҟаӡам, аха ражәабжьқәа рхы иҭырҳәаақәаз убысҟан ихарҵоит, рыгәра ргоит азоуп изаҿынҵәаауа ухарҵара.
Ииашоуп, ауаа ианырбауа ыҟоп абрыи еԥшқәа, аха уезгьы усҟан дара рыкәш уи еԥш егьыҟам. Зегьы ишыжәдыруа еԥш ачымазцәа ашоура анрымоу ипатоит, ирҳәоуа хы амам, егьа цәыршәага ыҟазаргьы раԥхьа игылоушәа, раԥхьа инеиааиуашәа рбоит. Идзырбозеи абарҭ абас? Ачымазаҩы ишьа иазҳауа-иазҳауа ианырацәахалак ихахьы ицоит, убасҟан ихшыҩ еилагоит. Абрыи еԥш аамҭазы ауп абарҭ реиԥшқәа ихаҵатәқәам аныибауа. Ишоура атәара ианалагалк нвхыс ачымазаҩ убрыи иеԥшқәа егьыибауам, иаргьы дшыҟац дҟалоит (дыбзиахоит).
                    (Алгарҭа агьи а-№ аҿы)
                                                                Мушьни Аҳашба

                                     АԤСУА  КАЛЕНДА
Иҭыҵт аԥсуа календар. Сшәыҳәоит абрис иаԥхьуа дук вбас исышәымҭаразы, убри акалендар аҿы абжьықәыӷәӷәарақәа (ударения)иахаҭахқәам иқәгылоуп, уи шәазымхәыцын.
                        Д. Гәлиа

Аԥсуа газеҭ "Аԥсны" атипографиаҿы дырҭахыуп ԥсыуа ҷкәынак, қәрала 15 ш. иреиҵам, акьыԥхь аархаразы. Уалафахәыс даналалуа изыԥҵәоуп 1800 м. Ԥыҭк ишыиҵауа еԥш иуалафахәы изацырҵоит.
                                                           Редакциа

               Аҟәа аучастка (анхарҭа) аазхәарцы зҭахыу рахь
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртә иҟоу хыбрак зҭагылоу акы аасхәандаз згәахәуа агазеҭ "Аԥсны" аконтораҿы дааир амҩа дықәырҵоит. идырбоит.
Рыхәқәа 30,000 м. инадыркны 230,000 м. рҟныӡа хәыс измақәоу.

Абрис ашықәс ҿыц иаркны агазеҭ "Аԥсны" номерк 2 манаҭк ирыԥсахоит.

                                                                   ------------------------------------------------
                                                                                           РЕДАКТОР   АГӘЫԤ
                                                                                     ---------------------------------------
                                                                              Сухум. Типография А.М.Зайдшера


                                     А   Ԥ   С   Н   Ы 
                  Есы-мчыбжьа иҭыцуа демократ газеҭуп   
            Ахә 2 м.                                                   Ахә 2 м.
№ 7 (45) АСАБША МАРТ МЗА 6 РЗЫ 1920 ШЫҚӘСА РААН (45) № 7

                            АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иамоуп 8 м. фымыз – 48 м.
Агазеҭ ианымаалоуа астатиқәа оҳәшьҭахьтәыла, иаазҭыиз иахь ирызхырҳәыуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера.

Хлебников имагазин аҿы иоуит иҭиразы ирацәамкәа хаҵеи-ҳәсеи рымаҭәа ӡахы. Рыхәқәа ԥҟоуп, илаҟәуп.

                                     АҞӘА, 6 март
Ожәа аакьыскьа аԥсуаа рзы оҩы игәы иахәара уск ҟалыеит: иаԥсыуаны ҵара зманы иҟаз, шамахада, зегьы Аҟәа еизан ирыгыуи ирыбзоуи, ргәы иаанагозыи еибырҳәеит. Абрис еԥш аус азы Аҟәа абарҭ еилацәажәон ԥеруал 20 идыркны 23 рҟынӡа. Шаҟа ибзиазыишь абас ҵара змоу шықәсык ала знык-ҩынтә раҟара изеизалозар, ирыгыуи ирыбзоуи, ишныҟәашеи неибырҳәаларазы; нас абра ишьҭырхыуа аусқәа иахнеиуа ажәлар ирыларҳәуа, абарҭқәа ажәлар еиднакылоит. Ари аҵара змоу рзы ауп изыҳҳәоуа, аҵара змам анхацәагьы абрис еԥшқәа аусқәа рзы убас шықәсык ала знык иадамхаргьы реизара, реилацәажәара акы еԥшымкәа Аԥсны азы даара иус дыуп, иус бзиоуп…

       АԤСУА ИНТЕЛЛИГЕНЦИА РЕЗАРАҾЫ Д.АЛАНИА АДОКЛАД ИҞАИҴАЗ ИААЗЫРКЬАҾНЫ

                     Шәхаҵкы аԥсуа интеллигентцәа!
Ҳгәыԥ Аԥсны Ажәлар р-Совет иалатәоу снапы ианырҵеит Асовет аҿы ҳаусқәа зеиԥшроу шсырдыррацы. Уи инахҳәааны ҩбаҟа жәа шәасҳәап. Иацыижьҭеи абра аӡәырқәа ражәа иалаҵаны гәыбӷан ҳарҭақәеит. Ус рҳәыит: "Шәара, ҳаҷкәынцәа абра Асовет иалатәақәоу ҳамшала даара аџьа шәхы изашәырбуа аадыруеит, аха акы ишәыгха, ажәлар рҿы шәҳалагыланы, ҳаусқәа Асовет аҿы изеиԥшрақәоу абас ауп ҳәа ҳашәҳәом". Уи вба дыуны изҳахь ҳаргьы иаадыруеит, иаҳзызугьы имӡакәа ишәаҳҳәоит. Иишаны иҳақәнаган, ажәлар еизарақәа рҿы ҳшәылагыланы, аусқәа зеиԥшроу шәаҳҳәалар, шәара шәхььақәагьы аадырыр, аха уажәтәыи аамҭа цәгьа зеиԥшроу ала, аныҟәарақәа даара ицәгьахыит, аҳарџь уадаҩхыит. Агьырҭ апартиақәа рорганизациақәа ԥарала изыцхыраауа еԥш ҳара организациагьы ҳамам, оҩгьы дҳацхраауам. Уи акы. Ҩбагьы –  ҳхаҭа ҳмаҷхыит. Ҳамч еибаркныҳҿагылацәа ҳаҿымх?ар, агьҳалдыршом. Шәара аԥсуа интеллигенцәа шәоуп ҳаззықәгәыӷыуа, шәара ажәлар шәрыланхоит, идшәырдыр. Дара рхьаақәа, ррыцҳарақәа ҳара адырра ҳашәҭ. Убас ҳажәа еибыҭаны аус ҳшәырур, издыруада, ҳ-Аԥсны ԥхасҭаҳамтәыр.
Ожәшьҭа сдоклад (сажәа) салагоит.
             (Адоклад агьыи аномер аҿы).
                                                                Д.Аланиа

                  ҲАЗҾУЗЕИ  МШӘАН ҲАРА  АԤСАЦӘА?
Иаауеит ааԥынра, иаҳхыҵыит аӡынра, ажәлар даара ргәы еиҵаханы иҟоуп, аамҭа ҳазҭагылоуиачымазара аԥсрақәеи иҟоу рыла. Ажәытә аҭынчра аныҟаз (ажәытә ҳәа исыԥхьаӡоит 1914 ш. рынахыс), дасу рыҩны иҟан, аҽырԥхага маҭәақәа мариала ироуан, даргьы рыхы ныҟәыргон хар амамкәа, чымазара бааԥсгьы рымамызт, ҳақьымгьы дрымамызт. Аха аибашьра аныҟала амилаҭ еилаҳаит, иаҳамбацыз амилаҭ жәлар ҳзаанагыеит, урҭ зегьы ирыцын, рыцԥхьаӡа чмазара, уи ачымазара ҳаланагалыеит, уи еиԥш ачымазара иаҭахын аҽырԥхара, аҩны ԥхақәа, уи ?ара ҳақәшәаны ианҳазныҟәымга жәлара ннарҵәеит. Иааурызеи шьоукы ԥслашт, шьокгьы иилашт, инхогьы ирҭахыуп акрыфара, ашәҵатәы. Ожәы игәароуп чмазарак "испанка" ҳәа, ашоура бааԥсы иамоуп, иаргәҟыуеит иҵәаҟуеит, рышьҭыбжь бааԥсхар, ирласны ирышәҭалоит аԥшҩы, аҟәыдрԥацәа ҳәа, уа изцагәышьар, ак рмаҳар ҟалаӡом, ачымазцәагьы ԥысуеит, инхаз ирымоугьы аҟәыдрԥацәа иргоит.  Аброжәыгь ирзеилымкаацт аҟәыдрԥацәеи ҳареи ҳаҭыӡшәа, ҳашуаатәыҩсоу аадыруазар, нас аҟәыдгьы иадыруа афароуп. Сара  ажәытәуаа быргқәа срызҵааны, еилсыргаз ирҳәо ала абас оуп ишыҟоу. Ажәытә аҵара маҷын, абна, арахәрацәан, зегь хьшьцәан, рыгәы ҿыӷьуан, аамҭа аларгон, уаҳа ус рымамызт, ирфон-иржәуан, ирацәан аӡахәа. Убри аҟнытә акы-акы еиқәмыршәакәан, иаԥырҵеит аныҳәарақәа, акы рӡатәларын. Абрис ала аамҭа ргон, убри оуп иахьагьы икармыжьуа. Ҳара ҳныҳәагатәқәа рацәаӡоуп, аха абарҭ закәузеи? Мгьал ду, хо?жәкын, ҵланыҳәа, Ҟьаҟьа ҷырпаӷь..
Мгьалду ҟарҵоит, ахәшҭаара азна амгьал, иаварҵоит ашәха гьежьык, иныҳәоит, ус рҳәоит: "Сынтәа ашә хәыҷуп, аха ҳаԥыхьа ашә амгьал аҵкыс иеиҳаны иҟаҳҵо, амгьал зынӡа идуӡӡаны ҳәа"… 
Агьыргьы закәузеи? Убырҭ акыр рдыруазар, акыр ихәарҭазар афарада, нас агьырҭгьы оҩы изы ихәарҭахоит, мамзар оҩы иаҳахьоума абрис аҩыза аҽырҩашьара?!
Иҳәатәуп инакӡаны агьырҭ а-№№ рҿы.
                                                                     М.Булиа

                                              АМҲАЏЬЫР
                                  (Драма У1 қәгылара аманы)
Шәеимаадароуп. (Иалагоит аимдара. Ишеимырдооз, матроск гәҩарас аԥҳәыс хәыҷы-ԥсы дгәыкыланы дызкыз дышьҭихын, ус иҩызцәа ибжьы нарықәиргоит)
АМАТРОС. Шәаангылыишьт, ари аԥҳәыс гәҩарашәа дыҟоуп! (Афырҳәа иаалыхәаԥшоит).
ИАРА УИ АМАТРОС. Бара аԥҳәыс, дҳарбешьт бхәыҷы, дыԥсымзааит?
АН.(дааҭрысны). Моумоу нан, дыцәоуп ахәыҷы снапаҿы. (Лхәыҷы иахь аҵәыуара лгәы акуа). Нааныи-и, нааныи-и… (Аматросқәа аалыдеибаҳәалоит).
АН. (Аматросқәа рахь) Изакәузеи? Сшәыҳәоит схәыҷы дышәмырҿыхан. (Лхәыҷы иахь) Нан… Сыԥшқа… Схәыҷы… (Уи аамҭазы, аматрос афырҳәа илгәыдгылаз днеихасын, деиқәшәӡа ахәыҷы днеиҿаԥшуеит. Ан акәукәу ааҭлыргоит).
АМАТРОС. Усоуп дыԥсуп. Длымшәх ожәыҵәҟьа! Дыршәны наҟ амшын дадашәыжь! (Аматросқәа аалыкәшоит, аха лыҽлырххоит дрысҭом ҳәа).
АН. Сышәшьы, сышәшьы, дшәысҭом схәыҷы! Нан!.. Схәыҷы!.. Сыԥсы!.. амшын усцәаларыжьуеит, нан!.. (Аҵыхәтәан мчыла длымпыҵжәаны амшын дкәлаауа дыршәны даларыжьуеи).
АН. Сышәшь саргьы!.. Нан!.. Схәыҷы!.. Схәыҷы!.. (дкәлаауа дахьлеиуаз лхәыҷы лылаԥш анылеихь?ыс акәукәу аҭларгоит, угәы илалыцхәартәы?, ларгьы аӷба абаркьал дҩадыххылоит амшын дҭаԥаларц, аха амҳаџьырқәа лалымҵасын дааныркылоит. Аԥәыс лыԥсы лылшәшәоит. Днаганы ашьшьыҳәа ԥхьакырҭак аҿы днышьҭарҵоит. Дук мырҵыкәа лыԥсы лылалоит, аха ус лымч кәадаӡа дышьҭоуп. Амҳаџьырқәа излаԥшыз даара рылахь еиқәнаҵеит, еиқәшьшьы еилатәоуп. Рашьыҭ ихы инапы аҵаргәаны, дхәыцуа дтәоуп. Ԥыҭк анаабжьыс, Рашьыҭ дҩагылоит, аҳәса аԥҳәыс зыԥсы злышәшәаз илыдтәалоу  днарыдгылоит).
РАШЬЫҬ. Дышԥаҟоу, дадраа, ожәы?
ФАТМА. Лыԥсы лылалеит, аха цәгьаӡа лымч каԥсеит. (Рашьыҭ даахынҳәуеит, иҭыԥ аҿы днатәоит. Уи аамҭазы аматросқәа руаӡәы дааиуеит, днарылсны иаԥхьаҟа дцоит, аха дук мырҵыкәа даагьажьны даарылагылоит).
АМАТРОС, Дырҩагь исаҳахуеит аԥсы фҩы, дҵәахымзааит хәыҷык. Амҵқәа реиԥш ишԥанҵәои урҭ ахәыҷқәа!
РАШЬЫҬ. Иҟам шәмаҳауеи , сыгәра хаҵа уаҳа, иҳамоу аӡәгьы дыҟам, шәрылгеит ишеибакәу. (Аха аматрос Рашьыҭ игәра хамҵакәа днеин амаҭәақәа ртытуа, аҳәса ркалҭ дахоо аԥшаара далагоит. Уи Рослан дахьтәаз изымычҳазт дҩаҵҟьан, аматрос ихәдапара иҭаҷкәым рыхха дасуеит, ус ҳәаны)
РОСЛАН. Дзакә лоузеи, ҳанацәа, ҳаҳәшьцәа ркалҭ, рыкәа уҳәа дҭалоуа! (Агьыгь ҿыцха дкаҳауеит, дагьыҩыҟаауеит).
АМАТРОС ИКАЖЬУ. Аман! Аман! Вурде бени! Вурди бени! (Иҩызцәа рахь бжьы анраҳа, адруҳәа иаакылеибаҳәоит. Рҩыза ҵаҟа деизҟьа дкажьушәа анырба, иаӷьуа иԥсуа иалагоит).
АМАТРОСҚӘА РУАӠӘЫ. Ари еԥш оҩы ибахьоума?
ДАҼАӠӘЫ. (иҭаҷкәым рыхха). Шәаанҿас, ишәҳарбап акшашьа! Ҳаиҳаб иаҳҳәар, нас ус акәым шәҵаӡанаагуа ? шәҟаҳҵап! (Рҩыза иҩеханы, дықьуа, иҵагыланы дыргоит. Ианца ашьҭахь).
АБЖЬҚӘА. Афырхаҵа, Рослан! Ус иқәнагоит!
АМҲАЏЬЫРҚӘА РУАӠӘЫ. Аллаҳ иныс, ҳара арԥарцәа ишаҳзымычҳауа Рослан акы изаауеит ҳәа иақәыркыр, ма дарбанзаалак аӡәы иҳалакьысыр. (Рҽааизыркуеи зегьы џьарак).
ДАҼАӠӘГЬЫ. (Рашьыҭ иахь). Рашьыҭ, реиҳабы даариганы иҟалар имӡаӡакәа улеиҿагыланы аиаша зегьы иаҳә, аҵыхәтәан ҳаԥхьаҟагьы оҩҵас ианаҳзымныҟәа еицәоугьы иқәҭә?ашт. (Иара даалгоуаны адруҳә реиҳабы – акапитан аматросқәа ицны даакылсуеит. Иҩагылоит зегьы. Акапитан ибжьы аарӷәӷәаны ус иҳәоит).
РОСЛАН. (Иҩызцәа, амҳаџьырқәа рылахь еиқәшьшьы ианаатәа, ус даацәажәоит). Ҳаи, оҩы дызқәымшәуа агьыҟам, шәлыхҿыхха, сҩызцәа! Шәылахь еиқәышәымҵан, уи еԥш ҳара иаҳҵасым. Агьаурым ҳаԥсадгьыл анышә ӷәӷәара ҳшьапы ықәгыламзааит, ҳаԥсадгьыл ҳалыкәкәа, ашхәа еԥш ҳҟьоо амшын агәы ҳхызааит, ҳаԥхьаҟа лашьцаразааит, иаҳԥеиԥшу ҳзымдыруазааит, аха ҳазқәшәалакгьы хаҵаҵас ичҳауа ҳаихалап ҳаԥхьаҟа, ҳамҩа аԥхьаҟа, ма ҳаиааип, ма оҩы дызнымиац агьыҟам, аԥсра акәзаргьы иаҳԥеиԥшу, ишҳақәнагуа ҳаԥсып иԥшӡаӡа, ҳабацәа ахақәиҭра азы ишыԥсуаз еԥш.
Уа, нахьхьи, амшын ахьарчҳәа аҟәара ԥшӡа иахьаҿықәсылуа, ашьха елаарцыр, аԥстәқәа, архахаа ргәацы иаҳзыԥшуп, агәы ҳазхьаауа, иҳахьҵәыуа, бзанҵык ҳазхамышҭыша, гәыԥҳәыла ҳызааӡаз ҳан бзиахә, ҳ-Аԥсны. Иласхарым, аха, ҭоуба аауп, знымзар зны, ҳаԥсадгьыл иазшаны иазыҟалар, ҳара, ҳара ҳԥацәа, урҭ рԥацәа уҳәа иахаанхалак ҳшазыхынҳәыша ҳәа.
Убри агәаӷьра, ашеиҵәа еԥш, енагь ҳаԥхьа игылазааит, ҳагәы арыӷәӷәалап, ҳгәы арԥырлап, ачҳара ҳнаҭалап ҳаџьал егьа ҳақәнаршәаргьы.
Ожәы ҳазҭагылоу адагьы, ҳаԥхьаҟа даара агәыхьрақәа иаҳԥеиԥхашт, аха ҳгәы каҳажьрым. Агәцара – аоҩы  гәы кәада иоуп изхьуа. Ирҳәоит ҳабацәа, урҭ рабацәа.
АКАПИТАН. Изакәузеи иҟашәҵаз? Аматросқәа ҳҩызак дрыԥҟеит, агьырҭгьы ҳаршьуан ҳәа сарҳәеит. Изакәузеи ари! А?
РАШЬЫҬ.Иҵабыргым, дад, акапитан, уи аӡәгьы оҩы дыишьӡом, аха уара иузымдыруа иҟоузеи, дарбан милаҭзааит, дасу ҟазшьак,ҟазшьак змам дыҟаӡам. Ҳаргьы ҳаԥсацәоуп, ҳхазы милаҭуп. Ҟазшьак ҳаргьы иҳамамкәа ҳагьыҟаларым, ишакәым ала уҳазныҟәар иаҳзымычҳар ҟалап. Аҵабырг ҳҳәозар, уматросқәа рхы рымхадууцәоуп, намыс рыгуп. Рыуаӡәы ҳанеимырда ашьҭахь уи изымхакәа, дырҩагь дааин ҳаҳәсақәа ркалҭ, рыкәа уҳәа ишакәым, ишыинамысмыз ала реимдара даналага, ҳарԥарцәа руаӡәы изымычҳазт, дамхаист. Аха уара, дад, акрыздыруа аӡәы оуп, изхароу ожәшьҭа дыудырхьеит, ҳаԥхьаҟагьы ожәшьҭа ишакәым ала иурныҟәарым ҳәа ҳаҟоуп уматросқәа.
АКАПИТАН. (Арԥарцәа дҩарылаԥш-аарылаԥш? , урылакьысыр ацәгьара ргәы ишҭоу аҟара идырын, нас иҽазаарыԥшқаны ус иҳәоит). Шәҭынчха уаҳа ишәылакьысуам. (Арԥарцәа рахь). Шәара уаҳа цәгьарак шәымуааит, ожәтәыи абарҭ шәышлацәа раҳаҭыр аҟынтә ишәанаҳажьуеит. (Нас днахынҳәын дцоитиматросқәа иманы. Данца ашьҭахь).
АМҲАЏЬЫРҚӘА РУАӠӘЫ. Ус рықәнагоит. Зхы ззымдыруа ихы иурдырроуп. (Рашьыҭ дҩатәоит). 

                           АЖӘАК   АԤСУАА  РЗЫ
Мыцра злам жәытә аҭоурых излаҳәо ала хнызқь шықәса хараӡа иреиҳауп ҳауажәлара, аԥсацәа, уажәы ехьынхо Машын еиқәа иаванхоижьҭеи.
Убри иаркны ехьа ожәраанӡа шьарда мыҟәмыдра аҩсхьеит, ахнагахьеит, шьардагьы раҩсхьеит аԥсацәа абзиарагьы ацәгьарагьы.
Зны убысҟак рымч ҭаны ирацәаҩны иҟазаап: Ҟәбина аӡы еркны, Қыртәылан агәҭанӡа еемҽхакны ирымазаарын дара. Рхала аҳәынҭқар дрыманы, рдин ҽеила иқәызҵаша аиҳабацәа рыманы, иарбанзаалакгьы рыусқәа: аибашьра-тәызааит, анхара -тәызааит рхала ирбо, рхала иныҟәырго иҟазаарын шьарда аамҭа.
Жәаҩаҩык раҟара ҳәынқарқәа Аԥсны ныҟәызгоз рыхьӡқәа ааԥшыоит ехьагьы. Убысҟаҩыкгьы адыин иахылаԥшуаны иҟазаап.*)
Аԥсны абзиара аҟнытә жәытәгьы измеилаҳауаз милаҭ ыҟамызт. Ҳнапаҿы иаагандаз ҳәа шьардаҩы иқәлахьеит Аԥсны.
Шьардаҩы ықәнагалахьеит ара, рынхара, рынҵыра ара иҟаҵаны, Аԥсны иахаҵәарцы акы рыгымкәа иҟалахьеит акыр, аха инҵәахьеит, иаанхаз рышьҭахь ицеит.
Иҵабыргыуп аԥсацәа азалым ианақәшәоз ыҟан, даҽаџьара ианахнагозгьы ҟалахьеит, аха рыԥсадгьыл зынӡак иацәыӡны иҟамлацт.
Рыбызшәа, аԥсшәа, мырҩашьакәан рыламысыи  раамысҭашәеи мырӡкәа, рчеиџьыка бзианы иааиуан уажәраанӡа.
Абарс акәын жәытә ҳауаажәлара, аԥсацәа ахьӡыи аԥшеи рыманы, хар змам ауаа рҿы иԥхьаӡаны ишыҟаз. Усҟан аԥсацәа раҳаҭыр дузаарын, рыламыси, рыҟазшьеи, рыбзиашьеи атәымуаа мыцхәы еилаҳаны иаҳауандаз ҳәа иашьҭазаарын.
Аха ожәы ехьатәи ҳауаажәлара, аԥсацәа рыҟазшьеи рыбзазашьеи бзиарас оҩы иахыиҳәараны иҟоу шьада имаҷуп.
Оҩы дзышьцылоу егьа ицәгьазаргьы имхабзиоуп, ҳаблақәа еишьцылан аҟнытә ҳаграқәеи ҳаҟазшьа бааԥсқәеи ҽеины иаабом, жәытә ҳаныбзиаз, ҳаԥсуара мырӡкәа енныҟәаагоз ҳаиԥу џьаҳшьоит ехьагьы. Аха ебаҟоу инасыԥдараны уахь ҳаҟаӡам.
Милаҭс ҳазлоу оҩы иҳацыз ҳабызшәа, аԥсшәа мдыршақә, енагь тәамшьарақә, иҳадырдатәны зынӡак иҳамҵыҵаӡырцы акымзарак агым.
Ҳанамыси ҳаҟазшьа бзиақәа иаҳхаршҭны, атәымуаа рыҟазшьеи, рыбышәеи шьҭырхыуа, ҳашаԥсыуоу оҩы излаидырша дыргак ҳазнымхакәа ҳаиасырцы агьҳагым.
Атәымуаанаа ҳашәцо ҳарҳәоит: џьоукы иаҳхыччоит арҭ ажәлар лашәуп, идагәоуп, иҟарҵо рбом ҳәа, џьоукгьы имӡаӡакәа иҳаҽԥнырҳәалоит ҳаграқәа, шәабаҟаз шәыиасхьеит ҳәа ҳахҳәаауа.Ҳара ҳаҟоуџьшьа абрис еԥш аҵабырг ҳазҳәоуа ҳарзгәаахыуеит, иҳацәҳаит ҳәа. Ҳзлаҟақәоу оҩы ҽеила еилыикаар, ииашаны џьоукы ҳаԥсадгьылыи ҳауаажәларыи рзы ҳаԥсы шҭоу ҳаиасхьеит, агьырҭгьы ԥсык ҳарҩызоуп урҭ рзы.
Аԥсра ҩба рыуала иҟоуп: Анцәа иԥҟарала аоҩытәыҩса цәала жьыла, хьымӡӷыда адунеи данықәҵуа, уи ԥсра бзиоуп, ус иисуа дгәырҩатәӡам.
Оҩытәыҩсак, мамзаргьы жәларык шынеибаку рыԥсы шҭоу, рыблақәа шааԥшуа ианиасуа ҟалуоит, ари ԥсра бааԥсуп, ҩынтә ԥсроуп.Иуцыиз убызшәа бзиақәа ухаршҭны, тәым бызшәала уцәажәо, тәым ҟазшьала уныҟәо уаныҟала, узлыҵыз ажәлар рзыҳәан иԥсыз, иасыз? аӡәы уиҩызоуп…
*) Жәаҩаҩыкмоу урҭ рхыԥхьаӡара кыр ирацәоуп.
                                                                              Донган

                                          АТЛАРЧОԤА
                                      (Аршышра ашәа)
                         
                              Атларчоԥа ҭемырҟәароуп! 
                              Уа… ҳеи… ҳеи… уаа…
                              Анцәа дызҭоу ихароузеи!..
                              Ирдыруала умаҵ рыуеит!..
                                        Ирзымдыруазы иаҭоумҵан!..
                                        Аршышра бзиахә гәырӷьа дыуп!..
                                        Уасарадашь сиуармыхәа!..
                                        Ахьы Зосҳан абра дыҟоуп!..
                                        Убри захьӡу дызыусҭ шәасҳәап!..
                                        Ҩу?нызқь шықәса рнаҩс гәышь!..
                                        Ҳәынҭқарс дрыман Абасеиаа!
                                        Оҩ дус дрыман Абешьаа ду!..
                                        Ахьы ҳәа иԥхьон Абыссыниаа!..
                                        Абарҭ ахԥагьы тәылак акәын!..
                                        Аԥсуа жәлара убрахьтә иҭыцҵт!..
                                        Абас рҳәоит аҭоурыхҩцәа!..
                                        Уасарадашь уара-дара!..
                                        Ҳаит амарџьа здыру шәырга!..
                                        Ахьырԥарцәа шәеилагьажьы!
                                        Акәашацәа шәааилагьажьы!
                                        Сиуармыхәа уарадара!..
                                        Рад-сиуама уарад гәышьа!..
                                                                                     Д.Гә.

                                                АЖӘАБЖЬҚӘА
Агазеҭ "Н.С." излаҳәоуа ала аболшевикцәа рнапы аҿы иҟалыеит ақалақь Ставрополыи астанциа "Кавказскаагьы". Абра иҟан ҳәа рҳәоит даара аибашьра ду аболшевикцәа аԥыжәара ргыеит. 

                                КӘАЧАРА  ИҞАЛАЗ  АЖӘАБЖЬ
Кәачара агырқәак аҳәақәа ааихәан (ижәла сгәалашәом) аҳәақәа аазхәауаз дышеиуаз акәымкәа дааиԥылыеит иара уатәы агыруак,ус еиҳәеит: "Ҳаи ари сгәыла итәқәа аныиҭиуазсаргьы иусымҭози сҳәақәа". "Моумоу, уара игәыла иҳәақәа аасымхәацт". "Нас арҭ аҳәашкәакәа дыуқәа зтәыда?" аниҳәа. "арҭ И.Ԥ. исыирхәҳаит" иҳәан еимаркын дыимышьҭызт, аҳәақәа ҭакны еиманы ицеит И.Ԥ. иахь.Иахьлыеиз ауаа аднагалыеит, аҳәахәҳаҩы "А-Ԥ" исыиҭеит, рыхә иаухьеит" иҳәеит. Аԥ. мап икыит ианааиҿадыргыла, Аԥ иаҳәызба ала аҳәахәҳаҩы имгәа ҭырбганы дынкажьны, иаргьы дыҩны дыцеит. Аҳәахәҳаҩы даара дыӷәӷәаны дыҟоуп.
Аҳәақәа зӡазгьы рыуа дарбаныу мкьана ирыздыруам.
                                                                                          М.Бу-иа

                                                                   -------------------------------------------------
                                                                         РЕДАКТОР   АГӘЫԤ
                                                                   -------------------------------------------------
                                                                  Сухум. Типография А.М.Зайдшера


















                                         А   Ԥ   С   Н   Ы
                   Есы-мчыбжьа иҭыҵуа демократ газеҭуп
             Ахә 2 м.                                                  Ахә 2 м.
   № 8 (46) АСАБША  МАРТ 13 РЗЫ? 1920 ШЫҚӘСА РААН (46) № 8

                              АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиқәа оҳәшьҭахьтәыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

Хлебников имагазин аҿы ироуит иҭииразы ирацәамкәа хаҵеи-ҳәсеи рымаҭәа ӡахы. Рыхәқәа ԥҟоуп, илаҟәуп.

                                         АҞӘА, 13  МАРТ
Оҩы игәы иахәара, оҩы дзеигәырӷьаша аусқәа анмаҷыу аамҭазы, ожәы аакьыскьа иаԥсуоу изы игәырӷьа усны иҟан 20 - 23 иануар азы аԥсуа интеллигенциа Аҟәа реизара. Агьыи убри аҵкыс еиҳамзар еицәамкәа иаԥсуоу изы гәахәас иҟаларатәы иҳаҳаз акы. Ожәы аакьыскьа Қарҭ ашьхаруаа рхадақәа еизаны иахыҟаз аӡәы Аԥсныи аԥсацәеи рҭыӡшәа ахыиҳәоз иажәа иалаҵаны иҳәазаап: аԥсацәа ашколқәа рҿы рхатәы бызшәала изыԥхьашақәа арҵага шәыҟәқәа рымоуп, ирыгыугьы ожәы еиҭаргоит, абрашиурақәа рацәаны ирымоуп, убырҭ рнаҩс ожәы рхатәы бызшәала агазеҭ ҭрыжьуоит, ожәы аакьыскьагьы аԥсышәала аԥсуа календар ҭрыжьит ҳәа. Иҟаз зегьы аӡәык еԥш даара еигәырӷьеит, акы еиԥшымкәа, хатәы бызшәала аҵара аҳасаб ала шьхаруаас иҟоу, алада дыҟа, аҩада дыҟа, Ҭырқәтәыла дыҟа зегьы реиҳа ԥхьала ицеит аԥсацәа ҳәа. Ари ҳара аԥсацәа ҳзы даара рыҽхәаԥхьыӡыуп… Аха акызаҵәык, ҳара ҳгәы иаанагуа – ҵоуп, ҳара аԥсацәа Анцәа имаҵура ашәҟәқәа ҩбеи, аевангелиақәа ауахәамаҿыи ашколқәа рҿыи изыԥхьақәа ҩбеи рнаҩс иҳамоуп 30-ҟа ихәыҷы, идыу шәҟә хкы, аха ҳара ҳаԥхьаҟа ҳзымцаӡеит, ҳзымеихаӡеит ҳҳәоит. Усҟан, ҳашьцәа – ҳагәлацәа ашьхаруаа хатәыбызшәала аҵара аҳасаб ала хараӡа ҳара иҳаиҵаны игылазаап, џьоукы абрис оҩы игәы иахәыуа усыуп…

                                     АГАЗЕҬ  "АԤСНЫ"
Сынтәа,27-ба ԥеруал азы ҳгазеҭ "Аԥсны" ашықәс ҵыит. Даараӡа ҳасаб ахазызуа ҿыц напы анаҳаркыз иахьышьақәгылаз дыук изахымсыцт. Ҵоуп ожәы ҳаазқәылаз азаметн?ақәа уҳәа аҵареи-аԥхьареи азырҳара иазкыу агәыԥқәа уҳәа рхаҿы иаргыеит. Издыруада шьҭа хәыҷык ԥхьала еихар… иаԥсуоу, Аԥсынра зҭахыу. Абрис шәацхраа, абрис иаԥсуоу изы ихьӡырҳәагоуп…
                                                         Д.Гә.


                               ГОРСКАИА   ШКОЛА
Аԥсны аԥсуа школқәа рыбзазашьа ожәраанӡа изҩуан, ожәы абрис зыӡбахә сҳәаз аԥсуа гәыҭлых, аԥсуа милаҭ, ашьхаруаа рышкола, "Горскаиа Школа" аҭыӡшәа инароушәа исҳәараны сыҟоуп, избан уҳәозар, "ауаа зегьы уаауп, аха Каҳаберда ҽа уаҩуа" – а?жәа иалоуп еԥш, ашколақәа зегьы школоуп, аха "Горскаиа школа" даҽа шкооуп ҳара ҳзы, избан акәзар, Аԥсны аҵара бзиа змоугьы, ҵара хәыҷы змоугьы, зегьы абрис ашколаҿы аҵара зауз роуп; ехьа абрис ашкола ицәыҩҩажӡа, аабҭражә еԥш, афҩы гауа игылоуп; абрис аҟара ҭынха дызмоу ( ҵара змоу зегьы), абрис аҟара агәбылцәа змоу ашкола ожәтәыыи аамҭазы ас иҭынхадахаиҟазарцы иамҩоума? Моумоу, иамҩам. Ҳара аԥсацәа зегьы ҳзы иԥхашьароуп, аха абра иҟала ҳәа сгәы иаанагыуа убри ауп, аԥсацәа ражәа иалоуп "аԥсы  еилара (агәыцхәы рацәа змаз) дызжыуаз дыиауамызт" ҳәа ирҳәоуа… Абрис ашкола аҭоурых ажәытәӡа инаркны ехьа ожәраанӡа, абрис иаԥхьуа, ишәасҳәарцы сҭахыуп, иаарласынгьы абрис азы изыуалыу изладырҽхәаша аҳасаб иныҟәыргарцы иамҩоуп…
                                                    Деге.

                                             АԤСУА  ШӘЫҞӘҚӘА
Аԥсуа шәыҟәқәа акакала Анцәа имчала, цхырааҩыи ишьҭызхыуаи дрымам, аха рхыԥхьаӡара иазҳауеит. Ехьа иҭыҵт, акьыԥхь аарханы С.Ҷанба идрама "Амҳаџьыр". Уи иаԥсыуоу изы игәыҭкаагоуп, амҳаџьырра шыҟалаз, амҳаџьырра рхы зыхдырҟьаз, ирыхҵәашьаз, амшын аҿы (аӷбаҿы) ргәаҟрақәа, ргәеибарӷәӷәашьақәа асаркьа еԥш иунарбоит, згәыцхәы мҳаџьыррра дцаз уҳәа, мҳаџьырра иаганы изааз уҳәа ргәы арԥшааратәы, иарҵәуаратәы иҟоуп; сара сгәанала иаԥсуаны иҟоу абрис саҳандаз, избандаз зымҳәара дыҟам ҳәа сыҟоуп егьрымазарцы иамҩоуп…
                                                                                                     Д.Г.

                                          АМҲАЏЬЫР  УС  АКОМИТЕТ
Уажәы аакьыскьа уҳәа, наскьа уҳәа изқьынгьы аԥсацәа рашьцәа, рыуацәа Ҭырқәтәыла иҟоу рзы игәырҩоит, ираашьахарызеи ҳәа, ирзаагашьахарызеи ҳәа аилацәажәара иаҿыуп. Сара сгәанала абрис аус азы сгәы иаанагыуа абра ианысҵоит. Ҳара ҳаизаны, ҳаицәажәаны, ҳаимыҵны ҳцоит егьҳзыҟаҵуом. Убри аҟнытә иамҩоуп иалҳхразы "Емиграционныи комитет",  есышықәса  хәыҷы-хәыҷла амҳаџьырцәа (10 - 20 ҭӡы раҟара) раагара аус ныҟәызгаша, иахааргыуа изландырхаша аԥара емзызгаша, зхы иақәиҭу Аԥсны адгьылқәа урҭ амҳаџьырқәа раареи рымаареи еилыркаанӡа тәымоҩы имоуратәа аус ҟазҵаша. Абрис еԥшала акәхап ҳәа сыҟоуп амҳаџьыр ус напы шаҳкыша…
               Деге

                                        ЗАҞА  ИХЫРҼЕИГОЗЕИ АҴАРА!
Гәынхарасгьы иҟаимҵааит аӡәгьы, ҵара змам дарабан милаҭзаалакгьы ҳаиԥшуп. Аха дасыу иҟазшьа иара ибзиоушәа ибоит, аҵара змам аоҩы игра иҿаҿы иоуҳәар ҭәамхәырҭас уикуеит, аҵара змоу игра иоуҳәар, иҭабуп ҳәа оиҳәоит, иаргьы аҽырҽеира далагоит, игра бааԥсы ахькаижь? иҩызцәа рҿы сыԥхамшьанда ҳәа; абрис ала еибарҽеиуеит аҵара змоу. Абар ожәшьҭа ашықәс ҵыуеит ҳаԥсуа газеҭ аҭыҵра иаҿуижьҭеи ес номер цыԥхьаӡа аӷьычра мыжда аҭыӡшәа анырҵоит, ақыҭақәа рыҿгьы ирзаԥхьоит, аха ҳауаажәлар аԥсацәа за?ҵа-ааира, аламҵ еԥш оҳәлагь иаҿын ацара. Ҳанхәыҷқәаз аԥхын адәаҿы ҳанеизалакь хылԥа хас ҳәа алаба арсны ахылԥа ахаҵаны, хара ҳгыланы ҳаҩуан, иалымшогьы излымшогьы ҳнеиқәаҳуа ҳаишьҭан. Убри иаҩызоуп ожәтәи аамҭа аӷьычра; ӷьычроуп анырҳәа еихо, икаҳабӷало агәылацәа рааҵра иҵоуп. Кәтол ақыҭангьы ижә ҳәра иахьцаз ауха имааит. Ианааша ашьыжьымҭан, еимдоо ашҭа ихыланы ишнеиуаз, игәыла Ҵ. ихкаараҿы ишылаҿаҳәаз ирбеит. Дрымбар иԥхасҭеитәуан, иԥсыхәоузеи? Аус ахь дугар, ҽадак аӡылагарахь иугар даҩызоуп, уиацәажәар аҳаԥшьа иҭаҟааз уиҩызахоит "аштраф" уҳәар иабаҟоу – ица ду хәкалаҭк роуп изҭоу, имҳара ааџьара аҩналара ар-ахьеит, дызлахьурхәуазеи? Абрис еԥш иҟоу ихзырҵәо абзанхацәа. Сара схаҭа абрис зыҩуа егьсыгӡамызт Ҵ. иҩызара ныҟәызгарцы, ақыҭа клас саналга абыржәраанӡа ҳаҩны сыоа?зар.
Рыхыхь згааит сҭынхацәа, ҵхыраара сызҭаз, иҭабуп ҳәа ласҳәоит Миша Чачба иԥҳәыс, аҵарахьы схы зырхаз, иҭабуп ҳәа расҳәоит Аҟәа Асеминариа арҵаҩцәа сара сыздызкылаз, срыҳәоит ари нахысгьы рылаԥш ҳхызарцы, нас издыруада Анцәагьы дыҳазьаԥшыр.
                 Иван Коӷониа Абас-иԥа

                           ГӘДОУҬАТӘ  АЗЕМСТВА
Гәдоуҭатә аземства аҟнытә ироуит асеминариа И_Гәдауҭатәны итәоу 12,000 нызқь мааҭ, аҷкәынцәа ззыгәаҟыуа, изырҭаху азы  рхы иадырхәаразы. 1,500 м., 1,500 м. раӡеит дасыу. Асеминариаҿы аҷкәынцәа афатәыи ажәтәыи азы иангәаҟыуаз аамҭазы абас Гәдоуҭатә аземствыа цхыраара ду рырҭеит рыҷкәынцәа.
                                                                                               Д.Г.

                     АРҴАРАЗЫ   АИУБИЛЕИ  АҞАҴАРА
Аҟәатәыи аҳәсахәыҷқәа ргимназиа иахылаԥшыу И.Л.Б. арҵара аҳасаб ала 30 ш. амаҵ илухьаз азы лыиубилеи ҟарҵеит. Даара ачара бзиа лзырыуеит. Лџьабаа заҟаразыи, Аҟәатәыи аҳәсахәыҷқәа ргимназиаҿы шаҟа дхәарҭауи, шаҟа бзиара лыухьеуи ажәалыеи шәҟәылыеи уҳәа илызнаргыит. Убри анаҩс аҳәсахәыҷқәа рҭынхацәа рахьтә илоуит даара кыр иаԥсаз амҭа.
                                                                           Д.

                                  
                              Шаг за шагом подвигайся
                              Наш народ вперед,
                              Ну смелее, не пугайся  
                              Сбрось ты страха гнет;

                              Пусть ругают, пусть смеются, 
                              Пусть поносят нас, 
                              Песни наши да солются
                              В мощный дружный глас!

                              Все без страха, без оглядки
                              Двинемся вперед,
                              Свету белому покажем,
                              Как силен народ!
                                                             Коль Марг.

                                      АГАГА  ЛАԤШҴАШӘАРА 
                                                (Алгарҭа)
Аоҩы зҩыдагьы згнызынла ашоура рацәа аниоууа ҟалоит, иара убасҟанҵәҟьа ишьа рацәахоит, ишнеи-шнеиуа ишьа рацә ихы ахьы ицоит, абрис еԥш аамҭазы иаҳауеит ма шьапу?шьҭыбжшәа, ма цәажәабжьшәа, ма ихьӡ ҳәаны аӡәы ҿыиҭуашәа, усҟан аӡәгьы изҿыиҭӡом, аха ари аҿыҭбжьы заҳаз дшәоит, ма аҩсҭаа, ма аԥсцәаҳа изҿырҭуа џьшьа.
Аиҳарак абас акы аабуашәа, акы ҳаҳаушәа ҳҟазҵа ҳахәыцроуп, ҳагәырҩароуп. Ҭаҳмадак иԥа дыԥсын, дыгәхьааганы дҵәыуан, дгәырҩауан. Уахык изхәыцра далаган: иԥа ибаҩ ртәашьа, иҿы артәашьа, ииуз, ииҳәаз ҳәа дышхәыцуаз акәымкәа ишьа иазҳан ихы ахьы ицеит. Ауыха уи дшалаз дышьҭалт. Адырҩаҽны ихы аҭыԥ иқәны дҿыхыеит, аха иахьа иыихәыцуаз ауихашҭхыуаз, дызԥылаз, дзацәажәаз зегьы сԥа иԥсыз иаха лабҿаба дызбеит ҳәа реиҳәауан. Дықәуа-дышәуа даналага, ари заҳаз ихарҵеит. Урҭ назԥылаз ус нараҳәоуа, иқәуа ирхадырҵо рҿаархан ауаа зегьы ирыаҳаит…
Дырҩагьых абрыи еиԥш амцхаҵараҿы цқьа ирзеилмыргакәа иахьынхауа ирфоуа ауп изыхҟьауа. Убас ирҳәоит, уахык афицерк ишьҭаларҭа ауаҭах аҿы аԥсцәаҳа дыибеит ҳәа. Уи шыҟалаз абасоуп. Уахык афицер ишьҭаларҭа ауаҭах аҿы дшыцәаз ибеит. Афицер дшәаны ихчы иаҵаз итапанча ааҵхны аԥсцәаҳа инаиқәкны дхысыит, аха дымҵысӡеит. Деиҭахысыит… Аԥсцәаҳа дырҩагьых иҽыимырҵысыит. Афицер аԥсцәаҳа данымцаӡа, дшәан ашә ааимԥааны дындәылҟьан ауха даҽаџьара дцеит… Адырҩаҽны ишьыи-ишьыи еиқәҵо ашә дааҩналеит, иибазеи? Иаха дызехсуаз аԥсцәаҳа ипалта акәзаап. Ипалта еӷражәжәа икнаҳауп, ахыхь ихылԥа ақәкнаҳауп, аварахь иаҳәа адкнаҳалоуп…
Убас студенткгьы ихьхьеит рҳәоит. Угәы шыҟалаз абасоуп. Хьыхьӡатәыи аетаж аҟны, ахуа? аҵаҟа уаҭахк аҿы дыҩнан студентк. Ауаџьаҟа ааигәара игылан аоҩы ибаҩ еиҿартәа (скелет), астудент аоҩы ибаҩқәа шеиҿартәоу злеиҵаз. Уахык астудент дшыцәаз акәымкәа, дыҳәҳәаны дҿыхеит. Илашьцан, ила аҵәыршы ҭакызаргьы егьыибаӡомызт, аԥенџьра аҿы анаатә ахьасуаз абжьы ӷәӷәаны игоуан, ацинкатә хыб ақәа ахьасуаз хазы абжьы цәгьан. Убарҭқәа роуп астудентгьы дзырҿыхаз… Дӡырҩын, асааҭ дыуқәа рымаиатникк абжьы иуаҭах аҿы игауашәа иаҳаит. Астудент сааҭ имаӡамызт, асааҭ амаиатник абжьы аниаҳа оумашәа ибаны дӡырҩуа далагыеит. дәныҟа ақәа аура иаҿуп, аҩныуҵҟа асааҭ ныҟәоит, еиламгакәа. Астудент абрис асааҭ збароуп иҳәан, дҩагыланы днапыршьышьуа абжьы ахьиаҳуаз иҿынеихыеит, хәыҷы-хәыҷла днеиуа, хәыҷы-хәыҷла днеиуа абаҩ еиҿартә аҟынӡа днеит. Днагыланы данӡырҩы абаҩ еиҿартәа аҩныуҵҟа амаиатник абжьы шгауаз елыикаан, ихы ларҟәны данӡырҩы аамҭаз абаҩ еиҿартәа иқәжь?еит. Инапы иҿы ианынахьишь, иҿы бааӡаны ибеит.
Астудент дшәаны аҟәара -аҟәара ҳәа деиҵасуа далагыеит, аха ишәара зынӡак иҿеимҭазт, изакәу еилысыргоит ҳәа, инапы еиҵыхны, абаҩ еиҿартәа напыла ишьышьуа, далагыеит аԥшаара. Уи ашьҭахь минуҭк мырҵыкәа еилыиргыеит маиатникыс иыиԥхьаӡаз. Хыхь ақәа кылсуазаарын, ақәа икылсуаз ӡыцәыкәбарла ахыбаҩ (череп) аҟныҵәҟьа иақәҭәазаап. Абрыи иаԥхьауа  уазхәыц: абрис ауха астудент дшәаны изакәыз еилыимкаар, ақәаура иаҟәыҵны, ауҭах аҩныуҵҟа ахьыԥхаз аҟнытә ақәа ахькаҭәаз бар, ажәлар ишԥарылаиҵарыз астудент?
Абрыи еиԥшқәа, абрис еиԥшқәа роуп, абас адыунеи иҟам лабҿаба ирбазшәа зхырҳәаауа…
                           Мушьни Аҳашба

                                       АЖӘАБЖЬҚӘА
                             Қарҭ Деникин иделигациа
Деникин иделигациа Қарҭ инеин ақырҭқәа реиҳабыра ирыҳәеит ад-цәа рафицерцәа, рыҳәсақәеи, рыхшареи ақырҭқәа ртәылаҿы ахыдкылара азин рырҭаразы. Аха макьа ақырҭқәа реиҳабыра ацкы ажәа рарымҳәацт.

Аб-цәа ԥхьала еихоуа "Ҭихарецкаиа" аст., Деникин иштаб ахыҟоу, иазаагәахыеит. Изларҳәоуала Деникин деиҭамҵыр, "Тихорецкаиа" аст., ныимыжьыр ԥсыхәа имам.

Сибра ақалақь Иркутск аболшевикцәа иргыеит.

Аб-цәа "Тихорецкаиа" ааигәара аибашьраҿы 300-ҩык атҟәа рнапы  аҿ иҟалеит.
                                                                                                          "Н.С."

                                     Қыртәыла азы ача    
Изларҳәоуала Новороссисктә идәықәырҵеит ҩы-ӷбакы ачашыла Қыртәылаҟа.

Баҭым аобласт аҿы ақырҭқәа рыр нармышьҭыр азы аболшевикцәеи аҭырқәцәеи еидгылт. Изларҳәоуала убарҭ еидгылаз ақырҭуа ир Баҭым иҭарыжьларцы ргәы иҭам, иҭамлар абџьарла, ирықәларцы рҭахыуп. Аболшевикцәа реизараҿы иҟан: аҭырқәа полковник Шәлеиман Ефендии, аурыс фицаркыи, усны ишьҭырхыит Кемал пашеи дареи еиззаигәахаразы, "адружина" ҟарҵаразы аҭырқә фицарцәа еиҳабыс ирыманы. Ақәылара ҽҳәарас иамоуп ақырҭқәа анҭалалакь ашьҭахь ҩы-мшы рзы.

Аказакцәа рделегациа ақырҭқәа реиҳабыреи изеилацәажәоз аусқәа рзы еинаалыеит. Раԥхьаӡа аилахәаахәҭра атәы шьҭырхыит, аусқәа раԥхьа игылоуп ирласны Қырҭтәыла азы ача аурыжьразы.

                                           АԤСЫУА
                              Сара саԥсыуоуп,
                                        Сынхаҩыуп,
                              Аԥсынра азы
                                        Смаҵыуҩыуп.
                              Аԥсынра захьӡыу
                                        Тәылоуп,
                              Рацәак идыум,
                                         Ихәыҷыуп.
                              Иара сара бзиа
                                        Избоит,
                              Сыԥсы ҩыҭкаара еԥш
                                        Исыԥхьаӡоит.
                              Ихәыҷуп, ихәыҷӡоуп.
                              Излаҟоу уҳәозар,
                              Мыцхәы ирацәаӡоуп.
                              Излаҟоу сызанҵом,
                              Ианысҵоит ҳәагьы 
                                        Салагом,
                              Бзиа избоит ирацәаны,
                              Изцылаша ԥхьаҟа,
                                        Имыцхәӡаны.
                                                                Т.Алагәлаа

Агазеҭ "Аԥсны" цхыраагас иоыразы Таиа Кәыҵниа иалаигалт 300 м.  Аџьшьара аҭаны, иҭабуп ахҳәааны иҳадаҳкылт.
                                                       Агәыԥ

                      Аҟәа аучастка (анхарҭа) аазхәарцы зҭахыу рахь
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртә иҟоу хыбрак зҭагылоу аасхәандаз згәахәуа агазеҭ "Аԥсны" аконтораҿы дааир амҩа дықәырҵоит, идырбоит.
Рыхәқәа 30,000 м., 230,000 м. рҟынӡа хәыс измақәоу.

Абрис ашықәс ҿыц иаркны агазеҭ "Аԥсны" номерк  2  манаҭк ирыԥсахоит.

                                                                        ------------------------------------------------
                                                                               РЕДАКТОР   АГӘЫԤ
                                                                        ------------------------------------------------
                                                                     Сухум. Типография А.М.Зайдшера


                                       А   Ԥ   С   Н   Ы
                       Есы-мчыбжьа иҭыҵуа демократ газеҭуп
             Ахә 2 м.                                                        Ахә 2 м.
  № 9 (47) АҨАША  МАРТ  23 МЗА РЗЫ 1920 ШЫҚӘСА РААН (47) № 9

                           АГАЗЕҬ  "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иелырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м. фымыз – 48 м.
Агазеҭ ианымаалоуа астатиақәа оҳәшьҭахьтәыла, иаазҭыиз иахь ирызхнырҳәуам. инырхыуеит.
Цқьа еилырганы иҩым, зеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера
Хлебников имагазин аҿы иоуит иҭииразы ирацәамкәа хаҵеи-ҳәсеи рымаҭәа захы. Рыхәқәа ԥҟоуп, илаҟәуп.

   АԤСУА ИНТЕЛЛИГЕНТЦӘА РЕИЗАРАҾЫ Д.АЛАНИА АДОКЛАД ИҞАИҴАЗ
Аԥахьа Асовет иҟаз изҿыҵыргалагь иқәцаны уажәы Аԥсны ажәлар р-Совет ҳәа иҳамоу алхра ианалага, ҳара уи ҳзазыразымхт, избан акәзар иаадыруан, мааныла, гьангьашрыла Аԥсны ахьӡала еизаны Асовет Аԥсны иазеиӷьыу агьсыҟанамҵашаз. Аха ус егьа иҟазаргьы ҳара иҳаиу ауаа ԥыҭҩык уаҟа иаҳзаламҵар Аԥсны акы избамыхәара ҳәа ҳгәы иаанаган, асписок № 8 ҭҳажьит. Уи асписок аҿы ианаҳҵыит паритас излаз мҳәакәан Аԥсны иадгылашаз ауаа. Акьанҷ ҭаԥсараҿы аԥсуаа зегьы убри асписок иадгылап ҳәа ҳгәаӷыуан. Аԥсуаа ҳрыцҳара – ҳаидымгылара акьанҷ ҭаԥсараҿы зегьы партиала рҽеиҩыршан, рацәак адгылацәа (абжьы) ҳмоут: 20 - 25 - ҩык Асовет иалаҳартәаша ҳзықәгәыӷуаз рҟынтә аарлаҳәа 7-ҩык наҳашьҭит. Убри аҟнытә мчы ҳмоут Асовет аҟны. Ҳҿыхацәа Қырҭтәылан ахь иадызҵуаз рымч иеиҳахыит. Ехьа уажәраанӡа урҭыи ҳареи Асовет аҟны Аԥсны аус еимакра ҳаҿыуп. Урҭ ирҳәои, ҳара ҳзышьҭоуи, ҳканституциақәа шәрыԥхьар ижәбап. Урҭ рацәак хҳәаа амҭакәан Қырҭтәылан ҳадырҵар рҭахыуп. Ҳара ҳгәы иаанагуа уи ауп: уажәы ҳазҭагылоу аамҭа зеиԥшроу ала Аԥсны Қырҭтәылан иадзароуп, аха иара Аԥсны ахатәы аҩнауҵҟа усқәа (Аԥсны амазарақәа, адгьыл усқәа, аземства, аҵара усқәа убарҭқәа уҳәа) иара анапаҿы иҟазароуп: иаазыркьаҿны уи автономиа ҳәа иашьҭоуп. Ҳҿыхацәагьы Аԥсны автономиа аиуааит ҳәа рҳәоит, аха автономиақәа еиԥшым: автономиа маҷ ыҟоуп, автономиа дыу ыҟоуп. Урҭ зышьҭоу автономиа маҷ ауп (областная автономия); ҳара иаҳҭахыу автономиа нагӡа ауп (Канада иамоу, аԥахьа Финлиандиа Урыстәылан ианадыз иамаз уҳәа еԥш). Ехьа уажәраанӡа убарҭқәа реимакра ҳаҿыуп. Ҳауа изгаша макьана адырра уадеиҩуп. Ожәы Қырҭтәылан азакәанқәа хԥырҟуа (Учред. Собр.) шәалагыл ҳәа иҳадгылт, уи ҳара иҳамаҭәазар шәара шәазхәыц. Абасоуп уажәы ҳаусқәа зыҟоу.

                    ДЫРҨАГЬЫХ  АМҲАЏЬЫР  ҬЫӠШӘА
Кыр изыҩхьеит амҳаџьыр ҭыӡшәа, аха еиҭасҳәоит, абрис аус аҵыхәала изықәнагоуа ауаа алыхтәуп, убри аус "афонд" азы аԥара еизгатәуп, изыҟалозар оҩ-дцаргьы иамҩоуп Ҭырқәтәылаҟа, амҳаџьыр ҭыӡшәа цқьа аилкааразы, ргәы иҭоу ргәы иаанагои еилыдыргаразы, нас убри иақәнаго аус оҩы иныҟәигаразы. Абра асовет аҿы иҟаугьы ируалыуп ҳәа сыҟоуп абрис аус азы ахазына иалҵны "афонд" алаҟалара аус ныҟәыргаразы. Абри аус ахагылара аԥсацәа ируалыуп, нас агьырҭ амилаҭқәа  анхараан ҳәа сыҟоуп, избан акәзар Қырҭтәыла иҟоу апартиақәа зегьы , уҳәа реиҳабыра уҳәа зегьы ари иазыбзиахашаз ажәа бзиақәа рҳәахьеит. Уи ажәан аха ожәы аус аҿы ианнеилакгьы аусла инарыгӡоитҳәоуп абрис зыҩуа сшыҟоу…
…….ԥшра аҭахым, ирластәыуп…
                                                           Д.Гә.

                             АӶЬЫЧ  МЫЖДВ  РЫЦҲА
                           Ииуазеи мшәан аӷьыч рыцҳа,
                           Дызмыртәозеи иара насыԥда?
                           Ҽныла ахәлара шаҟа ицәыхьанҭоузеи?
                           Ианыхәлалакь шаҟа игәы ҭгәырӷьаауазеи!
                           Амала игәы ҭгәырӷьаауеит, иара рыцҳа,
                           Ажәлар еимысҵәоит ҳәа игәаныла даҿыуп,
                           Ихы ақәиҭоит, иара гәаҟ насыԥда.
                           Камбашьк ? аансыжьрым ҳәа даҿыуп,
                           Акамбашь..агьы зегьы изанҵом, иара рыцҳа!
                           Имоугьы ихаҭажәгьы неиҭуимҵашеи, иара насыԥда!
                           Иууа хәарҭам ҳәа иоуҳәар ихаиҵоуам, иара рыцҳа, 
                           Иаҳагьы цәымӷыс уҟаиҵоит, иара гәаҟ насыԥда.
                           Ауалыр ҵа змам изҭәоуҭәоуа зкылсуа,
                           Даҩызыами, иара гәаҟӡа рыцҳа!
                           Скәамжәы ххаитҳәагьы дагьаҟәыҵуам, иара рыцҳа!
                           Аибацәа ирыма рцәигарцы даҿыми иара мыжда,
                           Нас иаԥхьаҟа бзиа даниоума, аӷьыч насыԥда!
                           Ирымеикуазеи зхы иамыхәоуа арыцҳацәа!
                           Дырмыхәаргьы дзырԥырхагахозеи, иара насыԥда!
                           Ажәырҭ дышынцәыҵасуа дышдәықәу,
                           Алашьцара дшыҵоц цәгьала,
                           Днымҩамсшеи хьӡыда, ԥшада!
                           Иҭаацәа уахыи ҽни ишгәырҩоуа,
                           Днарԥыррымхышеи аӷьыч разҟыда!
                                               Иуа Коӷониа Абас-иԥа

                                           АХАГА
Ҳәынҭқарк ус иҩны иҩыза аҳәынҭқар изыишьҭит: "абрис инасышьҭуа ииҳәо ажәа ианаало зҳәо аоҩы дыумоур уқәсхоит" ҳәа. Зыҟны иааиз ари ажәа усигә?охәит: "дышԥасмоури, уи иааишьҭуа аоҩы, ииҳәо иақәнаго зҳәо", иҳәан еизыигеит иуажәлара; агьыи аҳәынҭқар иааишьҭызгьы дааин аӡәы дыимацәажәакәан, днеин уаҭахк дыҩнатәеит. Ажәлар еизаз ирдырыз рзымдыруа еилахыеит: "уара унеи, сара снеи" рҳәеит, аха аӡәгьы анеира рзымгәаӷьит. Ишынеимыр?дауаз, хагак даарылҟьан "сара сцои" иҳәеит. "Унеи" ҳәа иарҳәеит Ахага ашә ааиртын дыныҩналт; даныҩнала итәаз инаҵәкьыс иирбеит, ахагагьы инацәкьыс иирбеит, нас итәаз иҭаҷкәым иирбеит, ахагагьы иҭаҷкәым иирбеит, ашьҭахь иҩнапыкыи инацәкьарақәеи иааилаԥсаны абнахьгьы ихахьгьы ихы ира?аит, ахагагьы иҩнапыкгьы инацәкьарақәеи иаилаԥсны ихахьгьи абнахььи иахыир?ааит. Аҟәыш итәаз дҩагылан дцеит. Аҟәыши ахагыеи ирҳәаз еиқәшәеит, еибамдырӡакәа. Аҟәыш ииҳәаз абрис акәын: анацәкьыс рбара змааназ – Анцәа даӡәуп акәын, аҭаҷкәым – адгьыл акәтаӷь еиԥш игьежьуп; инапқәеи инацәкьарақәеи реилаԥсара – адгьыл гьежьуп, аха аҭаҩаҿарақәа рацәаны иамоуп. Аҟәыш ахага ииҳәаз ари акәыз џьшьаны, ари аҳәынҭқаргьы ера еԥш ахшыҩ змоу ауаа имаз џьшьаны дахьниз даазышьҭыз еиҳәеит иибаз дахьцаз.
                                                                                Матрона Ҵурҵумиа-ԥҳа

                                      АИЗЫӠЫРҨРА
                              Ҳаизыӡырҩып аӡәыи-аӡәи,
                              Ҳанапы еибыҭаны ҳанеихап;
                              Жәлары зегьы рхы иахәоит 
                              Ҳазыԥшузеи? абзиарахь ҳаиццап.
                              Ауаа зегь идырҿыхыуеит рыԥсадгьылқәа;
                              Ацхыраара аҭахыуп ҳ-Аԥчынра,
                              Аҵыхәтәаны игәаҳҭашт изԥсо уи ера,
                              Уаанӡа агьынрыжрым агьырҭ жәлара.
                              Ҳаиҳа здыруа ҳаихыччоит, ҳаизыӡырҩуам,
                              Ҳара ҳхала егьҳалшом арҽеира,
Абасоуп ҳашыӡуа ҳара.
Жәытә аахысгьы иаҳцәымӷыуп аҵара,
Ҳазырӡӡаз ацәгьаура, аибафара.
Аҵара ҳцәымӷыуп, усыс иаҳкыуам,
Аибафара пату ҳзақәуп ҳаҟәыҵуам.
Аӡәы иԥа аҵара дҭеиҵар,
Игәылацәа рҽеидкыланы ихыччоит:
"Уи аҵкыс уԥа жьыира, хьчара дыушьҭындаз,
Иубап иузиуа – ожәнатә анхара далаургандаз".
Ас ахәыҷы ианиаҳалак,
Ирҵаҩцәа дрызхәыцыуам,
Аҵара хәыцырҭас ишьҭыихыуам,
Уи дыззхәыцыуа аоҩыцәгьара:
Аӷьычра, ақәылара, дук мырҵыкәа
Дырзхынҳәоит ишьҭахьҟа,
Ергьы дыӡуеит акгьы даԥсаӡамкәа.
Шәҿых! хәыҷыс иҟоу зегьы аҵарахьы,
Шәеиха! шәамеикӡан акгьы, шәмаашьан;
Аҵра – мазароуп, иӡуам, ибылуам,
Аӷацәа қәыларгьы – ирзгауам.
                              Ачачхалиа-ԥҳа Мариа
 
            АԤСАЦӘА !
Ҳаҵыхәтәы зынӡак иқәымӡаандаз ҳәа шәыҟазар, Анцәа ддырны, гәык ала шәиашьапкла Аԥсынра умырӡын ҳәа. Шәыҷкәынцәа аҵара дышәырҵала шәацәымшәакәан, шәҽышәаны шәынхала. Шәақәшәеины шәаҟәыҵ, икашәыжь ҳаҭазырхаӡаз аӷьычра мыжда.
                                                   Маан Димитри Ҭлаԥс-иԥа

ИЗЛЕИԤШЫМЗЕИ ФЕДЕРАЦИЕИ, АВТОНОМИЕИ, ПРОВИНЦИЕИ  

Амилаҭқәа, ажәларқәа досу зхала хныҟәгара зылшақәоо, зыҩныҵҟа ҳәынҭқаррак аҳасаб ала иҟоу, амилеҭқәа акыи акыи еиԥырхагамкәа, аҵкыс агьи мыцхәы амч дыумкәа иҟақәоу ирымам зегь рыла акаҿы агьи дыуцәамкәа, ак иаԥырхагахара агьигьи иаԥеиԥшны иҟақәоу, ҳәынҭқарра ҳасабла рымч ӷәӷәахарцы азы акыи акыи рҽеиԥырымшьыр ҟамлоо иҟақәоу амилеҭқәа, ажәларқәа рҽеидыркылоит, рҽеиԥыршьоит, еиҩызцәахоит. Урҭ рыҩныуҵҟала емнааланы еицырзеиԥшны коституциа ыҩуоит, изакәанны амч аҭаны ирыбжьарҵоит. Рҳәынҭқарра акны, рыр акны, аҩныуҵҟала акәзааит, адәахьала акәзааит ак иаԥырхагоу агьырҭ загьгьы еицырзеиԥшны иҟоуп. Рыбзиара, рыцәгьара, рыус ӡбара, радминистрациа, рдин, рԥошьҭа, рҵара урҭ амилеҭқәа  доусы рнапаҿы иҟоуп.
Ус акәым, арсоуп ара ишеиӷьыу ҳәа ажәлар ишыргәаԥхаз ала иҟарҵоит. Урҭ амилеҭқәа, апартиа сиақәа ҟаҵаны, жәларык еицырзеиԥшны демократ ҳасабла реиҳабырара Асовет ахь ауаа ирҭахқәоу алырхыоит. Уи Асовет дара рзы иҳәынҭқарроуп. Убас зны зхала зҽеиҿкааны, нас еидгылаз амилеҭқәа, ажәларқәа. Убас уахахәаԥшуа убырҭ рхақәиҭшьала досыу ҳәынҭқарроушәа иҟоуп. Урҭ ирышьҭоуп федерациа кантов, штат ҳәа (Швецариа, Америка). Урҭ штатқәа, кантонқәа дыосыу рыцԥхьаӡа еиԥшны, еиҟараны ауаа алыхны зегьы иахырзеиԥшыу џьарак идыртәоит.
Федерациа иашаҵәҟьаны иахыҟоу Америкоуп.
Урҭ штатқәа еиҟараны, ирзеиԥшны иалырхқәаз ахьтәоу, ақалақь ду Ниу-Иорк ҳәа иашьҭоуп. Ниу-Иорк штатқәа рыуак аҿы хыла иҟаӡам. Зегьы инарылганы, иахеицырзеиԥшу, хыла рыуак ахьӡ акәымкәа ирзеиԥшны иҟоуп. Уа итәоу аиҳабыроуп зегьы ирзеиԥшыу, штатқәа зегьы еицрыгыу, еицырҭахыу гәазҭоо. Урҭ штатқәа зегьы ахеицыу Соединенные Штаты – Еидгылоу аштатқәа  ҳәа ирышьҭоуп. Зегьы ирзеиԥшыу азакәанқәа роуп уа иаԥырҵоо.
 "Федерациа" захьӡу еидгылароуп, аха еиҳабыеи еиҵбеи реиԥш акә?, еиҟараны еи...рауа реидгылароуп. Убри оуп иааркьаҿӡаны иаҳҳәозар, ҩбаҟа жәа – федерациа захьӡыу. Макьана издыруа аҳәынҭқаррақәа рахь  федерациа иашаны иахьыҟоу Америка реиӷьыуп.
Автономиа маҷк федерауиа иаҿырԥшыуп, аха зынӡа даҽакыуп.Милеҭқәак рҳәынҭқарра даара амч аманы иахьыҟоу, ҳәаала иадыу, ианадымгьы ҟалоит (урҭ рацәаӡоуп), мчыла иаҳа икәадоу, зхала мацара аҳәынҭқарра зызныҟәымгаз, амала хаҭа ҭыурыхла, бызшәала, литературала, культурала зхы цқьа еиҿкааны измоу, аҳәынҭқарра дыу, дара реиҳа загьы рыла идыуу иалалоит Автономианы.
Автономиа, бырзен бызшәала еиҭагозар "авто"  рхаҭа-ртәы, "номос"  – рзакәанқәа, рыԥҟарақәа. Ахьӡ ишанагоо еԥш автономиагьы иҟоу амилеҭ, ажәлар рыҩнуҵҟатә азакәанқәа дара иаԥырҵооит. Рыҩныуҵҟа рыусқәа дара рхала ишырҭахыу ирҳәооит. Рԥара, економиа - хныҟәгара, аҵара, аусӡбара зегьы рыҩныуӡҟа дара рхала рнапаҿы ирымоуп. Аиҳабыра, р-Совет дара рхала иалырхыоит. Иалалаз, изыдгылаз, аҳәынҭқарра уи иалацәажәаны закәанла изыҟалаӡоом.
Аҳәынҭқарраҿы аиҳабыра ма Парламент, ма Учредительное Собрание ашҟа ауаа аналырхуа автономиаҿы акьианҷ ҭаԥсара, ажәа еизгара ҟалаӡоом. Канада автономиоп Англиа ҳәынҭқаррвҿ. Канадатә ауаа Англиа ақалақь дыу Лондон иҟоу апарламент аҿы итәаӡам, ирымаӡам.
Автономиа Канада ахала иҟоуп, Аҳәынҭқарра Учредительное Собрание ахь асиақәа рзы автономиаҿы ажәа, акьианҷ ҭаԥсара аныҟала автономиара иӡуоит оуп макьана џьарамазар џьаргьы ус ҟамлаӡац, закәанла иҟалоом. Автономиа аҩныҵҟа ажәлар дара рхала асиақәа ӡаҵаны ауаа алырхооит аамҭала (4 … шықәсанӡа). Азин рымоуп ажәлар ианырҭахха, иқәнаганы ианырба аамҭа иазымԥкәа ҿыц алыхра ҟарҵарцы. Аҳәынҭқарра парламент ахь автономиа аҟнытә аӡәы далхны дрышьҭоит – "автономиа милеҭ ажәлар рыусқәа рзыҳәа". Зны-зынла автономиагь, аҳәынҭқаррагьы еицырзеиԥны ус дук аныҟалалак, убысҟан заҵәык оуп ауаа (хыԥхьаӡара ԥҵәам), алхны убри аус дыу азы мацара, аҳәынҭқарра дыу ахь ианынарышьҭуа. Рыус ианалгалак игьыжьны иаауеит, уа апарламент изалатәоом. Иаҳарак автономиа дыргас иамоу 2 боуп: 1) рхаҭа радгьыл аҿы (территориальная автономия) рыҩныҵҟатә рзакәанқәа дара иаԥырҵооит. Аҳәынҭқарра парламент атәы дара рҿы амч амам. 2) Аҳәынҭқарра Учредительное Собрание, парламент ахь ауаа  аналырхуа автономиаҿы ԥшьаала иҟоуп, оҩгьы дрышьҭуам.
Дара иахалырхуа рхаҭа рпарламент, рсовет ахь оуп. Адәахьтәыи усқәа рҿы аҳәынҭқарра парламент (Учредительное Собрание) аҿы ишьҭырхыз, автономиа, Совет (парламент) иахәаԥшны ианрыдыркылоо ҟалоит. Закәан ирнаҭоит – ирыдрымкылар. Револиуциа ҟалаанӡа Урыстәылан автономианы иалаз Финлиандиа акәын. Урҭ азакәан ирнаҭан рхаҭа рыргьы рыман рыҩныҵҟа, зынӡа ҳәынҭқарра ҳасабала ианыҟала – аурыс ҳәынҭқарра мчыла Финлиандиа равтономиа иагдырхыеит. Автономиақәа рыла еибаркыу Англиаоуп, Венгриоуп Иҟоуп ирацәаны автономиақәа хазы-хазы. (Рдырга иаҳарак хыхь иззысҳәас аҩба аоуп). Аԥсны Қырҭтәылан автономианы иадлыеит. Аԥсны автономиа ҳәа ашәҟәрҿы иануп, усла Аԥсны автономиара ацәыӡырцы агьагым. Ус зыхьқәахьеу? ԥыхьа иавтономиақәаз, уажәы ипровинциахаз рацәоуп.
Апровинциа закәу агьырҭ амилеҭқәа рҿы мыцхәы рҳәооит, иаԥхьооит, ирҵоит. Ҳара аԥсацәа иҵатәны, ҿыц идыртәны иҳамоу автономиаеи Федерациеи роуп. "Апровинциа" закәу ҳара ҳаҟара Европа аҿгьы идырооит ҳәа сыҟам. Уи аԥсацәа рзын егь хырҽхәаразааит. 1810 шықәс  аԥсуа аҳ Сафарбеи иаҳра иара ихала аурыс ҳәынҭқар инапы иананыиҵа аахыс Аԥсынра ехьыҟазаалакгьы провинциак еиԥшыуп. Аԥсынра беоуп, 100 нызқь раҟара аԥсацәа нхооит. Агьырҭ амилеҭқәа инхоогьы рацәаӡоуп Егрыи Маҳадыри рыбжьара, Амшые-Еиқәа зыдтәалоо адгьыл беа., аҳауа бзиа, маадан рацәа згәаҵа иҵоу, Европаҟа ирацәаӡаны зыҭҭын ргоо, Аԥсны беиа иавтономиахаргьы ҟалоон, уажәраанӡагьы, аха Аԥсны абеиара  даәа џьоукы алачоит, бзиара аларгооит, Аԥсны аҭҭын шасысыс гәрагагас иҟаҵаны АԤсны инхо ажәлар рбеиара дара иртәыушәа идырбаны аԥсуа жәлар ахәа рықәԥсаны, даҽа џьоукы, даҽа милеҭқәак аҳәынҭқарра заҳмоуре ҳәа Европа ицаны ҳәы? арра аархәооит. Ирацәаӡаны иҟалахьеит убас аусқәа. Аха нас  ахәахәа цәырымҵыр ҟаломызт. Ибеиау, иҿыхаз рхәқәа имҵысоит, ирықәнагоу роуеит.
Убас иҟақәоу мчыла иправинцианы ирымоу, зны автономиа еиуеит, ишнеиуа иҳәынҭқаррахоит.
Ажәлар рдырра, рыхшыҩ, рылахтра, рҵара шеиӷьхоо еиԥшоуп радгьыл беиазар аамҭа ирықәнагоо рнаҭоит. Аԥсынра Автономиа инагӡаны еиуроуп. Закәанла иақәнагоит.
Уажәы Аԥсны шәҟәыла автономиауп, аха макьана усла ипровинциоуп.
Аԥсынра автономиа амаӡам, иақәнагооит.
                                                                         Аилакырба

                                                        АӠЫН
Амш кьаҿхыеит,
Аҵых аухыеит,
Амра ԥхарра маҷхыеит,
Егьхьҭахыеит

Аԥсҭҳәа хылыеит,
Егьмыҵәцеит,
Амза мгылыеит,
Егьлашьцеит…

Ашәаԥыџьаԥ гылоуп
Бӷьыда,
Рымахәқәа ашәыб рықәуп
Каԥсарада.

Адәқәа сыла ихҟьоуп
Иҟәашӡа,
Аӡқәа аҵаархыуп
Иҵәцаӡа.
               М-ни  Аҳашба

                                           АЦХЫРААРА
Гәыдауҭа ауезд аҿы З.Бениа аԥсуа газеҭ "Аԥсны" ахақәиҭразы ожәыаакьыскьа знапы ианырҵаз ибзоурала аподписка иҟарҵаз ала Лакәа Мырзаҟан еизыигеит ҳгазеҭ цхыраарас иоуразы аԥара абарҭ ҵаҟа зыӡбахә сҳәруа ауаа рыҟнытә:
М.А.Мазлемиан….200 м.
Д.Надерешвили….50 м.
Г.Кочкиниан…. 100 м.
Г.Занеишвили…. 50 м.
Ԥарна Надарешвили…. 50 м.
А.Задикиан…. 100 м.
Иа.Гәазава …. 50 м.
С.Семлидис …. 50 м.
Нишан Мориак…. 50 м.
Али еф.Фурунџьоӷлыи …. 100 м.
П.Лордкипанидзе…. 50 м.
Бениа….  100 м.
Ашик-Хан …. 100 м.
Халил-Селим …. 100 м.
Иван Ларпоиан …. 50 м.
Сократ Сомлиди ….50 м.
А.Стефаниди ….  50 м.
С.Попандопуло …. 50 м.
Ф.Асланиди ….  50 м.
Габуниа …. 50 м.
Д.Анастасиади ….50 м.
Чапем?-Оглы …. 50 м.
Ахмет Нур …. 50 м.
Багир Бенранос …. 100 м.
М.Кач?ал-оглыи …. 100 м.
Агот М.Кочканиан …. 200 м.
?.Матахьериа…. 200 м.
Масхулиа ….100 м.
Б.Ндариреишвили …. 100 м.
                              ------------------------
               Зегьы 2,500 м.
Абрис аподписка ала иҟалазыи, аԥара еизызгазыи, иалазгалазыи зегьы иҭабуп ҳәа раҳҳәоит.
                Редакциа
Ажәлақәа цқьа еилырганы ианымызт, џьара-џьара хәыҷык еилагашәа иҟазар ҟалап.
                                   Р.

                                    АЖӘАБЖЬҚӘА
Германиа иҟалыеит аилаҩынтра, аинрал Лиудендорфыи адмирал Тирници х?   игылан ар рыманы Берлин иақәлан иргыеит. Лжәраанӡа еиҳабыс иҟаз Саксониаҟа ицан, ожәы апарламент азы аизара Штутгард иҟарҵеит.
Бавариеи, Вивртембергыи, Гессеныи, Саксониеи, Баденыи реиҳабырақәа рыр рыманы игылоуп ԥаса иҟаз аиҳабыреи, президентс Еберт дҟаларазыи.

Аб-цәа Екатиринодар? – 65 в., Пиатигорск – 50 в. ирзааигәаны игылоп рҳәоит.

                                                                                      --------------------------------------------
                                                                                          РЕДАКТОР   АГӘЫԤ
                                                                                      --------------------------------------------
                                                                                Сухум. Типография А.М.Зайдшера


                                         А   Ԥ   С   Н   Ы
                        Есы-мчыбжьа иҭыҵуа демократ газеҭуп
                  Ахә 2 м.                                                    Ахә 2 м.
№ 10 (48) АҨАША  МАРТ МЗА 30 РЗЫ 1920 ШЫҚӘСА РААН (48) № 10

                          АГАЗЕҬ  "АԤСНЫ"  АКАНТОРА  АҞНЫТӘ
Агазеҭ Аԥсны" азы акареспонденциа аазҭеиуа цқьа иелырганы ақьаад аздаҟьак ауп иҩтәыу.
Мызкы агаззеҭ ҶАԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатигьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

Хлебников имагазин аҿы иоуит иҭииразы ирацәамкәа хаҵеи-ҳәсеи рымаҭәа ӡахы. Рыхәқәа ԥҟоуп, илаҟәуп.

                                      АМҲАЏЬЫР  ҬЫӠШӘА   ҨБАҞА  ЖӘА
Ҳашьцәа амҳаџьырра ицазрҭыӡшәа ҳара аԥсуаа есымшагьы гәырҩас, гәхьаас иҳамоуп.
Уи агьџьашьатәым. 43 шықәса раԥхьа аурысыи аҭырқәкеи анеибашь Аԥсны инхыуаз аԥсуаа еиҳарак залымдарыла рынхара, рмазара, рыԥсадгьыл кажьны ихҵәаны Ҭырқәтәылаҟа ицеит. Уаи зыхҟьаз, изыҟалаз уажәы ара ианысҵом, зегьы ижәдыруеит, иахаанқәоугьы шәыҟоуп.
Ара инхаз аԥсуаа ҭынхак, гәыцхәык уаҟа измам шамаха има?ыуп. Урҭ исқьынгьы рашьцәа ихьау-хьауа ргәы иҵан, аха нарцәы-харатә? акәымзар арахь ала урҭ аарцәы рылала иаабап ҳәа башахазгьы игәыӷомызт: ус аамҭан. Урыстәылан ареволиуциа ду ҟалыит. Аоҩы дыцәаны иԥхыӡ иалашәар ихыеимҵашаз аусқәа лаб-аба иҟалыит. Аԥсуаа рашьцәа амҳаџьырра ицаз издыруада Аԥсныҟа ирзаагар ҳәа игәыӷыуа иалагыеит. Уи аҭыӡшәа реизарақәа рҿы, амилаҭ сиездқәа рҿы ицәырыргеит. Апартиақәа зегьы уи аус иадгылт, ажәа хаақәа рҳәеит, аха аус ахаҭа ехьа уажәраанӡа иахгылаз игылоуп. Уажәы шьҭа иаамҭоуп ари напы аҳаркрацы, уаҳа ԥшра аҭахым, ирластәын, мамзар аамҭа ҳацәцоит. Уажәы Қарҭтәыи ажәабжь ааит, амҳаџьырқәа уаҟа аиҳабыраҿы ашәҟәы аларҵыит,Аԥсныҟа нхара, аара иақәиҭыртәразы. Ҳара аԥсуаагьы иҳалшуа ала уи ҳацхраароуп. Сара сгәы иаанагоит иааураны иҳақәнагоит ҳәа: 1) уезд цыԥхьаӡа аԥсыуак еизара дуқәа ҟаҵаны амҳаџьырцәа раара заҳҭахыу ала априговорқәа ҟаҵатәыуп; 2) Ажәлар р-Совет аҿы ицәыргатәыуп уи аус; 3)адгьыл фонд амҳаџьырцәа рзы иныжьтәыуп; 4)абырзенқәа, аерманқәа анантә ихҵәаны ицуа рыҩнқәа рмазара казенла ихәҳаны амҳаџьырцәа рзы иныжьтәыуп; 5) аԥсуаа аделегатцәа Ҭырқәтәылаҟа ишьҭтәыуп, амҳаџьырцәа ирацәажәаразы. Уи иаазыркьаҿны сара сгәы иаанагаз аус аԥсуа интеллигентцәа даара иазхәыцны абрис аус, аус ду ақәнага иқәдыргылап ҳәа сара схаҭала сгәыӷыуеит, сагьрыҳәоит. Ижәдыр, ҳара аԥсуаа хыԥхьаӡаррыла заҟа ҳмаҷыу аҟра ҳамчгьы иарбан усзаалагь аҿы изкәадахуа. Ҳамҳаџьырцәа арахь ҳара иҳамазароуп!! Рабацәа рҳад?гәынқәа еибакоибаха рылақәа ҭраа рыҷкәынцәа рыԥсадгьыл раӡара иазыԥшуп!!
                                                  Д. Аланиа

АГАЗЕҬ "АԤСНЫ" №8 "ГОРСКАИА ШКОЛА" АТӘЫ ИАНЫЗ АҴЫХӘАЛА ҨБАҞА АЖӘА
"Горскаиа школа" аӡбахә ззымдыруа ԥсуа моу, абаср?атәыи милаҭқәа Аԥсны инхо аӡәы дыҟоуп ҳәа сыҟам. Уажәраанӡа уи аӡбахә мҳәаӡакәа сааиуан, аха шьҭа акгьы ахымҳәаакәа исзычҳауам.
Зны абрис ашкол аҟны снеит. Сыԥшызар, адаҟьаҟны "Абхазски университет" ҳәа ишаныз збеит. Зны, дызциганда ари? анызҵа ҳәа аасгәахәын, наҟ ианысхыр сҭаххыеит, аха ҳамҭак уа садхалан, саназхәыц, уи дымҩашьакәа ианиҵазаап, сҳәан саҟәыҵны сцеит. Шәаргьы даара шәазхәыцыр. уи дышҩашьам жәбоит. Избан акәзар, ари ашкол аԥхьа Аԥсны школ захьӡыз ыҟамызт; Аԥсны  уи ак заҵәык акәын школс иҟаз. Ауаа ахмаҷыу, Ҭомагьы даамысҭоуп" ҳәа рҳәоит еԥш, ашкол уи ада ахҳамамыз аҟнытә, уи ҳара ҳзы иуниверситетын. "Горскиа школа" иааӡахьоу рацәоуп: ԥыҭ-чыҭк здыруа уа иҭыҵыз роуп еиҳараҩык. Ари  ашкол ачеиџьыкыеи здыруа рацәоуп, уажәы акашәа ирбом амзар.
Аԥсацәа зегьы уи иалгазшәа иҟандаз, университет иҭаны адырра зоуаз иаҟара ихәарҭахарын Аԥсны азы. Абрис аҟара "Горскаиа школа"  абзиара здыруа зегьы ирыхьзеи, ҿымҭӡакәа итәоупеи, ирымбои ари ашкол, Аԥсны ашколқәа зегьы ран, аӡбахә шыбжьаӡыз? Аха мап, уажә ҳаазқәылаз зегьы ҳагәы рыхшәан,акгьы агәхьаа ҳамам. Дирит Гәлиа абрис аҭыӡшәа далацәажәеит, знык-ҩынтә раҟара, аха шьҭа убрыгь дааԥсеит. Агырцәа ирҳәоит: "Гел Нико, дал Нико, дишька Нико" ҳәаеԥш, ашәҟәқәа Дирмит иҩааит, агазеҭ Дирмит ибааит, агьырҭ аусқәагьы уи дрышьҭазааит ҳҳәан ҳара ҳтәоуп. Аха уи зынӡак ҳамыӡындаз ҳәа иус даҿуп дшаҿыз еԥш. Уажәы "Горскаиа школа" боуражә ҵас ишықәхаз зегьы иаадыруеит, аха аӡәгьы аҭыӡшәа ҳарӡом. Адырҩагьых аӡә иакәхыеит иззымычҳаз, мшәан, усла аӡәгьы ашьҭаамлазаргь, убыс ма џьара-џьара ражәа иналадыршәалар ҟамло. аха мап, ҳара уи еԥш ҳақәым.
Зегьы сшәыҳәоит, абрис ашкол боупаҵас инааны игылоу, ириашаны аҩны аԥшра ашәҭаразы.
              Нардаиа Нико.

                                     ЗЕГЬЫ ЗДЫРУА АУАА 
Шьоукы ишыхәыҷу аҵара иалагоит, рыԥсы ҭанаҵа ҵароукп изҿыу, аха дырҩагьых егьҳаздырам ҳәа игәырҩоит, шьоукых акгьы мҵаӡакәа, џьабаа мбаӡакәа зегь аадыруеит ҳәа иҟазаап. Абрис еԥшгьы ауаа сара исыздырамызт, машәырны абрис ехьа издырт. Ехьа аԥсыуакыи сареи ҳаицәажәон, анхара аҭыӡшәа ҳаманы. Акакала анырхагақәеи анхашьеи рҭыӡшәа ахаҳҳәоз Н.Патеиԥа иҟаҵамҭа шәҟык ыҟоуп, аҟанҷ ааӡара ишаҭахыу амҩа уқәызҵо анысҳәа. "Аҟанҷ ааӡара ҳара ишаадыруа еԥш уи ашәҟәы зҩыз изымдыруазар ҟалап" иҳәеит. " Сыԥҳа аиҳабы уаҩы ишыимбац дақәшәаны илааӡоиит аҟанҷ, уи ашәҟәы изыуҳәоуа лымбацт аха". Нас акәатақәеи аҟызқәеи рааӡара ишаҭахыу ашәҟәқәа шыҟаз иасҳәеит, аха убырҭгьы, уи иажәа злазбаз ала, иԥҳәыс зегьы лдыруазаап шәҟәыда. Нас ажә хьала ибзиоу, изҩыдоу адыршьақәа ашәҟәы шыҟоу анысҳәа, дахыччеит," сара саҟара ажә хьала ибаиоу, урҭ ашәҟәқәа ирыздырӡом" иҳәеит. Аҽы бзиа, алаӡара змоу аусуразы оҩы ихәарҭоу адыршьақәа зныу ашәҟәы ыҟоуп анысҳәа. "Сара санхәыҷӡаз издыруан аҽы бзиаи аҽы цәгьаи; 9 шықәса анысхыҵуаз аҽыҩ сақәтәон сара" иҳәеит. Ацәыхара атәы, ацәырԥшӡатәыи сҳәоуа саналага сыимырцәажәеит, урҭ ртәы аусыусқәа егьрыздырӡом ҳәа. Аԥсышәала аҩреи аԥхьареи ртәы аныиасҳәа – "аԥсшәа аӡәы  исыирҵо Анцәа сҟоумҵан. Сабгьы ҵара имамызт, аха иаҟара аԥсшәа зҳәодаз" иҳәеит. Џьоукы аԥсуа шәыҟәқәа рыҩра иаҿыуп аԥсуаа аҵара змам моу аҵара змоугьы хәыҷык ирыхәарҭахап ҳәа, усҟан аҵара змоу моу, аҵара змамгьы абарҭ ашәҟәқәа зыҩуа реиҳа рдыруазаап, нас иазыруазеи урҭ аҵара! Абасоуп ҳара аԥсацәа џьоукы ҵара ҳамаӡамкәа аҵара змоу реиҳа шаадыруа.
"Ҽа мбакәа, ҽа зшьуа, егьымҵакәа зегь здыруа" ҳәа ирҳәоуа зегьы ҵабыргыуп.
                                                                                               Иара.

                                              АМХЫИ  АШКОЛЫИ
                                  (Ушински иҩымҭа иаҿырԥшшәа)
Ауаа пмхы рцәаӷәоит, ажәла ақәрыԥсоит:
Ахәыҷқәа ашкол иҭоуп, аҵара рҵоит.
Ажәла сса адгьыл тата иқәԥсоит.
Ахәыҷы рацәа аҟәыӷа жәа рылаҩуеит.
Ақәа адгьыл арԥсаауеит, амҟа иарԥшоит,
Ахәыҷқәа иарааԥсоит, ахәмарра ирханаршҭуеит.
Адгьыл ажәла арчуеит, иарыцқьоит.
Аҵара оҩы даргәаҟоит, дааӡоит.
Игылоит ажәла аҳаскьын еԥш иацәаӡа,
Дҟанаҵоит аҵара оҩы амреиԥш длашаӡа,
Амхы иҭыҵуеит аҽаҩра ду,
Аҵара иалҵуеит ахшыҩ ду.
Иаҳзылбаашьҭ Шьарда зымчыу ақәеи амреи ианаҳҭахыу,
Ҳааӡа Уара, Иҳақәиҭу ишаҳҭахыу!
                                                            Джон

                                ДЫРҨАГЬЫХ АМҲАЏЬЫР ҬЫӠШӘА
Ожәы аакьыскьа ҳәанҳәахла иҳаҳаит Ҭырқәтәыла иҟоу аԥсацәа – амҳаџьырцәа ақырҭқәа реиҳабыраҿы шәҟәык аарышьҭит ҳәа, ҳазнеиуазар ҳашԥаҟаларыи, ҭыԥ ҳаурыу, аха убри ашәҟәы ианыу ҳәа цқьа еилырганы иҳамам. Абрис цқьа аилыргара аҭахыуп иаарласны.
                          Д.

                           АБЫРЗЕНЦӘА  РЫХҴӘАРА
Ожәы аакьыскьа, гәаҟрас изықәшәа сыздырам, Гәымсҭа ауезд аҿы инхақәо абырзенқәа рахьтә имаҷымкәа ихҵәаны, рыҩны, ргәара ныжьны, рырахә ҭыины Ҭырқәтәылаҟа ицеит. Ожәы аакьыскьа абырзенқәа реиҳабырахьтә ирзааит ашәҟәы, "Наше слово" излаҳәоуа ала, шәхымҵан, шәымцан акәымзар, шәахнеиуа шәрыдымкылакәа, оҳәшьҭахьтәыла шәхындырҳәыуеит ҳәа, аха уезгьы хәыҷы-хәыҷла ацара иаҿуп. Идырзар цәгьамызт, убарҭ ихҵәақәаз рыдгьыли рыҩнқәеи знапы аҿы иҟало.
          Г.
                                                             
                 АҴАҨЫИ  АӶЬЫЧИ
  Аҵаҩы иҵоит убри азы,
Дхәарҭахарцы мышкы зны,
Аӷьыч дӷьычуоит иԥхасҭазы,
Дыиасырцы, дыԥсырцы убри азы.

Аҵаҩы иҵашт мышк зны,
Аӷьыч дыиасышт уи аҽны,
Аҵаҩы дҟалашт дхәарҭаны,
Аӷьыч дҟалашт дышәыины.

Аҵаҩы дҟалап длашаны
Аӷьыч дҟалап длашьцаны,
Аҵаҩы инеикӡап иҵатәы
Аӷьыч дыиасӡап уи аҽны.
                         Мишьа Кәычбериа

                                       РЕДАКЦИА  АҞНЫТӘ
Абар фымыз ҵыуеит ашәҟәқәа изаҳашьҭыуеижьҭеи, ауаа рҿала изаҳацҳауеижьҭеи, агазеҭ ианаҳҵоитжьҭеи, аха ԥсыхәа ҳазыимҭеит Б.Ҳаџьымба. Ҵыԥх мшаԥы иаркны цәыббранӡа агазеҭқәа изынаҳашьҭуаз рахь иузымҭыиз ҳазхнырҳә ҳәаҳаиҳәеит, аҳасаб (отчет) аабаразы, аха даҳхымхәыцыит. 500 м.аредакциа ԥара иумоу, ехьа уажәраанӡа иудхалаз ҳзааҭыи ҳәа ҳаиҳәеит, аха макьана ҿыиҭыуам, ианаҳзааиҭыиуа ҳаздырам.
Ҳаизашшны даадҳаргар ҳаԥхашьоит, мамзар ишааура ҳаздырам! Дырҩагьы даҽазны ҳаиҳәоит Аҳаџьымба аус алымхыкәа, иаҳасаб ҳаирбаразы ҳ - 500 м. ҳазааиҭыеиразы, иааигәа-сигәа иҟоу, ҳгазеҭ иацхраақәогьы ҳшәыҳәоит дадшәырԥхашьаларазы, аредакциа аԥара рласны иааиҭыиразы.
Ҳгазеҭ шьоукы ацхыраауеит, шьоукы аԥырхагахоит. Аҳаџьымба идыруазааит аҭелқәа мацара абрис иуалқәа рҵыхәала аредакциа 200 м. иреиҵамкәа ахарџь шамоу, аҭелқәеи ашәҟәқәеи изынаҳашьҭуаз рыла. 


                                  АМҨАНТӘ  АГӘАҬАРАҚӘА 
Ожәы сара абрис аҵәаӷәарақәа зыҩыуа, аакьыскьа схатә уск аҵыхәала Аҟәатә Кәыдры ауезд ахь сцон.
Убри ааигәа-сигәа амшқәа рзы қәа амыуцызт, аха уезгьы амҩа шҽеим аргама оҩы ибон.Абна, абра хаҳәқәак џьара-џьара чаҟәа-чаҟәаны икаԥсоуп, аха амҩа иқәԥсамызт. Кәыдры нырцә, Аӡҩыбжьеи Тамшьыи рыбжьара ҩыџьара раҟара аиҳа хәыҷқәа ҩаршьнак харшьанк раҟара ҭбаара змақәаз ауасҭацәа рырҿыцра иаҿын. Аҟәеи Гәылрыԥшьыи рыбжьара, абаҳча дыуқәа, Гәымсҭа ауезд, Аҟәа ақалақь анаҩс, хьӡырҳәагас иамақәоу, џьара аџьмақәа ҭан, џьара акамбашьқәеи ажәқәеи, џьара аҳәақәа…
Абарҭ реиԥш абаҳча дыуқәа, абас рмыхьыр иқәнаган… Кәыдрыи Кындыӷыи рыбжьара аӷдара амца ацран, абылра иаҿын абна. Ари амца акы иазынкыломызт, абна кәаза ду ибылӡар ҟаларын, аԥхасҭагьы зықьыла акәмызт ишыҟалаша милионла акәын, аха убри ауха ақәаршаҩы ӷәӷәа ауыит, убри ԥыҭк иннакылазар, абна еиқәнархазар ҟалап…
Амца агәыргәырҳәа амҩа ааигәара абна иацраны ианызба, ааи шаҟа ԥхасҭа ду ҟаиҵазеи абрис амца ацразҵаз анысҳәа, адережан хьча: "Амҩа ааигәа-сигәа абна амца ацраҵаны иблызар еиӷьуп, нас амҩа ааигәара бна аныҟамлалак, абрагьцәа тәарҭа роурым, амҩа ааигәара оҩы рырҳәра зыҟаларым" ҳәа аиҳабыра ирҳәеит иҳәеит, аха ари ииашаны имцыуп, избан акәзар, амҩа ааигәара аӷдара амца ацроуҵар, ашьха шьапаҟынӡагьы абна былуоит, насгьы абна ахыбылуа ажәырҭ гылоит "Алыеи аҳәеи ирҳәозаргьы" оҩы дзымнеиуа, ари абрагьцәа рзы еиҳагьы еиӷьыуп.
Кындыӷ сахьналалаз қьашана ҿыцк збеит; даара ишьахәны иҟаҵан, абрис зхагылоу дызусҭоушь шысҳәоз, Киут Осман иқьашаноуп ҳәа аҩыра аманы избеит.
Абрис Абжьуаа рҿы ауаа бзиақәа ҳәа зегьы раԥхьа идыргылуаз дреиуан. Иажәеи ихшыҩыи даара бзиа еибыҭан, даара кырздыруаз, иааназ оҩын, бзиарҭангьы джуп. Уи знык дызбахьаз, иҿцәажәаз, уи иқьашана инахәаԥшуа, иҟазшьа бзиеи, ихшыҩ дыуи згәала?шәаша дҟаларым, иԥсаҭа бзиахааит мҳәакәангьы аӡәы уи ақьашана даҩсрым, избан уҳәазар уи зегьы рзы кыр иаԥсаз оҩын.
Аха акзаҵәык сгәы иалоу убри оуп, аҩыра ҳәа ианыу цқьа еилыргам, иԥшӡам, убри иақәнагом.
Абрахь Аҟәаҟа схынҳәны сшаауаз афаитон аҿы исыцақәтәаз аӡәы, аԥсуак, Ԥақәашьтәык аибашьра аан ар ирылаз аӡә иоуп, аџьаргьы имоуп, Аҟәа ааигәара ҳааиуаны даацәажәан ус сеиҳәеит: "ҳара ҳқыҭан, Ԥақәашь , Д.Г. ииҩыз аԥсуа шәыҟәқәа ҳәа саҳауан, ахьӡыртәра шәҟәы Аԥсны аҭоурых уҳәа, убырҭқәа реиԥш кыры, аха сара убри ҳабызшәа мыӡырцы аус зыуа дысымбацт, дызбандаз ҳәа сыҟан.
Зны ҽнак Аҟәа сшыҟаз, абулвар ааигәа аԥсацәақәак убри Д.Г. даабароуп ҳәа еибырҳәеит, инаԥшын, абандахгылоу, рҳәан иара иахь рҿынархыеит, саргьы убри дызусҭоу здырырц сҭахын, урҭ сынрышьҭалт, сахьынаԥшуаз ҩыџьа еидгыланы еицәажәуан; аӡәы фицар палтошәа акы ишәын, хыхь уапа бзиак ишәын, агьи "учтел" формашәа хылԥак ихан, иҵагь еиӷында уҳәаратәы уапак ишәын. Сара сгәаныла Д.Г. убри ауапа бзиа зшәыу иакәхап ҳәа снаԥшуан, аха ҳанырзааигәаха еидгылаз инедыҵын, ауапа бзиа зшәыз дцет, агьи зыуапа иҵагь еиӷьында зысҳәуаз ҳара дааҳадгылт, убри иакәхаи Д.Г. Ҳаи абни ауапа бзиа зшәыз зыиакәымхазеи ҳәа сгәы иаанагыеит, убриижьҭеи сара уздырыуеит" иҳәеит, даачан. Ҳфаитонгьы аангылан, ҳҩыџьагьы дасыу ҳаҩныҟақәа ҳцеит. Иҭабуп, дад, сара сзы ауапа бзиа зҭаххаз, ауапа бзиа сзаазхәаз аӡәы уиҩызоуп.
                                           Д.Гә.

                                         


       АБААНДАҨЫ
Сабацарыи сымацара,
Абаа сҭахеит алашьцара, Амла акәзар сыԥсуоит,
Ахьҭа мыжда сашьӡоит.

Амла сакуеит, сыӡышуоит,
Ахьҭа сыԥсыуоит, сықыџьқыџьуеит,
Ацәа сакуоит, сыхырҟәысуеит,
Агәырҩа мыжда сашьӡоит.

Ацәҟа мыжда аихатәы, 
                                        Сшьапы иахоуп ихәарратәы,
                                        Сшьапы ҟалеит иаҵәаӡа,
Ацәҟьа цәырҵыуоит? иԥш?аӡа.

Амла сакыс рыздырӡом.
Дыԥсып захьӡыу ргәахәаӡом,
Дрыцҳауп ҳәагьы оҩы иҳәом, 
Рыцҳашьара рыздырӡом…

Исыхьызеи мшәан сар?а?
Иҟасҵазеи мыцхә бааԥсра,
Дызрыцҳарымшьозеи аоҩы, Изыиҿарымҵозеи акры?

Сгәаҟыит инагӡаны,
Нас еилсыргыеит слатәаны,
Дызрыцҳарымшьоз аоҩы, 
Изыиҿарымҵоз акры.

Изузаап амҩадара,
Сныҟәазаап закәандара,
Сыгьажәызаап арымала,
Изӡазаап аиба рыцҳа имазара.

Снатәан ҭоуба сҳәеит,
Сышымӷьычра ожәы шьҭа,
Сагьышҭымҵра ашҭа
Сцоит ҳәа ӷьычра.
                      Мишьа Қәычбериа

Мрак неведенья, обман,
Злоба, клевета,
Жертва вес тирана,
В жизни суета.

Своей родине измена,
Ненависть к своим,
Взглядов, целеи перемена,
Всякими гоним!

Слабый, жалкий и "ненастный",
Сын нищеты,
Мой народ несчастный,
Это вижу – ты!
                           Коль. Марг.

                       КӘЫДРЫ  АУЕЗД АҾЫ ИҞАЛАЗ АЖӘАБЖЬҚӘА 
Сынтәа иануар азы Ҷлаутәык аԥсхәы иуан. Даараӡа уаҩ бзиак иакәын, Абжьыуаа зегьы еицырдыруаз уаҩын. Аԥсхәы зуеит ҳәа даналага иуацәа зегьы иреиҳәеит аԥсхәы шиуаз. Аԥсхәы уаҵәы иураны иахьеиԥш, иуацәа гәакьацәа имаз аԥстәқәа ааргыеит: ацәқәа, ашьтәақәа урҭ рхыхь ахьанаԥ? рацәаны. Аԥсхәраҽны Абжьыуаа ҽышькыл зшьапы кылызкхьаз аӡә даанымхакәа зегьы еизеит аԥсхәра аҿы. Афатәқәа аадырмазеин чара-бжа рыухьаны ахылаԥшҩы имилициацәа ицны, ашьаԥа, ажәлар ахьтәаз ирықәшаны иаагылт. Ахылаԥшҩы ҩыџьа , хҩыкҟа амилициацәа ицны иныҵалыеит ашьаԥа. Ишыҵалаз еԥш иԥкаауа зегьы рабџьар аарымырхыуа абасҟатәи жәлар убри ашьаԥа иҵаз, бџьар ҳәа змаз акы аанмыжькәа иаарымырхыит, џьара ҳәызбакы, ҟамак аанымхазар. Убас ахылаԥшҩы еидара икәаи имаӷреи рҭәны дыцеит ишьҭахьӡа, иҭыԥахь Очамчыраҟа.
Ажәлар аԥсхәы ҳарҽеиуеит ҳәа еизан ишыҟаз, ирыхь рзымдырӡауа, гәҩарас ишрымаӡамыз рабџьарқәа акы аанмыжькәа ирыҟәныжәжәаны ирыманы ицеит.
                                Иван Коӷониа
                  
 АЧАМГӘЫР ИАНҴАНЫ, ИАШӘАНЫ ИРҲӘОУА     
Анаасын иԥа дцан,
Абасын-ԥҳа дааиигыеит,
Аҟә-мыҟә даарыхан,
Аишәа иахаиртәеит.

Нацхыԥ ҟьаҟьа кәац ишеит,
Ҭамӡа лԥацәа ԥыҭкы рфеит,
Ала ҟаԥшьы кәац иӡеит.

Амаҟарацәа маҟадараа,
Аилыргаҩцәа ԥаҵадараа,
Аҭаца хәыҷы мышрақә,
Аҭацаҩызцәа ҵыхрақә.
                  Мишьа Асалиа

                  АҴАБЫРГ АӠӘЫ ИЗЕИЦӘОУП, АӠӘЫ ИЗЕИӶЬИИУП
Абар крааҵуеит, аизара дыуқәа рҿы, "амитингқәа" рҿы измааноу сыздырам, сахырзыӡырҩуа аԥсуаа Аԥсны инхауа рхыԥхьаӡара 33,000-ҩык рҟынӡа инаӡоит ҳәа лассы-лассы ражәа иалаҵаны ирҳәалоит. Измааноузеи  абри? Абарҭ ирҳәоуа ирдыруаны ирҳәауоу, ирзымдыркәа ирҳәауоу? Мамзар аҵабырг рҳәар ирзеицәаны, амц рҳәар ирзеиӷьны ирбуоу? Знымзар зны аҵабырг аӡәы иҳәароуп… Аԥсацәа Аԥсны инхоуа Ф.Павленков 1010 ш. рзы иҭижьыз енциклопедиа словар ала, рхыԥхьаӡара наӡон 70,000-ҩык уааԥсырара. К.Д. Маҷавариани имҩақәҵага ашәҟә ала 1912 ш. рзы аԥсацәа рхыԥхьаӡара наӡуан 82,900-ҩык уааԥсыра. 1916 ш. рызтәыи астатистика излаҳәоуа ала 91,000-ҩык уааԥсыра инареиҳаны иҟан. Ожәы иҟалап 100,000-ҩык уааԥсыра инарықәгәыӷыуа. 100,000-қьи 33-нызқьи изцәеилагоуа ауаа закә уааузеи, дара ирзымдыруазаргьы ма аӡәы, аԥсыуак иахьԥаизымҵаауаи, ма шәҟәык иахьԥамыԥхьои? Рҽеилаганы ацәажәара изацәыԥхамшьои?
                                                                                            Д.Гә.

          УГЫЛ, ИШООИТ  САШЬА! 
Угыл, ишооит сашьа!
Ҳалагап аус ура,
Имыӡырц ҳ-Аԥсынра
Иаҭахыуп аус ӷәӷәақәа…

Иаауп аус напыла,
Иаауп хшыҩла,
Иаауп ҳамԥшыкәа
Уахынла, ҽынла ҳәа.

Ҳаҿыхап сашьа,
Иаамҭоуп ожәышьҭа,
Абар игылт аша еҵәа,
Аҽазнакыит аҵых ашара;

Ҳанылап амҩа иаша.
Аус бзиа аурҭахь ҳазгаша,
Ацәгьа ҳацәзыршәаша,
Ҳабызшәа змырӡша.
                     Мушьни Аҳашба

                                           АЖӘАБЖЬҚӘА
1)Агазеҭ "Сақарҭвелос республика" излаҳәоуа ала Маҳадыртә афронт аҿы ақырҭқәа рырыи зелионаиа армиеи иааидкьыслоуа иааидгылт. 2)Ехьа Аҟәа изларҳәоуа ала Бақәо? аб-цәа иргыеит. 3)Грозныи Маикоԥыи аб-цәа рнапы аҿы иҟалыеит.4)Новороссиск ааигәара астанциа Крвим аб-цәа рнапы аҿы иҟалыеит.

                                                                           ---------------------------------------------------
                                                                                  РЕДАКТОР   АГӘЫԤ
                                                                           ---------------------------------------------------
                                                                            Сухум. Типография А.М.Зайдшера


                                           А   Ԥ   С   Н   Ы
                        Есы-мчыбжьа иҭыҵуа демократ газеҭуп
            Ахә 2 м.                                                          Ахә 2 м.
 № 11ю(49) АМҼЫША  АПРЕЛ МЗА 11 РЗЫ 1920 ШЫҚӘСА РААН (49) № 11  
                                     ХРИСТОС   ДГЫЛТ!
Абрис агазеҭ иаԥхьои иззаԥхьои зегьы ишәыдаҳныҳәалоит Христо игылара.
                                     А м ш а ԥ   Л а ш а р а 


                                      АԤСУА  ШКОЛҚӘА
Аԥсуа школқәа, "Горскаиа школа" рыцҳа акәымзар агьырҭ, акыи, ҩбеи алыхны, ишакәзаалакгьы ишьақәгылоуп шаҳҳәоаз, ожәы аакьыскьа иҳаҳаит Џьгьардаа рышкола ашә адыркыит ҳәа. Ҵоуп, ԥасагьы аҵаҩцәа маҷуп ҳәа ҳаҳалуан, аха урҭ рхыԥхьаӡара иацлап ҳәа ҳгәыӷыуан; ацлара ҳҭахымызт зынӡа иадмыркындаз. Арҵаҩгьы.ҵыԥх асеминариа иалгаз, Т.Ч. ҭынч аҩны дтәоуп, Џьгьардагьы Ешыраа пеиԥш школада иаатәеит. Ас рымыундаз, дадраа Џьгьардаа! Ожәтәыи аамҭазы ахҵәара згәы иҭоу иакәымзар ишкола ашә аиркыуам, урҭ ахҵәара рҟәыблаауп, аха нас ирыхьзеи, изыргәаҟзеи? Убри ашкола аҭыӡшәа цқьа еилырганы издыруа ҳрыҳәоит иаҳзаарыцҳаразы.
                                                         Д.

                             АГЬЫЗЗЫМДЫРУА  ДГАӠЫУП
                                (Хьир-иԥа Кьаӷәса илаф)
Абрис алаф зыхылҵ убри оуп: сара абарҭ аҩажәак зҳәуа ашкол санҭалказ Уаҭҳаратә ҷкәынак дсыцҭалт. Мчыбжьык аҟара дыҭан, анаҩсан иаби ианыи ебарҵәуа ҽнак абрис алаф зтәу иҟны иаакылст. Ишәыхьзеи ҳәа данрызҵаа, ус рыҳәит: "Иҳахьзеи, ҳаҷкәынцәа салдаҭра иргозаап аурысқәа ашколқәа зыхдырты" ҳәа. Ари алаф изтәу дырхыччаны ус реиҳәт: "Агьыззымдыруа дгаӡо дадраа, шәымдырра авба шәыдымзааит, заҟа шәгаӡоузеи! Аурыс салдаҭ дҳалыихыр иҭахызар, ҵара ҳамҭакәагьы дҳалыихуоит, аха ус уи дзыргәаҟра ус имам, шәыҷкәын ашкола дҭазааит, хәыҷык иҵар иуаажәлар дрыхәуа дҟалап".
Ари ииҳәаз агәхьаа рымазыу! рыҷкәын ашкола дааҭыхны дрыманы рыҩныҟа ицеит. Абрис инаркны ҳара ҳқыыҭан зегьгьы лафс ирыман: "Агьыззымдыруа дгаӡоуп". Абрис ҟалази ожәи рыбжьара 17-ҟа шықәса ииасхьеит, аха ера аброжәгьы бжаҩык ашколқәа рахь изырмышьҭуа асалдаҭра иацәшәаноуп. Дадраа, арҵаҩцәеи аԥсуаа акыр зхы иԥнаҟуои! Ишәуалуп иззымдыруа ирашәҳәарацы: Анцәа иҟоумҵан, аха асалдаҭра аҵара имазаргьы, имамзаргьы, дымцар ҟалом, аҵара змоу аус изымариахоит, аиҳабырагьы ирласны инаҭоит.
                                           Хынчажә?

                   АЛЕКСАНДРА  ЧАЧБА  ҚАРҬ  ИҞАЗААРА
Қарҭынтәыи иааз, зыгәра аагоуа аӡәы ила иҳаҳаит А.Чачба Қарҭ иҟазара. Ехьа ожәраанӡагьы иҳаҳахьан ақырҭқәа реиҳабыра гәык-ԥсык ала ирҭахыуп А.Чачба Қарҭҟа иаагара ҳәа, дақәдыргәыӷыуеит иԥхасҭа зегьы ирҭаразы ҳәа. Абра Қарҭ иҟоуп ожәы А-ра инаҩс, зегьы ишыжәдыруа еиԥш, Таьашьгьы, Наҳарбеигьы.
                                                                                               Иара.

                                 ЗЕИԤШ  ҞАМЛО  ЕГЬЫҞАМ
Даараӡа исҭахыз сҩызак Гәдауҭа ауезд аҿы иҟоу аԥсышәалагьы, аурыстәалагьы аҵара бзиа змоу аӡәы иҟнытә исоут салам шәҟәык. Оҩы иш?.. бац еԥш далагыетт, ашьҭахьы ҳара аԥсацәа зегьы иаҳзеиԥшны Анцәа аҳамҭа дыус? иҳаиҭаз аашьара атәы ахьы иажәа нарханы, агьы?и ҳаграгьы, убри зыӡбахә сҳәаз ацкыс еицәам: ҳаусқәа напы злаҳкыуа и…ласны ҳгәы шрықәҿыӷьуа, ишкаҳажьуа ….. иҳаиуоу уск аӡәы инапы аиркыр, абр… аикӡоит аҵыхәтәанӡа ҳәа уақәгәыӷны ушзыидымгылуа, (избан акәзар дызҿыу ирласны игәы ахшәоит, икаижьуоит азы), атәы иҳәан, ҳара напы злакны иҳамоу агазеҭ ҭыжьрақәа убри еԥшқәа ус дыуны, ус хьанҭаны ибаны, агәкамыжьга ажәа аныиҵеит…
Уезгьы иаҳа иамҩаны исыԥхьаӡоит иара иажәа ахаҭа абра ианысҵаразы. Сара схаҭа сзы ииҩыз асалам анаҩс абас иҩуеит: "исамарам аамҭа азыҳәан сеџьӡа џьара стәоуп, гәыбӷан сышәымҭан. Аӡыиас алада ицуа, ихьацан аҩада икаҳцап ҳәа шәаҿуп збоит, аџьабааду шәалоуп, Анцәа зегь зылшуа ишәықәирҿиааит. Ииасхьоу милаҭыу с… жәлар, аха иҟамлац егьыҟам, ама ………………..акрызлоу шәҿы ирылшара рацәоуп
, шәаҟәҵӡуашәа аабар ҳара егьзламгьы ҳҳәазуа ҳшәышьҭалашт".
Абрис ашьҭахьтәыи иажәа "ҳҳәазуа ҳшәышьҭалашт" ҳәа ииҳәаз ажәа даара иснаҭоит агәыӷра, ехьа ожәраанӡа иааулак "ҳҳәазуа" абраанӡа ҳанааи , шьҭарнахыс иаргьы ихаҿы иааганы, ехьа уажәраанӡа, агазеҭ ус акәымкәа, агьырҭ аусқәа рзы аус шыиуаз еԥш, абрис ожәгьы далагагап?,еиԥш зеиԥшыу иҩызцәа аҵара бзиа змақәоугьы идгылап ҳәа, нас, ҳәара аҭахым, ҳаус ԥхьала ицашт, иаҳа иԥшӡахашт. Сара абрис зҩуагьы ԥыҭрак абрис аус сзынаскьагар, нас мчы змоугьы шҭадымгылареиҳәа акәын аус зызуаз, сышгәыӷуаз еԥш егьыҟалоит ҳәа сыҟоуп.
                                                                                 Г.?

                                            АԤСНЫ  АТӘЫЛА  ИАҴАКЫУ
Ԥасатәыи, ари аԥхьа иҭыҵыз а-№ аҿы салацәажәон Аԥсны инхауа аԥсуаа рхыԥьаӡара цқьа еилырганы ирыздырам, ма ишырдыруа еилаганы ирҳәоит ҳәа. Ожәы салацәажәоит Аԥсны иаҵакыу атәыла шаҟа ԥшь. верс (кв.в.) ыҟоу. Аурыс географиақәа рҿы иаабалоит Аԥсны иаҵакыуп атәыла 3, 000 ԥш. верс раҟара ҳәа, аха ари зыҩуа Аԥсны рыздырам, ргәы иаанагаз, рхы иааҭашәаз рыҩуеит. Иаҳҳәап, уи ала ҳ-Аԥсны иагьагхом, иагьацлом ҳҳәап, аха ожәтәыи аамҭазы абрыгь цқьа еилырганы иҳамазароуп; иаҳзымдыруазаргьы ихәарҭам. Ари Аԥсны ирхәыҷӡаны аӡбахә зҳәоуа дара ирыхәарҭаны ирбуазар акәхап. Агьырҭ изҳәозаалакгьы оҩы гәыбӷан исҭом, аха омашәа избуа убриоуп, енциклопе.словар Брокгаузыи Ефроныи рҿаҿгьы 3,000 ԥшь.в. раҟароуп иҟоу ҳәа ианыуп. Убри аҟнытә сара абра исҳәоит зегьы ирдырразы, иҭсыжьыз аԥсуа календар аҿгьы иҩыуп, аха ишыжәдыруа еԥш, ҳара аԥсауа шәыҟәқәа раахәареи, раԥхьареи шаҟа иаҳцәыуадаҩыу, убри аҟнытә издыруада, ма абрис аҿы иаԥхьар ҳәа абра ианысҵоит. Аԥсны аурасы иамоуп Егры аӡы иаркны Мзымҭанӡа 215 в. раҟара, аҭбаара Егры аӡы ааигәара 90 - 100 в.раҟара ыҟоуп, Мзымҭа ааигәа 40 в.раҟара, Гагра 20 - 25 в. раҟара, Кәыдры ааигәара 60 в. раҟара, ишакәзаалакгьы Аԥсны иаҵакыуп 7253 ԥшь. верс раҟара. Ар еиҵам…
                                                        Д.

                   КӘЫДРЫ АУЕЗД АҾЫ ИҞАЛАЗ АЖӘАБЖЬ
Т-шь ақыҭан даланхоит нхаҩык Кәыҷыц ҳәа. Еҳәшьазаҵәык дыиман, лыхылтәымшәа дгаӡа-маӡашәа дыҟан. "Баала Аӡҩыбжьаҟа ҳцап, ҳауацәа рахь" иҳәан, дыиманы дцеит. Кыр ианынаскьа абнаршәыра дынылеигалан уа дааныжьны, дыхынҳәын, дцеит ишьҭахьҟа. Ауха аԥҳәызба абна дылахан абгасса аалысын деимыжәжәа дыргыеит. Иара дахааи "уаҳәшьа дабаҟоу" ҳәа игәылацәа ианизҵаа – "Аӡҩыбжьа ҳахьцаз ҳауацәа рҿы дынсыжьит" ҳәа реиҳәеит. Аԥҳәызба лыбжа - фаны абна дшылажьыиз аӡәы дыибан аизараҿы ажәлар ирылеиҳәеит, ицан дызыусҭазгьы рдырт, ларгьы дыржыит. Абрис еиԥш иуит К. иаҳәшьа дганы абгақәа дыр-еиҵеит.
                                      Иван Коӷониа Абас-иԥа

                                  АЖӘАБЖЬҚӘА
6 - 7-баҟа мшы рнаҩс Новороссииск аб-цәа иргыеит. Деникин ид-цәа иманы Ҟрыимҟа дцеит. Ицәынхазгьы Баҭым ала ииасны иара иахь ицоит.

Маикопыи, Владикавказыи, Дербентыи аб-цәа рнапаҿы иҟалеит.

Александра Чачба Ҟарҭҟа дыиасыит.

Деникин ихаҭа Феодосиа дыҟоуп ҳәа рҳәоит.


                                   Мушьни Аҳашба
           М. З--н ииҩыз иаҿырԥшшәа, ажурнал "Солнышко" аҟнытә)
                                       Қәгыларак ала

                                       Иалқәоу  ауаа:
Лидиа ……Ҿыц дырҵаҩ ԥҳәызбоуп.
Сыкәын…..]
Елиа………] Ҵыԥхыижьҭеи ашкол иҭақәоу ҷкәынцәоуп
Ӷәынды ….]
Мыҷ (аҳақьым иԥа)
Алыкә
Баҭ?а   Ожәы ашкол иҭалақәаз ҷкәынцәоуп
Гаха
Мыџьа…..]
Ацыч…….] Ожәы ашкол иҭалақәаз ҳәсахәыҷқәоуп

             (Ашкола. Парта хәыҷқәак гылоуп; раԥхьа столк гылоуп. ҟәардәыкгьы авагылоуп; азымҩатәырахь аклас ӷәы гылоуп.
Имаҭәақәа ԥыжәаны ихахәы ҳәамкәа еилажәжәаны, жәцәеимаақәак ишьаҵаны, мгьалк ыфоуа апарта рыуакы дықәтәоуп ҷкәына хбыџк – Сыкәын.
Ус аҳақьым иԥа Мыҷ шәҟәыҭра ҿыцк иҩыҵрышьны шьаҵатәқәак ишьаны , қлаԥад ҟаԥшьқәак аҵаҵаны дааҩналоит)
СЫКӘЫН. (Мыҷ дшибалакь) Бзиала уаабеит аҵысӷра!
МЫҶ. (Ибжьы цаны). Бзиа убааит! Шьыжьбзиа!
СЫКӘЫН. Бзиа убааит… Аҵәақәа ааугоу?
МЫҶ. Иззы?
СЫКӘЫН. Сара сзы.
МЫҶ. Уара узы-ҳәа сара ҵәа аасымгыеит…
СЫКӘЫН. Ишԥа?
МЫҶ. Сара сзы ҩҵәа заҵәык сымоуп, урҭ сызуҭом, уаҳа егьсымам…
СЫКӘЫН.Иааг лассы аҩҵәакгьы!… Иааг!
МЫҶ. (Дшәшәа). Аҩбагьыҵәҟьа сцәыуган, акы усҭап… (Ашәҟәҭра аҟәарды иқәыргыланы инапы инҭаҵаны иҭыигоит ҩҵәак). Акы уара иумазааит, агьи…
СЫКӘЫН. Аҩбагьы сара истәыуп. (Дыимпыҵасны ицәыигоит).
МЫҶ. Иабоугои уара?.. Иааг, арахь!.. исыҭ!.. исыҭ, мамзар сан иласҳәоит. (Аҵәыуара далагоит).
СЫКӘЫН. (Аҵәа ыфоуа). Уан моу, уҭахызар уандыугьы илаҳә.
МЫҶ. (Дҵәыуа). Исыҭ мам… (Диацәкьысуа). Мамзар арҵаҩы иласҳәоит. (Арҵаҩы лышҟа дцоит).
СЫКӘЫН. (Мыҷ дыихьӡаны). Усҭ!… Усҭ аа акы!.. Умҵәыуан!.. Сара сы..хәмаруан акәымзар иуцәызгаҵәҟьаз џьыушьозма? Аҵәақәа акы ииҭоит). Шьҭа уаҵәы аҵәа сзааугоу Мыҷ?
МЫҶ. (Илаӷырӡ ирыцқьауа). Иу… (дықәԥсычҳауеит). Иузаазгоит. Абра ашкола аҟны аӡәы сыиумырпҟозар, усхылаԥшуазар есымша ҵәак-ҵәак узаазгоит.
СЫКӘЫН. Даара ибзиоуп. (Аҵәа афара даҿыуп). Аха уара шьҭа агьи ашкол ашҟа уца?
МЫҶ. Избан?
СЫКӘЫН. Уаҟа аныҳәара иаԥхьоит. Иумбои араҟа ҳаҩызцәа оҩы дшыҟаӡам, зегьы убрахь иҟоуп.
МЫҶ. Нас уаогьы узымцазеи?
СЫКӘЫН. (Дыҽхәашәа). Ҵыԥхыижьҭеи ашкол иҭақәоу мнеиргьы ауеит.
МЫҶ. Ус акәзар сзыԥшыузеи сцалапе. Сыкәын ашәҟәқәа наргоуоу аныҳәараҿы?
СЫКӘЫН. Моумоу.
МЫҶ. Нас уара абраҟа уаагылозар, абрыи сышәҟәҭра унапы ианысҵоит, акы амыхьааит, уара ухатәы еиԥш усзахылаԥш. (Сыкәын ишыибоуа апартақәа рыуакы аҟны иҵеиҵоит). Аа, иубоуоу иахьыҟоу?
Сыкәын. Избоит, избоит.
МЫҶ, (днаскьаны) Амарџьа аӡәы акы ҭыимгааит…
СЫКӘЫН. Ибзиоуп!.. Ибзиоуп!.. Ушәҟәҭра уацәымшәан. Уца, уца! Уара уца. Ушәҟәҭра сара сахылаԥшуеит. (Мыҷ дцоит).
СЫКӘЫН. (Ашәҟәҭра аҿы днеины иаартны дыҭаԥшуа ус иҳәоит имацара). Уаҳа фатәы имаӡамыишь Мыҷ… Оҳо! Абабликақәа ҭоуп убоу! (Ашәҟәыҭра инапы нҭеиҵоит,
адәахьы шьапы шьҭыбжьшәа акы гоит. Сыкәын абаблика ҭԥааны, ашәҟәҭра ахьыҟаз иҟаҵаны наҟ даҽаџьара днеиҭаԥоит. Ус Алыкәи Баҭыеи ааҩналоит).
АЛЫКӘ.(Дхәыҷуп, аха дышәпоуп). Иабаҟоу  агьырҭ ҳаҩызцәа?
БАҚА. Сыздырам. (Аҩыџьагьы шанханы иаангылоит).
СЫКӘЫН. (Ахәыҷқәа рахь). Аҵәақәа шәымоу шәара!
АЛЫКӘ. Иҳамоуп.
СЫКӘЫН. Иаажәг арахь!
БАҚА. Уара уахьыу?
СЫКӘЫН. Ааи.
АЛЫКӘ. Избан?
СЫКӘЫН. Арҵаҩы ехьа ашьыжь абра сынлыжььыит аҵәақәа аазгауа зегьы ирцәызгаларцы. (Ахәыҷқәа шанханы аӡәыи-аӡәыи еихәаԥшуеит).
АЛЫКӘ. Аҵәа усымҭахкәа…
БАҚА. Иузыфарым!
СЫКӘЫН. Иаажәг мамзар шәыхәдаџьал иқәсҵап. (Иҭаҷкәым раҵәаны идыирбоит).
(Ашәахьшәа шьоукы рышьҭыбжьы гоит. Сыкәын дыԥхашьаны ишьҭахьҟа днеиҭаԥоит; ус иааҩналоит ҩыџьа-ҩыџьала аҵаҩцәа: аҷкәынцәагьы аӡӷабцәагьы. Зегьы раԥхьа дгылоуп Мыҷ, дышреиҵоу еԥш. Зегьы рышьҭахь иааиуеит ҵыԥхыижьҭеи ашкол иҭақәоу аҵаҩцәа: Елиаи Ӷәындыи. Аҵаҩцәа ртәарҭақәа рҿы итәаны аицәажәара иалагоит).
ЕЛИА. (Сыкәын иахь). Уара аныҳәара иахьаԥхьоз узыҟамызыз?
СЫКӘЫН. Уажәоуп санаа, аныҳәарахь санбагьнеирыз!
ЕЛИА.Сара уи арҵаҩы иласымҳәо џьыумшьан.
СЫКӘЫН. Илаҳ уҭахызар.
ӶӘЫНЫ. (Ашкола агәҭахьы инапқәа ишьҭахь икны днеиуеит). Те!.. Шәӡырҩы зегьы!.. Сара соуп шәара шәырҵаҩы… Ҩбеи-ҩбеи заҟа ыҟоу ззымдыруа ехьа "Безобеда" дынхоит ауп. Шәысзыԥшы! (Инацәақәа рыла идыирбоит ԥшьба). Уожәшьҭа издыруада? (Арҵаҩы лышьҭыбжь аниаҳалак дыҩны итәарҭахь дцаны дтәоит. Ус арҵаҩы дааҩналоит. Аҵаҩцәа акыраамҭа агылара иақәшәом).
ЕЛИА.(Иаԥхь итәоу аҵаҩы, ҿыц ашкол иҭалаз дыцәхасуа) Угыл уара!.. Угыл!.. Уцәама! (Зныкыр зегьы гылоит).
АРҴАҨЫ. Шәтәақәа! (Аҵаҩцәа зегьы тәоит). Шьҭа ҳалагап. аҵара! Аҵара аан ашьшьыҳәа шәтәазароуп, шәнапқәагьы апарта ахьыхь иқәшәҵароуп, аӡәыи-аӡәыи шәмеицәажәалароуп, исқьынагьы шәӡырҩлароуп. (Арҵаҩцәа зегьы ибзианы итәоит). Шьҭа исашәҳә шәыуа аӡәы, шәзаауазеи шәара абрахь, ашколахь ҳәа?
РЫУАӠӘЫ. Аҵаразы!..
ЗЕГЬЫ. Аҵаразы!.. Аҵаразы!..
АРҴАҨЫ. Шәара зегьы еицышәымҳәалан, мамзар шәыбжьы дыухоит, ишәҳәоуа оҩы изеилкаауам, изҳәарцы зҭахыу шәнапы шьҭышәла. (Шьоукы гылан рнапқәа иҩахоит, даҽа шьоукы апартақәа ирықәгыланы рнапы иҩахоит). Ус акәым анап ҩахашьа! ус акәым! шәтәаны шәымушьхәылҵ апарта ахьыхьтә иқәыргыланы, убыс шәҩахалароуп. (Гаха лнапы наиқәкны). Уара иҳәеишьт!
ГАХА. (Дыштәоу). Закәузеи ибҳәаз?
АРҴАҨЫ. Ианбагьы ухашҭыи!
ГАХА. Аа! Шәмышьхәылҵ апарта иқәыргыланы, шәнапы шәҩахалароуп. (Зегьы аччара иалагоит).
АРҴАҨЫ. (Дыччауа). Уззазеи уара ашколахь ҳәа?
ГАХА. Сан саалышьҭыит. (Ишьҭахь маӡала иарҳәоит: "Аҵаразы!.. Аҵаразы?.." ҳәа). Аҵаразы!..
АРҴАҨЫ. Утәа! Ибзиоуп. Акы анышәҳәоуа шәгыланы ирдыуны ишәҳәала…  Издыруада ҳара хкыс ҳара абра иаҳҵауа…
РУАӠӘЫ. Аҩра!
АРҴАҨЫ. Тс! Шәнапы шәымҩахакәа ишәым??ҳәалан! (зегьы рнапқәа иҩахоит). Да, бара …..
МЫЏЬА. (Дыштәоу). Аҩра!
АРҴАҨЫ. Бгыланы, быбжьы рдуны иҳәа!
МЫЏЬА. (Дгыланы дыччоит, лҿы лмаӷра аԥыракны). 
АРҴАҨЫ. Аҩрада уаҳа иаҳҵозеи? Уара иҳәеи ? 
ӶӘЫНДЫ. (Дгыланы идыуны). Аҩра адагьы иаҳҵоит ашәҟәыԥхьареи, алақәеи ажәқәеи ақьаад аҿы рсахьа анҵареи… (Зегьы аччара иалагоит).
АРҴАҨЫ. Шәыизыԥшышьт ибзианы ишыиҳәа, игыларагьы ихамшҭыит. Иухьӡыузеи?
ӶәЫНДЫ. Ӷәынды сыхьӡуп.
АРҴАҨЫ. Утәа Ӷәынды! Уажәшьҭа исазҳәода сара, аҵара ҳахьаҿыу ауаҭах ахьыӡ? Уара иҳәеишь!
СЫКӘЫН. Аклас.
АРҴАҨЫ. Уара иухьӡыузеи?
СЫКӘЫН. Сыкәын сыхьӡуп.
АРҴАҨЫ. (Ашьҭахьтәыи апартақәа рҿы ҩыџьа еисыуеит). Уа итәақәоу иҟашәҵоуазеи, еимашәкуазеи?
РУАӠӘЫ. (Дҩагыланы). Ари сыблуза кны дахыеит!
АГЬИ. (Дҩагыланы). Ари сыибӷаҷуан. (Рышьҭыбжьы цәгьыоуп,ԥыҭҩык ахәыҷқәа ртәарҭақәа ирхыҵны инеины, ирыхәаԥшуеит, даҽа шьоукгьы апартақәа ирықәгыланы ирзыԥшыуеит).
АРҴАҨЫ. Тс!.. Тс!.. шәҽеиқәышәк! Ашьшьыҳәа атәарҭаҿы инеины имтәауа иҩныҟа

                 (Алгарҭа агьи а-№ аҿы)

                                  ҲАЗҾУЗЕИ  МШӘАН ҲАРА  АԤСАЦӘА?
Аԥсацәа, ҳара аишьцәа шәгәы иалымсааит, шәаҟәыҵ ожәшьҭа, ишәықәшәх ишшәықәшәҵаз еиԥш. Аԥсра, аира Анцәа иишаз акыоуп, ҳацхраароуп иаҭахыу, ашәыр ипытуа. ашәҭ ылызго зегьы ҿахом, убри иаҩызоуп ҳаԥсра… Ииашоуп, ажәӡатә змамыз ҳаԥсызар ирыхьзеи ажәӡатәгьы рыман?, аха жәлара зынӡа инҵәеит. Шәаҟәымҵыргьы иабаҟоу инҵәеит ажәқәа, хәбеи-фбеи жәӡатә  моу, акгьы ҳмоуа аҿы ҳаҟоуп, ауаса зқьи хәышә манаҭ, аџьма зқьы манаҭ, аҳаԥшьақәа ҩы рҭамижьҭе хәышқәса ҵуеит, ажьирагьы аанхыеит џьмада. Уԥсаҭазы иуҳәазар, ҳақәызхыз ажьира. Амҭа ма аӡаӡ ҳаухьандаз, иҳамаз зегьы агарагьы усызма, ақәа аасуа ақды иалагылоуп, харџь ҟаҳҵаларын амҭа ҽеимаак аабахьандаз. Ажьира аџьабаа адбаланы иҟарҵоит ауаа дырқәа ауасақәагьы адыруеит. Очамчыра дыҟан жьик, аԥхьа даналагаз аусура "абуҭка" дыҵан, ера убра дышьҭалон, уа крифон, аха ожәы, ахан иргылан хьыхь дықәгылоуп, иҭеисԥыҳә кны, аусура иаҭәеишьом, қьырала ауаа имоуп, аус зыуа, ожәы иҭаацәа, иани-иаби рзы аҩны аахәара дашьҭоуп, уи даагылазар, заҵа ашьтәа зқьы манаҭ ҳәа иаахәаны имшьра, уи ахы аӡыҵәҟьа иқәимыргылацт. Убри иами аныҳәара зынаало, убри аҟара мазара злеирҳаз, аха уи усыугоуп, дыидыруеит и-Нцәа ҵабырг. Мамзар ҳара Аԥсацәа ҟәыд акы адыруазар, аҟәыд акәым аҩысҭаа иоуп иаҳзырбо, иагьаҩы ҟәыдырԥацәа аҟаз?ар, аҽгьы ҿымыӡәӡәоуп,  … ршәагоуп, ҭауади аамысҭеи акубеццәеи (акупеццәеи??)ры…қәа шәаҳахьеоума …аҩуп ҳәа, урҭ ираҭәаршьокам ари еиԥш ацәгьа-мыцәгьара, нас абарҭ роума Анцәа ицҳаражәҳәауа, ма ауахәама рдыруанда, аџьаама. Абрис ареволиуциа ҟалеижьҭеи Самырзаҟана дыҟалеит ҵааҩык ҳәа иӡбахә рҳәо иалагыеит, иҳәатәы хазымҵоуа …шьана ииҭоит ауаа дырбаратәы ҳәа иҭыӡшәа гон; ишыҟаз ауаз ҳәуа "аратацәа"реԥш дыгәарлыеит. Ԥақәашь дааит, ажәлар еизеит аҳәса ахацәа ауахәамаҿы ииҳәо ҳаҳап ҳәа. Далагыеит ацәажәара, уи аҩыза ҳагәы ԥызҵәахьаз ажәпакы аҟынтә, Ԥақәашь аҵара змаз рпартиа дыҭаҳкыуеит ҳәа рҳәан иандәықәла, аҳәсақәа, алыгажәцәа аҳәҳәара иалагеит, ишәхарахоит игәы ншәырхар рҳәеит, аха агәхьаа рымкыит, нас дрыцҳашьаны дыҭарымкыит, аха иҵаҟьаны дыдәықәырҵеит, уи нахыс иӡбахә ҳмаҳаит ҳәа. Ақыҭагьы ԥышуан иахьа-оҵәы ҳаҷкәынцәа чмазцәахоит ҳәа, аха Ԥақәашь ҵара змаз хыхьгьы рмыхьц, аӡәы дычмазаҩхаргьы убри ихароуп рҳәон. Сара абрис зыҩуа аҭарахьы саныҟаз Балажара астанциаҿы ахьҭа сылалан гәаҵәыхьла сычмазаҩхеит. Убрахь аҳақьымцәа рҿы сышьҭаҵо сышрымаз исхыҵыит? аамза, Қәҭешь сшышьҭаз акомисиа ҳахәаԥшын ус сарҳәеит, уара урыԥҳа бжьысыуп уахьааӡаз Аҟәаҟа уца ушыҟалалагь убап, рҳәан абрахь сыхы дырхыеит, аха аҳақьым …….. убыс сеиҳәеит, уара ухы уацхраа,зрыԥҳа шәарҭоу Аԥсны аҳауа иааӡоит. ушныҟәаша ҳәа …. с?абжьеигеит, ахәшәгьы сыиҭеит. Аҩны санааи, иахьа дыԥсыуеит, оҵәы дыԥсыуеит ҳәа исыхәаԥшуан, аха еиҳа сеиӷьхо салагыеит, хәыҷы-хәыҷла ахәшәи, аҳауа, афатә, ажәтә бзиаахы….. раарылыеи Анцәа имч ала сеиқәхыеит. Саб? дыԥсхьан, сан ус ларҳәон: бара быҷкәын иныхахә дамҵамлеижьҭеи кыр ҵуеит, аныҟала аԥсра аныҳәагатәқәа қәнагала ишәызныҟәымгазар ҟалап, шәазҵаа анырҳәа, сангьы аҟәыдԥацәа дрышьҭалт, ирылҭеит илымаз; иаанхазгьы ауасақәа, аџьмақәа иргыеит. Иахьагьы убыс лгохуеит, убырҭ рыла сынхазшәа, аха Анцәа иаамышьҭахь сара сеиқәзырхаз аҳақьымцәа Қарҭтәыи Гомарҭели, Аҟәатә Мееровичи роуп. Сеимҳәон бааԥсыла, аҳәсақәеи алыгажәцәеи ахьтәаз ……..аԥроуп рҳәон, сара исыхьыз здыруан, аха исызхазҵодаз, амчи алшареи сымамызт, баша сҟәаҟыит, знык аҩны санааи ирласны Аҟәа сызгоз дысоур зынӡа салгон иара уа, даҽа фымыз аҩны сышьҭан. Абасоуп ҳара аԥсацәа рыцҳарыла ҳашыԥхасҭахо.
                   (Алгарҭа агьи а-№ аҿы)
                                                                М.Булиа
               НОИАБР  АНҴӘАМҬАЗЫ
Ԥсҭҳәала амра хҩоуп,
Ииаст аԥхарра – хьҭоуп,
Ԥшалагьы абӷьқәа ԥыссоуп,
Чаҟәа-чаҟәангьы еизгоуп.

Аԥсаса гәарлыеит,
Аԥсаақәа ԥхьарылт,
Ихьҭоуп, ихьҭоуп зегьы рзы,
Арыԥхагақәа ирышьҭоуп ԥсызхоу зегьы.

Ицеит аҽаҩраҭагалара,
Иааит уапашла аӡынра,
Ишьҭалт, ишьҭалт асы,
О?аҩ дабылуа ишьацаны.
                               Мушьни Аҳашба

                       АԤСУА ПАПЫ АҞӘАТӘЫИ АСОБОР АҾЫ
Ехьа ожәраанӡа Гәыԥ папыс иҟаз Е.Ачба Аҟәа асобор аҿы папыс дҟарҵеит ҳәа ҳаҳаит. Иаргьы абра Аҟәа дыҟоуп. Абрис раԥхьаӡатәыи уо?ҩуп аԥсуа апап Аҟәатәыи асобор аҿы иҟалара.

                  Аҟәа аучастка (анхарҭа) аазхәарц зҭахыу рахь
Аучастка аҩны бзиа зҭагылоу, ма ишаанагара ҩны хәыҷык зҭагылоу, ма баша оҩы ихы ныҵеикыртәы иҟоу хыбрак зҭагылоу акы аасхәандаз згәахәуа агазеҭ "Аԥсны" аконтораҿы дааир амҩа дықәырҵоит, идырбоит.
Рыхәқәа 30,000 м. инадыркны 230,000 м. рҟынӡа хәыс измақәоу.
                                                                                ---------------------------------------------
                                                                                  РЕДАКТОР   АГӘЫԤ
                                                                                ---------------------------------------------
                                                                              Сухум. Типография А.М.Зайдшера


                                                  А   Ԥ   С   Н   Ы
                                Есы-мчыбжьа иҭыҵуа демократ газеҭуп
                          Ахә 5 м.                                                    Ахә 5 м.
№ 12 (50) АСАБША АПРЕЛ МЗА 17 РЗЫ 1920 ШЫҚӘСА РААН (50) № 12

                           АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымлоуа астатиақәа оҳәшьҭахьтәыла иаазҭыиз иахь ирызхнырҳәуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

     РА?ԤХЬАӠА  АԤСУАА РЗЫ АԤСНЫ ИҞАРҴАЗ "ГОРСКАИА ШКОЛА" АҬОУРЫХ
Аҟәатәыи "Горскаиа школа" а-Кавказ аҿы ажәытә школқәа иҟоу иреиуоуп; Аԥсны раԥхьаӡа школс иҟарҵаз акы оуп. 70 -80 ш. рнаҩс аурысқәеи ашьхаруаа реибашьра аҵыхәтәа ԥҵәуа ианалага, ашьхаруаа Урыстәылан радлара асааҭ ааигәо ианалага, Урыстәыла аиҳабыра ашьхаруаа иаҳа ирласны Урыстәыла иалаӡҩахаразы, аурыс жәлара ирласны ирзааигәахаразы, арҭ аҩжәларак гәылагьы-ԥсылагьы еизыразны еимабзианы изладыргылашаз аусқәа ирышьҭалт.
Убас 20 октиабр мзазы 1859 ш. раан Кавказтәыи а-Наместник аус иирбаз дақәшаҳаҭхан Аурыс ҳәынҭқар азин ҟаиҵеит, 4 шықәса ҿҳәарас иаҭаны, ԥышәагас аԥҟараи аштатыи ашьхаруа школқәа рзы иарҵаразы, Урыстәыла иадлаз, инышәаз ашьхаруаа аҵареи ааӡареи роуразы.
Абрис аԥҟара амчала ашьхаруа школа (Горскаиа школа) иҟарҵеит Аҟәа, 20-ҩык аҷкәынцәа казенла ирааӡаларазы, аҵара рырҭаларазы, убырҭ а-20-ҩык аҷкәынцәа рахь 15-ҩык Ҵабалааи Џ?гыҭааи ирахьтәны, 5-ҩык аурыс чиновникцәа ирыҷкәынцәаны. Абрис ашкола иаднакылон хыхь аштат зыӡбахә сҳәаз амчала хылаԥшҩыкыи, 5-ҩык арҵаҩцәеи, аԥсаҭа ус рҵаҩцәа ҩыџьаи (Ақьыпсианеи, аҭырқәаи, шәҟәҩҩыкыи).
Уалафахәыс ҳәа абарҭ рзы иԥырҵәеит 1932 м. 70 к. шықәсык.
20-ҩык аҷкәынцәа рныӡәгагас (60 м. аӡәы изы) 1200 шықәсык. абрис анаҩс асадаҭқәа "Рпровиант" маӷаза аҟнытә  570 м. рыхә ачашылыеи абрынџьыи, ажәак ала абрис ашкола азы, идзырҵозыи, изҵозыи уҳәа зегьы рзы ахазынаҟынтә иҭыҵуан 3702 м.70 к. 

(Из средств военного ведомства).
Ашьҭахьы, 1872 ш. раан аҷкәынцәа рхыԥхьаӡара 40 -ҩык рҟынӡа инарыкӡеит, уалафахәысгьы зегьы рзы шықәсык ирызҭыҵуа иалагыеит 7421 м. 70 к.
Горскаиа школа хыртит 14 апрел аҽны 1863 ш. раан.
Иԥшьеит Аԥсуаа рыҷҟәындыр Алеқсандр; абра дыҟан Аԥсны ар иреиҳабыз аинрал - маиор Шатилов, абра иақәшәеит убри аҽны Аҟәа ақалақь аҿытә хар змамыз ауаа зегьы. Ахәыҷқәа, аҵаҩцәа убри аҿны иҟан 12-ҩык (аԥсацәеи агырцәеи), зхарџьала изҵақәоз. Аҵара иалагыеит 15 април аҽны.
Ԥасаӡа ари ашкола ыҟан апап Ситницки иҩны аҿы қьырала ирыман).
Ари аҩны акласи арҵаҩцәа рҭыԥыи анаҩс "апансион" азы иҽеимызт, иҭшәан аҭыԥ.
1863 ш рзы ашкола рҽеигасыи апансион азыи ҿыц аԥара ҭрыжьт.
22 сентиабр мзазы 1863 ш. раан Кавказ а-Наместник Михаи Николаи-иԥа игәеиҭеит абрис ашкола арҵаҩцәеи аҵаҩцәеи азҵаарақәа рыиҭеит, ишырҵои ишыддырҵои аҳасаб ала, ахәыҷқәа рыхьӡыи рыжәлеи дрызҵааит… Рҭыԥ шыҭшәазгьы еилыикааит. Наҟ-наҟ ари ашколаҿы аҵара шеиқәхаша иақәиргәыӷыит. (Архив школы ла 1863 г.).
1863 ш анҵәамҭазы аҵаҩцәа рхыԥхьаӡара наӡон 49.
1864 ш. раан аҷкәынцәа аҩны бзиа, еиҳа  иҭбаа-ҭыцәыз иҩнан; уигьы қьырала маиор Сидорович иҟнытә ирыман 800 м. ҳәа шықәсык. 1867 ш. раан аҩнгьы аҩын ҭыԥгьы ашеола а?ыҳәан ахазына иаанахәеит 5000 м. ҳәа. Абрис анаҩс Кавказское Гоское Управление аҟнытә абрис ашкола иоуит 2500 м. 1867 ш. раан ашкола ахылаԥшҩы  В.Н. Троие ус иҳәоит: "Ашкола ыҟоуп ахатхы ы?ҩнқәа рҿы; 2 - 3 ӷәтәы ҩныи хаҳәтәы ҩныкыи рҿы.
Арҭ аҩнқәа ашкола азыҳәан хәыҷык иацә?аҷыуп уҳәартәы иҟоуп, аха ақалақь агәҭаны излаҟоуи, изламаншәалақәоуи раҳасаб укыр дук вба ауҭаратәы иҟам". (Архив школы за 1867 г. Годовой отчет).
                     (Иацыу агьи а-" аҿы)
                                                          Деге

                              ҾЫЦ  ИГЫЛАЗ АРАТОРЦӘА
Аибашьра ду ахаҵа ӷәӷәацәа аҭын?хоит ҳәа рҳәоит еԥш, ареволиуциа ду "Араторцәа", ацәажәацәа ҟанаҵеит. Ожәы аакьыскьа Аҟәа абулвар аԥхьа сышнеиуаз ҩыџьа анкьатәыи ҳауаа дыуқәа иреуаз ажәа еимаркыит. Рыуаӡҿы №3-ԥа ҭынхас дреиуан, агьи №2-ба. Даара еидшылыеит ишеимаркуаз, ажәлар рыдеибагалт. Дасыу рномерқәа ирыдгылон, идырҽхәон. №2-ба иадгылаз аакьыскьоуп а № -қәа рҭыӡшәа далацәажәоуа далагеижьҭеи, (аспекулиантра ду уи аԥхьашәоуп), ишьақәыргыланы, иԥҟаны ажәа изҳәомызт, аха , ожәы аакьыскьоуп сара ацәажәара саналага, аурысбызшәала цқьа исызҳәом исҳәарцы исҭаху ҳәа ихы алаирқьон, аха уа игылаз, ар иреиуаз аӡәы игәы иахәартәы ииҳәаз уи ауп "шәара шьоукы змазара зҭыиз, изфаз, ожәы ҳсоциалистқәоуп ҳәа шәгылан, крызмоу ртәы шәшарцы шәҭахыфуп, убри азоуп шәызсоциалистыу"иҳәеит. Убысҟан абӷьааҳәа убри ар иреиуаз аоҩ даарылаԥалан абрис ииашоуп иҳәан, нас убри ажәа ахы ахцоз иақәнагахашаз ажәа кырыиҳәеит. Иажәаҿы ласс-лассы иҳәоуан "сара апартиа салам" ҳәа, аха оҩы имеикуамызт. Убри аамҭазы ԥҳәыск бгацәаҵас акы жәабаҟа ҵыхәа гьагьалуа иацраҳәаны, лыжәҩахыр иқәԥсаны, еилагылаз дынрыгәуа, еицәажәуаз даарзааигәахан, урыс бызшәала азҵаара илҭеит ар иреиуаз "уара партиа уаламзар, змаҵыууа зыусҭқәада" ҳәа. "Сара партиа салам, апартиақәа зегьы инахганы иҟазаргьы сара урҭ рзы гәхьаа ҟасҵом. Сара змаҵы зыуа партиам, Аԥсны еиҳабыс иҟалаз роуп" иҳәеит. Даҵамхазшәа иҽыҟаиҵеит, аха ожәы, идырратәы даабалыбаҭеит, нас ацәажәацәагьы неидыҵыит…
                                                                                                           Д.

                           ҲАЗҾУЗЕИ  МШӘАН ҲАРА АԤСАЦӘА   
                                                  (Алгарҭа)
Абар иааиуеит ааԥынра, иаҭахам ԥшра анхаразы. Арҭ иаҳхысқәаз аҩышықәса ақәоура, аӡысаамҭа иатәы? наҳ?ауа , шьоукы ааҵысын иаагылан, ус аҳәара иалагыеит, аҳауа бааԥсы ҟазҵа аҟанҷ хәацқәа роуп ҳәа.Урҭ ирыдгылоз рацәаҩхан, амчра рган, аҟанҷ ныҟәызгозгьы рыхы рцәымыӷхан иаҟәыҵыит. Усоуп ишыддырба, Елыр аныха иаҭахым, насгьы Анцәа игәаԥхом ҳәа ишԥахаҵатәу абри?
Аныхагьы зша Анцәа иоуп, аҟанҷгьы. Аҟанҷ Анцәа иишаз акоуп, уазхәыцыр зегь реиҳа ихәарҭаны адунеи жәлара рзы иҟоуп, уи адагьы "агроном" саныиҩызаз ақыҭақәа збеит абамба ахьыларымҵоз, санрызҵаа, изылашәымҵозеи ҳәа, ара ианаалом рҳәеит. Сара ус сыгәахәит, дгьыл бзиамыз џьшьа, аха адгьыл даара ибзиоуп абамбазы, амра кыдыԥхалоит, анышә еиқәаҵәоуп анысҳәа, адгьыл бзиоуп, аха "ҵасым" рҳәеит.
Адгьыл Анцәа ианиша, аҳаскьынгьы гылаларцоуп. Имереҭ аҟанҷ убыс ирааӡоит, аҭыҭын казарма еԥш иргыланы ааӡарҭа, неиҩымгарыда иаҿуп, ауалафахәы роуа аҵара змоу "шелковод" ҳәа ахагыланы, аха аҳауа зынгьы амра иатәуп, зынгьыв ақәа, аха аҟанҷ ааӡара уезгьы иаҿыуп.
Ара Аԥсны Имереҭ аҵкыс еицәам аҳауа, уа аҵкыс еицәоума амжәа бӷьы? Аҟанҷ ааӡара зҭахыу изыҳәан иҟоуп аԥсышәала иҩны ашәҟәы, Н.Патеиԥа иҟаҵамҭа.
Сара убыс сыгәы иаанагон, Аԥсны адгьыл заҟа ибзиаз ала, амжәа шаҟа ирацәаз, абамбаи аҟанҷыи ирацәаны, иамыцхәны ирааӡоз џьысшьон, избан акәзар, аҟанҷи абамбеи заҟ(р)?а ихәарҭаз еилыркаауан, анаплых рдыруан, иахьатәи аамҭазы баша рахәыцк аԥсоуп 50 м., абырфын зоуа уаҳа хааӡагас илҭахыузеи, аха зегьы рнапы еиқәыԥса итәоуп, иаҭахым, ианааломаашьара; иаауеит ааԥынра, напалашәк ибзианы анхара, аашьареи ҳаамҭеи еинаалом. Шәамеигәыӷын агаҿа, уахь ҳара ҳзы игәыӷырҭам, шәымтәан аҳәсақәеи аҭыԥҳацәеи, ишәааӡа аҟанҷ, хааӡара дкус Анцәа иишаз акыоуп. Шәрымжьааит маҟадараа, еилымгараа. Зыбаҩ ырааԥсаны, зыԥыхӡала акры аазрыхуа адгьыл иалыхны, аныхагьы Анцәагьы иара изы ицхыраацәоуп. мамзар аҟанҷ хәацыи абамбеи иҭахымзар, абасҟак ҳәынҭқарра ду усыс иркыу иаразнак ирыцқьарын, ари аҟара одаҩыс иҳамҭакәа. Аҟанҷ жәла бзиа, иԥышәоу зҭахыу "Ҭифлс Шелководственнаиа станциа" аҿы иоуеит.
                                                                  Мосе Булиа

(М.Аҳашба. Иацу.)
дысышьҭуеит ашкол далцаны. Еиҭа иҳәа Сыкәын. абрис ауаҭах, ҳара аҵара ҳахьаҿыу ахьыӡ?
СЫКӘЫН. Аклас.
АРҴАҨЫ. Иаҳҳәап шьҭа абрис аклас аҩнуҵҟа иаабақәо рыхьӡқәа. Иазықәгылоу иахьӡузеи? Бара иҳәеишь!
АПЫЧ. Ҳазықәгылоу адашьма ахьӡыуп.
АРҴАҨЫ. Хыхь иаабауа иахьӡузеи? (Зегьы хыхь иԥшуеит). Уара!
ГАХА. (Иҿы азна ача ҭоуп,цқьа изҳәомҭ. Аҽауан.
АРҴАҨЫ. Уара акрыфара уаҿуп ҳәа сыҟоуп. Аҵара аан акрыфара ҟалом.
ГАХА. Маҷк оуп исцәынха.
АРҴАҨЫ. Зегь дарароуп. Иухьӡузеи, иужәлозеи?
ГАХА. Кәыжә сыхьӡуп, Хыжәкәыжәбоуп. (зегьы аччара иалагоит).
АРҴАҨЫ. Тс!.. Тс!.. Ижәлаҵәҟьаузеи?
АПЫЧ. Гаха ихьӡыуп, ҳара даҳгәылоуп.
АРҴАҨЫ. Уара, Гаха ухы рҟәыды, иумбои ухахәы еилжәжәа ишыҟоу, уҿгьы ӡәӡәала.
ГАХА. Ибзиоуп.
АРҴАҨЫ. Нас хьыхь иаабоуа иахьӡыузеи зыуҳәа?
ГАХА. Аҭуан.
МЫҶ. Сбаблика сцәырӡеит. (Ашәҟәқәа ҭганы дыҭаԥшуат).
АРҴАҨЫ. Ишԥа?
МЫҶ. Сбаблика сцәырӡеит.
АРҴАҨЫ. (Лхы аҿы иааганы). Иабаҟаз?
МЫҶ. Абра сышәҟәҭра иҭан. (хҩык ахәыҷқәеи Мыҷыи ашәҟәҭра иҭаԥшуеит, агьырҭгьы гыланы аԥшаара иаҿуп).
АРҴАҨЫ. Ехьа ашьыжь иумазыу?
МЫҶ. Исыман.
АРҴАҨЫ. Амҩан иуцәыӡзар?
МЫҶ. Моу-моу! Моу-моу!
СЫКӘЫН. (Мыҷ итәарҭа дыҵаԥшуа). Иара ифаны дыԥшаауазаргьы ҟалап. 
МЫҶ. Моу-моу сара егьсымфаӡеит.
СЫКӘЫН. Нас аҩны иухашҭзар ҟалап.
АРҴАҨЫ. Ишәымбеиӡ
АЛЫКӘ. Сара дыздыруеит уи зӡаз! (Сыкәын инацәа наиқәкны). Абни адыу иӡеит.
СЫКӘЫН. Амыц шԥәоуҳәои уара? Санбоубеи?
ӶӘЫНДЫ. (Сыкәын итәарҭа аҟнытә абаблика ыҵганы) Ари оума?
МЫҶ. (Дгәырӷьаны) Аеи! Аеи! Абрис оуп, абрис! (Имыихыуеит, Сыкәын иҭаҷкәым раҵәаны Алакә иирбоит).
АРҴАҨЫ. Шьҭа шәтәарҭақәа рҿы шәтәарҭақәа!.. Сыкәын арахь ушааира. Ишԥаугәаӷьи уара аӷьычра? Шьҭа бласы ицәырыугозеи уҩызцәа рҿы?!!
СЫКӘЫН.(Дшәаны). Са… Сара… Исымӡеит. Амала изгыит сахә… сахәаԥшырцы.
АРҴАҨЫ. Аи-аи! Сыкәын! Сыкәын!
АЛЫКӘ. Уи сара иҭаҷкәым раҵәаны дысзыҵҟьеит, абаблика шыӡаз ахьысҳәаз аҟнытә.
АРҴАҨЫ.(Аҵаҩцәа рахь). Шәара агьырҭ абрис Алыкә шәихылаԥшла, Сыкәын акы изыимуааит. (Алыкә иахь). Уара акы шуеиҳәалакьҵәҟьа сара исаҳә, нас уи сара иҭыԥ дықәсҵап. (Аҵаҩцәа рахь). Уажәышьҭа Сыкәын дахьӷьычыз азы изааурызеи?
АХӘЫҶҚӘА РЫБЫЖЬҚӘА. Далцатәуп!.. Далцатәуп!..
СЫКӘЫН. Даҽазны сы… сыӷьычуам… Анцәа иныс… Анцәа…
МЫҶ. Ҿашәа имоуааит, сара уи изы уажәшьҭарнахыс ҵәа аазгаанӡа.
АРҴАҨЫ. Закәузеи иуҳәаз?
МЫҶ. Есымша ҵәак-ҵәак изаазгаларацы, иара абра ашколаҿы дысхылаԥшырцы ҳҳәахьан, аха уажәшьҭа уи ҵәа изаазгаанӡа ҿашәа имоуааит.
АРҴАҨЫ,(мыҷ лнапы наиқәкны). Ари Сыкәын изы уажәшьҭарнахыс ҵәа ааигаӡом. Убри изхааит Сыкәын хьырхәыгас.
АБЖЬҚӘА. Саргьы егьыисҭаӡом!..  Сара хәашакгьы исыркыуам!!!
АРҴАҨЫ. Иубауау Сыкәые? Аӷьычра уалагар зегьы урцәымӷхоит. (Сыкәын дҵәыуеит). Даҽазны азы убзиаз, абас еиҭаумыхьааит, еиҭаумуааит, мамзар ашкола уҭысцоит, уҩызцәагь угәра рымгауа уҟалап.
СЫКӘЫН. (Дҵәыуа). Са… Сара… Даҽазны сҭаҷкәым…
АРҴАҨЫ.Уажәшьҭа утәа! Даҽазны абрис еиԥш умуааит мамзар, дырҩагьых иуасҳәоит, иухьша дыр. (Сыкәын итәарҭахьы дцаны, ихы ларҟәны дтәоит?. Шәтәақәа зегьы! (Зегьы тәоит). Шәыварақәа рахь ижәбоуа ихьӡузеи?
РУАӠӘЫ. Аҭӡымыц!
АГЬЫРҬ. Аҭыӡымыц!.. Аҭӡымыц!..
ӶӘЫНДЫ. Алақәа рсахьа анбаҭаҳхыуеи?
АРҴАҨЫ. Ҳахьӡуеит.
ӶӘЫНДЫ. Ала асахьа ҭыхра даараӡа ибзиан издыруеит, аҵыхәагьы аҵәаҳә еԥш иаҭаны иҟасҵит.
АЛЫКӘ. Сара ашәҟәы сагьаԥхьоит анбан: "О" иахьызбалакгьы издыруеит.
АРҴАҨЫ. Тс! Тс! Ибзиоуп. (Асааҭ дахәаԥшуеит). Ицәырыжәга шәтетрадқәеи шәкарандашьқәеи! (Зегьы ицәырыргоит). Дасыу еиҳа зысахьа ҭыхра шәзыманшәалоу иавышәҵа шәытетрадқәа рҿы: ала сахьа ззымариоу – ала асахьа, аҩны асахьа ззымариоу – аҩны асахьа, ишәзыҟаҵо зегьы бзиоуп. (Аҵаҩцәа зегьы асахьаҭыхра иалагоит, аӡәы заҵәык ида, арҵаҩы днаидгыланы). Уара асахьаҭыхра узаҿызеи?
БАҚА. Сара асахьаҭыхра сыздырӡом.
АРҴАҨЫ. Уара имариоу акы уалага, ма аџьар, ма анаша асахьа, реиҳа иузымариоу акы.
БАҚА. Ахьча алаба кны дыштәоу анысҵар бзиоу?
АРҴАҨЫ. Ибзиоуп иузыҟаҵуазар!..
БАҚА. Аԥхьа алаба сахьа ҟасҵап. (Далагоит асахьаҭыхра).
АРҴАҨЫ. (Ԥҳәызбак лыҟны днеины). Бара бызҿыузеи?
МЫЏЬА. Адыд…
АРҴАҨЫ. Закәузеи?
МЫЏЬА. Адыд… Амацәыс… Аԥҭақәа рсахьа…
АРҴАҨЫ. Бара иҟабҵауа зҽеихам, избан акәзар аԥҭақәа рсахь ҭыхра цәгьоуп… Еиҳа еиӷьуп аҩны асахьа ҭыхра балага!
МЫЏЬА. Уи ишԥаҭырхыуеи?
Арҵаҩы. Аа, абас иҭырхыуеит (аклас ӷәы аҿы днеины ишакәхалакгьы аҩны асахьа анылҵоит.). Ари ахыб!.. Араҟа аԥенџьыра ҿоуп, араҟа агьыи аԥен…
ӶӘЫДЫ. Ауаџьаҟ ахы абакылыҳәҳәо?
АРҴАҨЫ. (Ианылҵоуа). Аа ауаџьаҟ ахы ахькылыҳәҳәоуагьы, аа абасоуп аҩны асахьа шҭырхуа. (Адәныҟа аҵәҵәа иасуеит).
МЫҶ. (Дшәан). Ҟоҳ! Иҟалазеи? Ҟоҳ, ҟоҳ!
АРҴАҨЫ. Ужәшьҭа ԥсшьароуп, шәырҵага маҭәахәқәа шҵәахы, нас шәыхәмар, шәыԥсы шәшьа. Дцоит.
ЕЛИА. Ампыл исыцасуада? Ампыл?
АХӘЫҶҚӘА. Сара! Сара! сара!
СЫКӘЫН. Сара!..
ЕЛИА. Уара ампыл уӡоит, усзалаҵом!
СЫКӘЫН.(Дҵәыуа) Моу-моу  Анцәа иныс! Моумоу!
ЕЛИА. Мап-мап уара усзалаҵом. Шәаала егьырҭ ампыл ҳаслап. (Ахәыҷқәа рпартақәа ирхыҵны ихәмаруеит. Сыкәын иҩызцәа дрылҵны хазы дгылоуп, илахь еиқәҵаны Бақа ача ыфоуа дааидгылоит).
СЫКӘЫН. Чахәыҷык сыуҭарауазеи Бақа!
БАҚА. (Ирдыуны) Уара Мыҷ ибабликақәа узымхыеи? Иусҭом.
АХӘЫҶҚӘА. (ари анраҳалакь Сыкәын икәшаны игылоит). Аӷьыч абаблика фара иҭаххыеит! Мыҷ ибаблика изымхыеит! Ачақәа ишәҭ аӷьыч! Ачақәа! Аӷьыч!
                                        Аԥарда

                       ЕХЬАТӘЫИ а-№ АҾЫ:
Урыстәыла аҩнуҵҟатәыи аибашьра ду.
                     Астатиақәа:
Горскаиа школа аҭоурых. Деге.
Аӷьыч мыжда (ашәа). Ҭҳасоу.
Ҿыц игылаз "араторцәа". Д.
Ахәыҷқәа рысцена (аҵыхәтә). М.Ҳашба.
Ҳазҿыузеи мшәан ҳара аԥсацәа. М.Булиа.

                                       АЖӘАБЖЬҚӘА
Аказакцәа шьҭахьла ицоз, Шәачанӡа иааихьаз, ихынҳәын аб-цәа ирықәлан Ҭҟәаԥс ргыеит. Ожәы Маикоп ааигәа аибашьра ду рымоуп рҳәоит.

Ари аибашьраҿы аинглыз еибашьыга ӷбақәа даара ирыцхрааит аказакцәа.

Қарҭ 12 ари април мзазы оҩы игәоуҭаратәыв адгьыл ҵысыит.

Излаҳаҳауа ала Шкуро ирыи Улагаи ирыи рҿеидыркылт.

                        АӶЬЫЧ   МЫЖДА
      (Ачангәыри агитареи ирынҵаны, ашәаны ирҳәоуа)

Кәымжә кьаҿк ишәуп, емсык ишьоа аӷьыч мыжда
Шахак имӷоп, ажәцә ишьоп ацәыгь-цәамшәа,
Бысҭа хьшәашәа хҭырԥак иланы ихәда ихшьуп,
Белық кьарахә жьаҵәа иҭаны иган иадуп,
Сҭампыл ҟама аҵыхә ҿаҳәаны иаԥхьа иҟәнуп,
Шьарда жьыи цәеи рыхәда ԥызҟаз иаҳәызба дыу, 
Абаҩ иаган абӷа ҭыфаа иҟәынҳәалоуп,
Мархәаг зымбац ибардан кьаҿ изқәа икыдуп,
Ипатронқәа ехаданы ижәҩахыр ихшьуп, 
Уаха дахьцаша шьҭа ихәшьадхьеит гәнаҳа цәымшәа,
Абгалаџ еԥш цхыбжьон дгыланы аиҩа даныуп,
Иҩыза изыҳәа аҵыршә дасуа аган давоуп.
Нына, нына деиҭадәықәлыхт аӷьыч мыжда.
Угәы уажьоит иузынагӡом сылашара,
Агьыч рыцҳа акы усаршыуа ехбоузымдырыуа,
Ус идәықәлаз ирзырулыуа угәалашәашт:
Абораҿы игәы кылжәан дкармыжьылуои,
Ихәда акы ҭагылан дагеитҳәаны шьыбжьон имҳәалуеи,
Машәырла иҭҟьаз абџьар дахәит ҳәа дрымҟазалыуеи.
Имыргылаӡаз архан дышьны дкармыжьылуеи,
Иара даныршьлагь ихы хҵәаны иҩызҵәа ирымгауаи,
Иԥсы шҭоугьы дыкны дыржуеит ҳәа умаҳаӡацыи; 
Аӷьычразы абахҭа иҭакыу заҟраҩыда,
Сцоит ҳәа иҩыз иеихсны дыршьуа умбаӡаци.
Абахҭа иҭакыз дыԥсыит ҳәа аҭелқәа маалуои,
Зыус рӡыбны Сибир ицаз шьардаҩыми,
Ацәыгь иаҟәымҵыз Аҟәа икнарҳаз дыузымдыруаи:
Нына, нына иԥеиԥшузеи аӷьыч мыжда.

Хара даныӡлагь иҭаацәеи иҭыԥҳаи зеиԥшроу уасҳәап:
Имаз иқәӡт иҭыԥ қьенҭажәхыеит аӷьыч мыжда,
Ажәқәатцәызкын ? иҩны иҩноуп, иқәацә иҵоуп,
Иԥҳәыс хәаша ҟазшьа анылмоу аӡәы диццеит;
Исабицәа рыцҳашьаны гәыцхәык игеит;
Иршәым, ирхам ҿахрак азы ажәқәа ирыцыуп,
Урҭ рыгәнаҳа уда изгыуада, гәнаҳала иҭәыу.
Нына, нына иԥеиԥшыузеи аӷьыч мыжда

Ажәытә аӷьычра ахьӡ иамаз, ехьа иҟам.
Ехьа аӷьычра "фу" оуп иахьӡушьҭагьы иумаҳаи,
Аӷьычра иаҟәымҵызи ала еимаазгои злеиԥшымзеи,
Ари заҳаны уаҳа иӷьычра ҽааны имбеит.
                                            Ҭҳасоу


                                           "Аԥсны" иаԥхьуа рахь! 
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" ехь инаркны хәыс иақәуп номерк  5 м.
                                                                               ----------------------------------------------
                                                                                АРЕДАКТОР   АГӘЫԤ
                                                                               ----------------------------------------------
                                                                               Сухум. Типография А.М.Зайдшера


                                       А   Ԥ   С   Н   Ы  
                      Есы-мчыбжьа иҭыҵуа демократ газеҭуп
               Ахә 5 м.                                                     Ахә 5 м. 
   № 13 (51) АСАБША АПРЕЛ МЗА 24 РЗЫ 1920 ШЫҚӘСА РААН (51) № 13

                                   АГАЗЕҬ "АԤСНЫ" АКАНТОРА АҞНЫТӘ 
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 8 м., фымыз – 48 м.
Агазеҭ ианымаалоуа астатиақәа оҳәшьҭахьтәыла иаазҭыиз ихь ирызхнырҳәыуам, инырхыуеит.
Цқьа еилырганы иҩым, зеилыргара цәгьау астатиагьы агаҭет иамаҭәам акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера.

                                   "ГОРСКИА  ШКОЛА"  АҬОУРЫХ 
                                                        11
Раԥхьаӡа ари ашкола аныҟарҵа ар ирхылаԥшызыи ашколақәа ирхылаԥшызыи зегь даара рылаԥш ахын, иацхраауан, ада Аҟәа Округ аҿы уаҳа школа ахыҟамыз азы. Аҵара иаша анаҩсгьы аҵаҩцәа иддырҵуан ԥыҭк, анхаратәгьы ԥыҭк.
Ашкола архив аҟнытә излаабоуа ала 1866 - 1867 ш. раан ари ашкола рбеит а-Кавказ аҿы ашколақәа ирхылаԥшыз инспектор аиҳабы Неверов, Қәҭешьтәи  Генерал-Губернатор кн. Свиатополк - Мирски, началник Горского управлениа аинрал Старосельскии.
1869 ш. пзы ари ашколаҿы ахәыҷқәа иддырҵуа иалагыеит астол ҟаҵареи ашәҟәы ӡахреи.
1870 ш. рзы ари ашкола ахыбра ԥыҭк иацырҵеит: 46 кроваҭ рыргыларҭа, ашьҭаларҭа, акрыфарҭа, класск аҭыԥыи. Убри ашықәсан аҳәара ҟарҵеит 20 -ҩык ахәыҷқәа рцынхәрас 40 - ҩык казенла ирыдыркыларазы. 1872 ш. рзы абрис изыҳәаз Наместник дақәшаҳаҭхыеит. (За счет сумм земск. сбора).
Убри ашықәсан ашкола ибеит Петра Гергь-иԥа Принц Олденбургскии, ар реиҳабы ипамошник кн. Свиатополк - Мирскои дыицны.
Ари ашкола знызынлагьы цқьа изшьақәымгылоуа иҟаиҵалуан, иандырпгозгьы аамҭа ыҟан…
Убас 1866 ш. раан нанҳәа амзазы Бзыԥын аԥсуаа анбунт, аполковник Кониар ирыи аныршь, Гәдауҭа еимҵәаны ибылны Аҟәа иақәлыеит. Ари еԥш аамҭа ашкола иаԥырхагахыеит. Усҟантәыи ашкола еиҳабы "годовои отчет" аҿы излеиҳәуа ала "ахалера" иавбаны аҵара октиабр 1 азоуп ианалага, аха ари абунтра иҟалаз цқьа еиқәтәаанӡа џьоукы зымааит, џьоукы – Аҟәа ианақәла ишьны хара ицаз, имнаӡаз ҟалыеит, иаазгьы кырыанҵоуп ианаа, убри азы аҵара кьасахыеит (отч. за 1866 г.). Ашкола амаҭәақәа абрис аамҭазы Аҟәа абаахьы иганы ирҵәахыит.
1866 ш. раантәыи ашкола ахылаԥшҩы иотчет излаҳәоуа ала аҷкәынцәа аԥхынра аныи аныҳәақәа рааныи рыҩнқәа рахь ианцалак имаауа ҟалоит, иаауагьы џьоукы аурыс бызшәа рхашҭны иаауеит, џьоукы аԥхьарагьы рхашҭны.
Убас Аԥсны инхоуа дыук аҵара иаҵанамкыуа ахырзымыруа аҟнытә аҵара ашколаҿы дыук ибзианы изшьақәгылам, аха уезгьы 1874 ш. рзы аҷкәынцәа, аҵаҩцәа рхыԥхьаӡара наӡоуан 81 раҟара (40-ҩык казенла изҵоуа, 41 – рхарџь ала – приход.).
1877 - 78 ш. раан аурысыи аҭырқәеи реибашьра аныҟала, ашкола адыркыит: Архив Қәҭешьҟа ирҭыит, уи ашықәсаентәыи аусқәеи ашәҟәқәеи Аҟәатәы ар иреиҳабыз Кравченко Ҵабалҟа ишьҭыит, аха амҩан арҭ аусқәеи ашкола апечати иӡыит.
Абасоуп Горскаиа школа иабзазашьаха 1863 ш. инадыркны 1877 ш рҟынӡа.
                     (Иацыу агьи а-" аҿы)
                                                             Деге

                                       АБЗИАРА  АҴАԤХА
Ҳарҭ аԥсацәа насыԥдарас аӷьычреи, арҳәреи, аоҩшьреи роуп зқәҵаны иныҟәааго. Агьырҭ амилаҭқәа иҟарҵо, ируа ирҳәо ҳара уамашәа ибаны,ҳарыхәаԥшыоит. Избан акәзар, ҳара ҵареи дырреи рхы ҳамам азы. Аҵабырг ҳҳәозар, аԥсабараҿы ҳара ҳаиԥш зымчы кәадо аҵаразы еиҵахо шамахамзар даҽа жәларык ыҟаӡам. Аҵара иабжьан урҭ рҿы адырреи аҟазшьеи змам оҩы уиқәшәом, ҳарҭ иҳахәаша, ҳанзырхаша ҟаимаҭ егьҳаздырам, аҵареи алахтреи ахьҳагыу азы. Убри аҟнытә ҳаиҳа аҵареи ахшыҩыи змаз ауаа ҳара ҳанасыԥдара – аҵара ехьҳамам азы иаҳхаԥаны, ҳахнарҵәаз жәбоит.
Абасоуп ҳшеиҵанархо аҵарадара. Абааԥсы аԥсацәа, хәыҷы дызмоу шәхәыҷқәа аҵара иашәҭ, дара рыла аныхтлак аԥсуаа ирыхәаразы. Икаҳаԥсап ҳацәгьарақәа, ҳнеихап абзиарахь – абриоуп абзиара ацыԥха.
                                                                     Ашамба Леиуан

                                       ИАНБЫКӘЫЗ   МШӘАН?
Ианбыкәыз мшәан сынтәа мшаԥы? Амшаԥ анкьа азлардыруаз акы, амш ԥхьаӡара акәын, ҩба уи аҽны акәтаӷьқәа ршәуан, ачгара иҵыҵуан, астолқәа дырхиыиауан, чара руан, абас акәын ҳара ақьырсианра захьвтә иҳадаҳкылаз ажәытә ишыруаз, ҳаргьы убри амҩа ҳақәын уожәраанӡа. Ожәы, сара абрис арӷызқәа зыҩуа асшәа исымбеит Аҟәа. Ҳара захьтә ақьырсианра ҳадаҳкылаз абырзенцәа реиҳараҩык чгомызт, аха уи агьаурым, ожәы уи "иамодоуп", аха ачгара ду аан амшаԥ аҽны еԥш, аныҳә 10-ҟа, 15- ҟа мшы шыбжьаз аҩы рҽаршьны ашәа ҳәауа икәашуа идәықәын, акәҭаӷь ҟаԥшьқәа кны аинҟьара иаҿын хәыҷгьы дыугьы абазар аҿы, амшаԥ ду аҽны еԥш. Арҭ ауаа рҿы даара ҳасаб уны акалендар уахәамԥшлар мшаԥы аныкәу узымдыруа  уҟарҵоит. Измааноузеи абри? Иаҳа рдин хҭаркма абарҭ ауаа, мамзар мышгагас "спекулиантра" ҳасабла акәу акәтаӷьқәа абазар аҿы изкылырга сыздырам, аха ишакәзаалакгьы даара угәы уҽанымзар аныҳә анакәу узымдырыр ҟалап.
                                                        Иара

                        ЕХЬАТӘЫИ а-№  АҾЫ
                                 АЖӘАБЖЬҚӘА
                                   Астатиқәа:
Горскаиа школа аҭоурых. Деге.
Абзиара ацаԥха. Л.Шамба.
Ианбыкәыз мшәан? Иара.
Изҳамамзеи аԥсацәа еиҿкааны анхара? О.Чачаа
Ажәеинраалақәа, ахьӡыртәрақәа.
                        ИЗҲАМАМЗЕИ  АԤСАЦӘА  ЕҾКААНЫ  АНХАР?
Гагра иларкны Егрыв аӡы аҟынӡа инхауа амилаҭ, шьардаҩык еилаԥсоуп, аха жәытәнатә иашьагәыҭыу аԥсуа милаҭ ҳауп ҳанхарақәа уаарыхәаԥшыр ҩ(з)аб иԥара анхара иаҿу аԥсуа милаҭ иҵкыс, хышықәса аахыс анхара иалагаз атәым милаҭ хараӡа деиӷьуп, иашҭа ҭбааны, имҵыурҭа ԥшак зыҩнамлоуа, исасааирҭа аҩны хазны, аҩадахьшәа иказарма ду еиҵҳәаны игыланы. Инхо аоҩытәыҩса ииҭаххаша иҩны ицәырҵуа, иџьықәреи зҭеиԥсо хазы игыланы, акы даламӡакәан, ҩба еиваргыланы. Имхаҟны аус аниуа унсҭханы уизыԥшуазар, иԥсишьар аузеи ԥыҭраамҭак угохуп. "о, бзиа ууит" ҳәа изҿуҭыр, "Бзиа убеит" аныиҳәогьы дхьаԥшӡауам, ианаамҭоугьы далгоуоит дызлагаз. Мҽышак азы амала дтәашам, уи мыш ӷьарсысгьы? иԥхьаӡашам; ҳара аԥсацәа ҩаб-иԥара,хаб-иԥара аахыс Аԥсны иашьагәыҭыу ҳанхарақәа уаарыхәаԥшыр, аҩнқәа ҳазыҩноу ҳадгәыну џьушьап, ҳахкаарақәа ахкаашьа ааныукылар џьымшьҭрас ихкаау џьыушьап. Уаахынҳәны, амаҵурҭа ҳәа ҳазыҩноу убар, џьмаҭрамзар аоҩытәыҩса ара дыҩноуп ҳәа агәра угаӡарым. Иҳаргылоит аҩны ашыатә, иара иаҿаҳҵоит шәыс аӷәтәы иҷгәам, аҷгәара иашьҭада амала иаҳзыргылар уи оуп ҳазхыццакыуа.Уанылатәа нахыс уаԥхьагьы уашьҭахьгьы иусуоит аԥша, иагьа амца урццеиргьы, ӷәтәы ҩыншәа ашәымкьаҭ еԥш акы ҳаргыларгьы, ӷәтәы уаџьаҟ ҳзаҭоуам, уи ауаџьаҟ шаҭахыу цқьа иҳаздырам, аԥенџьырқәа пҿы саркьа рҭам, ушгәаҟуа аԥша уанамыртәалак ацәа сҽасҭап угәахәшт, аха аԥша иусуа уамырцәаӡар ҟалап. Ари агәаҟра аоҩы зҩыда ихыигашт ԥыҭрак, аха дычмазаҩхар ишԥаиои. Ицәеиҵоу? ачымазара ихьыр ахьҭа амчала чымазара духашт. Ҳақьым дааргаанӡа диасышт. Абас ауп аԥсацәа ҳабзазашьа; аԥсуа милаҭ ҳаԥхьаҟа ҳәа ҳазламхәыцуа злоудырра мариаӡоуп. 
Аԥсны уналҵны, даҽа милаҭк инап аҵаҟа унеир, џьара ԥсуак дубашам, ма школак дыҭаны, ма уск иуаны; дыхәшәызар дуоуама. Ҳ-Аԥсны ақалақьқәа рыҟны ҳаԥсадгьыл аҟны урахәаԥшыр ԥсуак иитәу хан бзиак, ҩын бзиак қалақьык аҟны иубашам, хәаахәҭра дыук тманы дкубецуп изырҳәаратә еиԥш аӡәы дубашам. Дележанк, фелтонк, фҭамабилк ԥсуак ихатәны аус ауа џьара иҟам; маҵурак ҵара бзиак ахьаҭахыу, ԥхьагылас иамоу атәым милаҭуп. Бзиак, ажәлар ирыхәаша Иҳақәиҭыу игәала иршәаргьы иузҳәауам ушәаны.
Ҳхы ҳацхраауам, абасоуп зегьы рзы ҳшеиҵахоу.
                                                                           Омар Чачаа

                  ААԤЫНРАЗЫ  
Аҳауа цқьоуп. Ажәҩанаҿы
Амра ԥхоит.
Хьы мырхәагалагьы
Адгьыл арԥхоит.

Ицеит аӡынра,
Асы, аҵаа;
Иааит ааԥынра,
Аҳаскьын, аԥсаа.

Ирҿалоит абӷьы,
Ашәаԥыџьаԥқәа зегьы,
Ишьҭоуп адәқәа,
Тлаз иаҵәала ихҟьаӡа.

Аҳауа цқьоуп. Ажәҩанаҿы
Амра ԥхоит,
Хьы мырхәагалагьы 
Адгьыл арԥхоит.
                           Мушьни Аҳашба

АБЖЬАСЫИ АБГАХӘЫҶЫИ
(Крылов иажәа маана иаҿырԥшшәа)

Абгахәыҷы ахааны
Бжас амбаӡацкәа,
Ианааиҿаҳа, ишәаны
Егьагымхыеит иԥсразы.

Ашьҭахь ԥыҭк анҵы, дара,
Еиҭеиԥылеит џьара,
Аха усҟан ԥыхьа еиԥш,
Имшәеит абгахәыҷы.

Ахынтә раан ианаԥыла,
Иагьацәажәеит иара…
Шьоукы-шьоукы ҿыц ианаабуа,
Убас ҳрыцәшәоит, аха

"?О а анрышьцылалакь нахыс, 
Иҳаԥхьаӡом џшьатәыс".
                                   Мушьни Аҳашба

                              НЕСТОР  АҚӘЫЏЬМА  ШЫИШЬЫЗ
                                           (Иҟалахьоу)
Ауасахьча Нестор уахык ирахә рҿы ақәыџьма уасак ицәагыеит; ашьжьымҭан, Нестор игәаимҭакәа, ирахә ааҭижьын ҳәра икыеицеит, аха ашьыбжьышьҭахь дхынҳәын дшааиуаз аӡә дааиԥылыеит. "Уа бзиа убеит Хабугә! жәабжьыс иудыруазеи, уаҩы дзызҵаауа, Анцәа узша?" иҳәеит Нестор. "Ехьа сынаҟтәирахьҟа ақәыџьма уасак афеит, уара иутәуп ҳәа сыҟоп". "Сгәыӷуам, уи сара истәхарым", иҳәеит Нестор. "Узашьҭоузеи, игәаҭ ууасақәа, иҟалап уара иутәызар". Нестор ахәылԥазы исарақәа аауижын ранацәа инарыҵаиҵеит. Сыск иӷьаҵәы-ӷьаҵәуа иаанхыеит; усҟаноуп Нестор иангәеиҭа ауаса ера ишыитәыз, даараӡа игәы иалст.
"Уаха ашәарыцацәа еизганы аҭыԥ сахаҩароуп" иҳәан, днықәланы дцеит, урҭ рыҳәаразы. Ауха ашәарыцацәа, еизаны аҭыԥ иакәшаны иахаҩеит. Иштәаз ақәыџьма ааит, аха Нестор уи аныиба акәу-кәу ҳәа дҟааит; ақәыџьма шәан ицеит. Ашәарыцацәа ус иарҳәеит: "Ас оума ушыԥшыхәуа, Нестор? Зны уеиҩаӡар, нас уеихсыр акәуп".
Адырҩа уха, Нестор имацара дшыԥшыхәуаз, ақәыџьма ааит, ҿымҭӡакәа деихсын ишьыит. Уи нахыс Нестор иҵеит ашәарыцара.
                                                                Мариа  Чачхалиа-ԥҳа

                 СГӘЫРҨА
            (Ажәеинраала)
Сҭакны ичаԥоп, 
Аолыр аҵәымӷ зло,
Акы сзымҳәо сықәжьыуп,
Адгьыл, акәымыӷ зкәыршо.

Сзынаҳәуам, сзааҳәуам,
Аолыр ибылгьо сныҟәнагоит;
Иахьыкәымпылуа, аҵәымӷ иало
Исыкәыршаны сарӷӷоит.

Урҭ рнаҩс, аԥша
Аанда кәымыӷтә сааннаҟьоит;
Сыуалыр, акәымӷ икылнаҵәаз,
Ақәа ҭалан сарбааӡоит.

Аԥша сарбылгьоит
Аҵәымӷ сыцҳаоит
Ақәа сарбааӡан
Сгәырҩа рацәахоит.

Ас езқьынгьы сгәаҟларыма
Уал шәара сықәӡами?
Сгәаҟра аҵыхәтәы ԥымҵәаӡои,
Хақәиҭра сзыԥшӡами?

Сыԥсадгьыл, умшәааит!
Ҳаҩџьагьы ҳагәаҟра еиԥшуп.
Лассы хақәиҭра иаҳзыҟалом,
Аха гәаҟра ҳа ҳарзыршәаӡом.

                                     Шьамил Хокерба

Д.Гәлиа иҩымҭа аԥсуа шәыҟәқәа изҭахыу иоуеит аԥсуа газеҭ "Аԥсны" аредакциаҿы, ма изҩыз а-Гәлиа иҟнытә.
Ашәҟәқәа абарҭ роуп:
                                        а) Ахьӡыртәра шәҟәы  (сборн.стихотвор.)…. 25 м.
                                        б) Арԥызбеи аԥҳәызбеи рышәҟәы…….          10 м.
                                        в) Ҩыџьа амлашьцәа (комедиа)…….              10 м.
                                        г) Мыш-мыжда (водевил) ………                      10 м.
                                        д) Ажә-хьа бзиа алыԥшаара………..                 10 м.
е) Аҽы ӷәӷәа, аҽы зҩыда алаӡара змоу адыршьа.. 10 м.
                              ж) Раԥхьаӡа иҭыҵыз аԥсуа календар.
 Ари ианыуп: аныҳәақәеи агиқәеи рнаҩс амзақәа рыхьӡқәа, амш аныцәгьахои, ианыбзиахои Аԥсны дыргас ирымақәоу, ашықәс захьӡву аҭыӡшәа иаазыркьаҿны, Аԥсны агеографиа, иаазыркьаҿны аԥсуа жәлара рҭаурых, аԥсуа литература аҭоурых, агазеҭ аҭоурых, нас убри еԥшқәоу иҵагь……. 50 м.

                                           АШӘҞӘ  ҾЫЦ
Акьыԥхь аарханы, Д.Гәлиа ихарџь ала иҭыҵт ахәыҷқәа ры-сцена М.Аҳашба иҟаҵамҭа ашәҟәы. Ахәаҷқәа рзы даара иманшәалоуп, аҟаҵара уадаҩым, урҭ рзыв гәырҿыхагоуп, убри еԥшқәа, убри еԥшқәа асценақәа рыҟаҵара ианаршьцылоит. Хәыс иақәуп 10м. Изҭахыу еуеит автор иҟнытәыи зхарџьала иҭзыжьыз а-Гәлиа иҟнытәыи.

                                           АЏЬШЬАРА
Очамчыра, Гәдауҭа, Лыхны уҳәа драма "Амҳаџьыр" аҟаҵара, ашьақәыргылара,џьыбаҭыхла цхыраара азҭаз, џьабаа адызбалаз зегьы иҭабуп ҳәа раҳҳәоит сҩызцәеи сареи.
                                     С.Ҷанба

                                          АЏЬШЬАРА
Лыхны ақыҭа интеллигенциа рыҟнытә ҳгазеҭ "Аԥсны" цхыраас иоуразы иаҳзаарҭыит аҳәса рымшаԥ аҽны ахәмарра аҿы ирхашәалаз ахәыҷы , иааҟәшәаны 1000 м.  Абрис аԥара ҳгазеҭ азы иаазҭыиз Кондрат Ӡиӡариа иҩызцәеи иареи иҭабуп ҳәа раҳҳәоит, џьшьара ду аҭангьы иҳадаҳкылоит.
                                                                   Редакциа

                                         АЖӘАБЖЬҚӘА
                                            20 април
Лазаревка аболшевикцәа рнапы аҿы иҟалыеит.

                                            21 април
Баҭым ақырҭқәа ирырҭеит. Ақырҭқәа рыыштаб Баҭым инеит. Дыук мырҵыкәа ақырҭқәа рыргьы уахь инеирцы иҟоуп.

Ерыза аерманцәа рнапы аҿы иҟарҵеит.

Аб-цәа зынӡак Шәача изааигәаӡаны иааит…

                               АРЕДАКЦИА  АҞНЫТӘ
Ожәы аакьыскьа Кәыдры ауезд аҟнытәы (Тҟәарчал) аӡәы абра ҳредакциаҿы дыҟан, абрис агазе- Тҟәарчалҟа изынашәмышьҭуазеи ҳәа ҳаиҳәеит. "Сара исҭахыуп исоулар, сара снаҩсгьы изҭахыу рацәоуп, аха ироуам! иҳәеит.
Абрис аҟнытә ҳшәыҳәоит агазеҭ ауездқәа рҿы хәыс иамақәоу ақыҭақәа зегьрахь ироулараратәа иҟашәҵаразы.

                                    АҲАИ, АҴӘЕИ  РЕИХАҲАРА
Знык аҵлажәла каԥсаны, иааны, иааӡаны ианыҟала, нцәкьыск аҟара (ажәла анкаиԥса аҩышықәса рзы), еихаҳатәуп. Ҳара аԥсацәа убыс аадыруеит, аҵла дыу ахьгылоу акьыба кыдыргыланы, ихсаны, убра еихаҳҳауеит. Уи даара ихәарҭам, амахә хәыҷы наганы ацәа иавҵадыркьакьоит, убри амахә хәыҷы, аҵла хсара ацәақәа еикәшаны еибакаанӡа, ахсара агәаԥшь ҩоит, нас ацәа еиқәшаны ианеибаклакь агәаԥшь ҩаны иаӷрахоит. Убри иларкны аҵла азҳара иалагоит, агәаԥшь аҩара убри иаццоит хәыҷы-хәыҷла иаӷраланы. Нас ишҩеуа аҵла агәы аныбжьыслак, ишнеиуа зехьынџьара емнадоит. Аҵла шәҭуеит, аха ашәҭ аҟынӡа инаӡоит, уашьҭан аҵәа анҿалалак, ашәра наӡаанӡа икыдырҩны икаԥсоит, аҵәа икашәаз еиҩырԥаны уахәаԥшыр иҩежьӡа иканҵло, иҷабуа иаӷралоит (желтое слизистое веҳество). Аҵәақәа еиқәырхуа ишҿоу ашәра аанӡа иказԥсуа убри еԥш еихаҳароуп. Абрис ҟамларазы еихаҳатәуп аҵла шхәыҷыу, агәаԥшь аанахәаанӡа убри адагьы саџьанк аҟара иҳаракны еихаҳара, аҵла шьапышшара бжьнахоит, ицәыҷҷа иҟалоит. Аихаҳатәы зхарҳауа (подвой) ажәла ахылҵыргьы, абнахьтә иааи?гаргьы ианеиҭеиҳауа адацқәа зегьы еиҟараны ихагьыжьӡа, аҳәызба ҵар ала ихыҵәҵәатәуп, мамзар уашьҭан аҵыхра цәгьахоит, иаргьы иаԥырхагоуп. Аҵла хәыҷы еиҭаганы аиҭаҳара иахьӡуп "ц?икировка". Уи зыҟарҵо убри азоуп, аҵла хәыҷқәа еизганы еиҭарҳауеит, нас еихарҳауеит, убра ишгылоу ирааӡоит, зеиԥш рҭахыу аплан аҭаны (формирование дерева), нас еиҭаганы еиҭарҳауеит аҭыԥаҿы. Аҳаи аҵәеи ахгылоу иара аҵкыс еиҳау аҵла рылагыламзароуп, аӡахәа рыдымзароуп. Абаҳча, аҳаи аҵәаи ахьгылоу арха адгьыл ӡтәаразар, аҵәаи ахьгылоу арха адгьыл ӡтәаразар, ашшара (Штамбъ) ҳаракызароуп, адгьыл қәынҩадарны?, хаҳәраны иҟазар ашшара лаҟәызароуп. Аҳаи аҵәеи еихарҳауеит аӡы анрылалакь, абӷьы ҭнагаанӡа, аҳа кәыркәазгьы еихарҳаргьы ибзиоуп. Аихаҳарҭа иахьыршьуа адәқьан аҿы аҭанақьы иҭаны иаарыхәоит (содовой вар).
                                              Мосе Булиа

                                    АУАЦ  ЗХӘАРҬОУЗЕИ?
Гәымсҭа ауезд аҟны, А-ск ақыҭа аҟнытә аурыск ҵыԥхцәа акалаҭқәа ирҭәны иҽыуардын иақәыргыланы Ҵҟыбынҟа ишааигоз амҩан зыҩны даҩсыуаз калаҭк иҭоу анаша иахәузеи ҳәа дыилахәаахәҭуа далагыеит. Аурыс иацәажәуаз имӡырха дыҩықәԥшын, ауац еизганы ишеиқәыжьыз ибеит. "Ари акалаҭ иҭоу анаша зегьы уара иумазааит, сара абрис ауац сахыумбаан, исыҭ" иҳәеит. Ас зеиҳәаз дааигәырӷьан "иумаз, агаԥсагьы ԥыҭк усҭап" иҳәеит. Аурыс калаҭк азна уа иааныижьын, агьырҭ Ҵҟыбын иҭыины иуардын азна ауац иманы дцеит. Иаанхазгьы адырҩаҽны игеит. Зымӡырха ирыцқьазгьы игәарӷьаҵәа дҟалыеит, ауац згазгьы "снаша ахәынтә хәы аҭнысхыит" ҳәа дцеит. Убри ауац ала ирҵәыз адгьыл аҿы даара ирацәаны анашеи, акартошкеи хԥа-ԥшьба нызқьи рыхә аанашьҭыит.
Абасоуп адгьыл арҵәра аҽаҩразы ишыбзиоу.

                              "Аԥсны" иаԥхьуа рахь ! 
Ожәы ҳаазқәылаз зегьы рыхә злацлаз азы ҳгазеҭ "Аԥсны" ехьа инаркны хәыс иақәуп номерк 5 м.
                                                                                      ------------------------------------------
                                                                                          РЕДАКТОР   АГӘЫԤ                                       
                                                                                       -----------------------------------------
                                                                               Сухум. Типография А.М.Зайдшера


                                       А   Ԥ   С   Н   Ы  
                  Есы-мчыбжьа иҭыҵуа демократ газеҭуп
          Ахә 5 м.                                                       Ахә 5 м.
№ 14 (52) АСАБША МАИ МЗА 1 АЗЫ 1920 ШЫҚӘСА РААН (52) № 14

                   АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м. фымыз – 120 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәуам, инырхыуеит.
Цқьа еилырганы иҩым, зеилыргара цәгьау астатигьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                                        АҞӘА, 1 МАИ
Аибашьра дыу иҟаз, амшын ицәқәырԥаны ианеисуа, ианеилашуа еԥш иарҵасит, хылагәыла еижәнаҵеит Европа ажәлар дыу.
Ехьа ожәраанӡагьы рҭыԥ изықәымҭәеит, ишьақәгыланы изыҟамлыеит, џьара аибашьра тәар, даҽаџьара иҵысуа иаауеит, еилгарак, еиқәтәарак, ҭынчрак азыҟамлеит.
Аибашьра дыу ианаҟәыҵ, еиқәтәар, ҭынчрахар акәымзыи, аха ишыжәбоуа еԥш, иаҿуп гәыԥ-гәыԥла еиҿагыланы аисра, аиқәԥара: аблшевикцәа, адоброволццәа, даҿаџьарагьы Махно, Петлиура ҳәа ицәырҵт, нас аполиакцәа, алатишқәа, спартакаа (урҭ Агерманиа аҿы аболшевикцәа). Абарҭ зыӡбахә еиқәысыԥхьаӡаз дара даралагьы еибафоит, аха зегьы аболшевикцәа ирыцрахоит.
Абас еиҿагыланы ажәлар аибафара иаҿуп, еиқәтәашьак рмоуит.
Даҽа шьоукгьы агьырҭ ажәлар дыу рхы рылыршәшәаны аҳәынҭқарра ҟаҳҵоит ҳәа иаҿуп.
Шәгәы иаанагаргьы ҟалап анаԥшцәа абарҭ ауаа изеибафозеи, ихагахама ҳәа. Ииашоуп, обҩы игәы усҵәҟьа иаанагартәы иагьыҟоуп. Аха уигь акы иахымҟьакәа иагьыҟаларым, изыхҟьазгьы ҟалашт.
Аибашьра дыу зыхҟьаз, зымшала иҟалаз акры зкыз ауаа (буржуазиа) рмаҵуцәа – рыхьчаҩцәа аҳәынҭқарқәеи дареи роуп. Дасу ахәархь изладырбеиаз рмазара аҭыирҭа, акры ахьдырҳаша (рынок) еимакны ажәлар еиҿарыжьын, еидырсит. Ажәлар, ахәархь ракәын иалаӡуаз, дара ҭынч рԥаҵа иалаччуа иахьтәаз рмазара аздырҳауан. Аибашьра цәгьарас иалаз ахәархь ирзынхоуан, бзиарас иалаз дара арчахуан тҟан. Аха ишнеиуаз ахәархь еилыркааит, шәа шәзы, шәара акры змоу шәзы ҳзеибашьуам, ҳжьаны, ҳала ахымтра азы, иахьышәҭахыу ҳажәгон, ожәшьҭа уи азыҟаларым рҳәан абунтра џьара-џьара аҳәынҭқаррақәа рҿы иалагақәеит, ареволиуциа ҟалеит.
Убас ареволиуциа ҟалақәеит Урвстәылан, Австриа, Германиа уҳәа. Насгьы аибашьра дыу (аҳәынҭқарқәа реибашьра) еиқәҵәеит. Аха рыцҳарас иҟала уи оуп: ареволиуциа иахьыҟалақәаз, аҳәынҭқарқәа анахырх, ажәлар ахәархь амчра дара рнапаҿы иҟарҵарц рҭаххыеит, аха ирҳәыуа еиқәымшәеит; ажәлар партиа – партианы еихыеит, иалагыеит аиқәԥара (началась идейная борьба).
Адоброволццәа (аҳәынҭқар иаан иҭхаџьқәуаз) ажәытәра иҟаз иашьҭалт, аҳәынҭқар дыҟазар еиӷьуп рҳәан, амчра, ахылаԥшра дара рнапаҿы иааргар рҭаххыеит.
Аболшевикцәа ҳәынҭқаргьы крызкыу (буржуазиа) ҳамбааит, урҭ рылоуп енагь жәлары арыцҳара излақәшәуа, иагьымԥсуа иагьбзамхоуа излаҟалуа, буржуазиа аҟанаҵы чичареи ӷарреи инҵәаӡом, убри аҟнытә урҭ рмал, рмазара: азауадқәа уҳәа убас агьырҭгьы, уезгьы урҭ ахәархь аԥхӡаша катәоо ирыздырҳаз оуп, изымшьыша аарызныжьны агьырҭ жәлары ирзеиԥшны ишьҭарҵарцы, азауадқәа, афабрикақәа жәлары рзы аус руа амчра, жәлары ирыманы, жәлары рхы дара ахагыланы ҳәа иашьҭоуп.
Аменшевикцәа урҭгьы ажәытәра рҭахым, амчра ахылаԥшра жәлары рнапаҿы иҟазар рҭахыуп, аха абуржуазиа крызкыу макьана шәрыламкьысын, аамҭа маацт, ажәлар макьана ирыцрыхалааит рҳәан урҭгьы жәлары ирхагыларц, амчра дара рнапаҿы иҟалар рҭаххеит. Урҭ рҩызцәагьы шьоукы ирыҟәҟьан, рхы рылдыршәшәан Урыстәылан аҿацәқәа рахь аҳәынҭқарра аҟаҵара иалагеит (ақырҭқәа, аерманцәа, азербеџьан, аполикцәа уҳәа агьырҭгьы) Абас ирҳәоуа еиқәымшәазт ишыжәбоуа еиԥш, дасыу маха-маха ицан аиқәԥара иаҿуп. Аболшевикцәа ракәзар, урҭ иаарыкәыршаны зегьы ӷас икны реисра иаҿыуп, аха ишыжәбоуа еԥш, аӡәаӡәала раӷацәа ириааиуа иааиуеит.
Абасоуп ожәтәыи аамҭа ҳазҭагылоу шыҟоу.
Ҳаԥшлап, ҳаҟазар иаабахп ҳаԥхьаҟа иҟалаша.
                                                                              С.Ҷанба

                                          ЕХЬАТӘЫИ а-№ АҾЫ
  АЖӘАБЖЬҚӘА
                                      Астатиақәа:
Аԥхьагыла статиа – С.Ҷанба
Аԥсуаа рышьҭа змырӡша– Д.Аланиа
1 маи аныҳә зҵыхәу – Д. Аланиа
Нхыҵ ҩ-республикак рыҟалара – Ҷ.
Горскаиа школа аҭоурых – Деге.
Ожәтәыи ҳабзазашьа – О.Чачаа
Амлашьра. Аԥсны аиҳаба – Д.Аланиа

                              АԤСУАА  РЫШЬАҬА  ЗМЫРӠША 
Ажәытәаны ҳабацәа изаамҭаз ала хар рымаӡамкәа иҟан: рхгьы иахәуан, ргәылацәа амилаҭқәа рахьгьы ахьӡ бзиа рыман. Ианраамҭаз аҳәынҭқарра ӷәӷәа рыманы, ақалақьқәа дыргылуа, ргәыла аҳәынҭқарцәа, ақырҭқәа уҳәа агьи залымдарак ианақәшәалагь, ирыцхраауа аҟара амч рыманы иҟан. Убас имцымкәа аҭоурых иаҳәоит. Уажәы ҳзеиԥшрақәоу урԥшыр, имӡакәан иаҳҳәап, ҳара аԥсуаа ҳаиԥш милаҭ счымха, милаҭ еиҵаха башахазгьы џьара дубашам. Ҳадгьыл уаԥшыр дгьылк еиԥшым: иԥшӡоуп, икәазоуп, ихауп; ашәаԥыџьаԥ сеирыуп – амандаринақәеи патарқалқәеи индыркны араҟа имгылуа аҵла шьаҭа ыҟам; аҳауа акәзар адыунеи аҵыхәантәыи ауаа хыхәшәтәразы иазаауеит. Ажәакала Аԥсны џьанаҭыуп. Уи зегьы ирдырын харатә иазаауеит. Аха ҳара аԥсуаа ҳадгьыл ҳаԥсамхыеит. Зыԥсы ахаԥыц икылакны аарла иацы иааиқәаз, иахьа урыԥшыр аханқәа дыргылуоит, ибеиахоит, ҳара аԥсуаа есы наа ҳцуоит.
Иҳахьзыи, ԥхьаҟа ҳзымеихуазеи, аламҵ  еиԥш шьҭахьҟа ҳазцуазеи? Шьоукы абас урызҵаар ус уарҳәоит: "Ҳхыԥхьаӡара маҷхт, ҳкьасахт, агьҳалшуом…" Мап, уи ҵабыргым ҳара ҳаҵкыс хԥхьаӡарала иеҵоу, иаҳҳәап уажәы республика Андорра (20 нызқьҟа ауаа нхоит), Монакко (5 нызқьҩык роуп зынӡа инхуа), ахьӡгьы рыманы, рхазгьы узырԥшлагь изаманатха аҳәынҭқарра рыманы инхуоит. Енглыз, Даниа, Голландиа рхаҭақәа мцхәӡам, аха аҵара рымоуп азы ҵара змам амилаҭқәа ҳара ҳаиԥш иҟоу тәра рылдыршуоит, рыла иҭыҵуоит.
Епониа дмаҷыуп аха хаҟа ихьӡ дыузыи! Уи зегьы зхысҳәаауа ахыԥхьаӡар акәым аоҩы дыззыԥшыша ҳәа ауп. Уи анкьа, ажәытәын акәын жәҩахырла, мчхарыла анхара ныҟаз; уажәы иҟоу АҴАРЕИ АХШЫҨЫИ РОУП. Аҵара ҳара иҳацәмаҷуп, убри аҿытә агьырҭқәагьы зегь рахь ҳаиҵахуоит: ахәҳахәҭра ҳалшуом, анхашьа ҳақәшәом убас агьырҭқәагьы.
Аҵара ҳҭахым ҳара. Қыҭа цыԥхьаӡа ашколқәа ҳалагылоуп, аха урҭ рацәак ҷкәына дырҭаӡам. Џьара-џьарагьы рышколақәа рышә адыркыит, Џьгьада уҳәа агьи.
Аҟәа асеминариа ыҟоуп казенла. Аԥсуаа иҭоу маҷуп. Очамчыра, Гәдауҭа агьимназиақәа рҿы аԥсуаа маҷӡоуп. Аҟәа аҳәса ргьимназиаҿы агьырҭқәа ашколақәа рҿы аԥсуаа шамаха дубаӡом. Абас акәзар агьҳзыҟамҵеит, иесыз милаҭыуп ҳара.
Зхы, зыԥсы зҭахыу, зшьаҭа мыӡыр зҭахыу дара абрис шәазхәыц.
                                                                Димитри Аланиа


                                     1 МАИ АНЫҲӘ АҴЫХӘ
Ехьатәыи амш, 1 маи аусуцәа ирымшныҳәуп. Ехьа иахьабалагь Европа, Америка, араҟа, Қырҭтәылан уҳәа аусуцәа аус руом, ирызныҳәыуп; абираҟ ҟаԥшь кны адемонстрациақәа, амитингқәа ҟарҵоит. 1 маи аусуцәа рзы мышгәаларшәагоуп. Аусуцәа ахыҟазаалагь, милаҭс изеиуазаалагь изеишьцәоу, ррыцҳарагьы, рыбзиарагьы изакә…ргәаланаршәарцы руп 1 маи ныҳәаны изаԥу. Абрис амш азы, анкьа Урыстәылан аҳәынҭқар данеибгаз аусуцәа русқәа кажьны амитингқәа ҟарҵуан. Ахылаԥшцәа, аполициа уҳәа агьи абрис амш азы аусуцәа реизарақәа иақәиҭыртәуомызт, цәгьа ирышьҭаԥшуан.
Уажәы ахақәиҭра аныҟала уаҩы ицәымшәакәа аусуцәа рныҳә ҟарҵоит. Араҟа Аҟәагьы даара ирԥшӡаны ирхианы имҩаԥаргаразы ргәы иҭоуп ари амш.
Аха сеиршәа иубаша, Урыстәылан аболшевикцәа 1 маи азы аныҳә ацынхәрас аусурақәа ҟарҵоит "субботник" ҳәа изышьҭоу. Уи аҽны 12сааҭ аус руоит, 1 маи агәаларшәагас ацҳақәа, амҩақәа, абаҟақәа ҟарҵоит. Аболшевикцәа ус рҳәоит "Аныҳә ожәы аха змада, ҳамч еилаҳамҵар абеиацәа (капиталисты) ҳзыриаиуам: урҭ адыунеи ашьеи аҳәынҵәыи еиладырҩынтыз рыцқьатәуп.
                                                                       Д.Аланиа


                               НХЫҴ Ҩ-РЕСПУБЛИКАК РЫҞАЛАРА 
Нхыҵ аболшевикцәа рнапаҿы иҟалеит ҳашьцәа ашьхаруаа, нарылакны. Дара ашьхаруаа аболшевикра иашьҭан. Ажәы аболшевикцәа анырзааи.., аболшевикцәа рхаҵарақәа нарылартәаны Урыстәылан абзиарагьы ацәгьаразгьы иаланы, амала рыҩнуҵҟа рхатә усқәа рнапаҿы иҟаны рхы иақәиҭны р-республика (Госкаиа) ашьақәыргылара иаҿуп.
Ашьхаруаа р-республика Дагесҭан Теркаиа област азбжак аӡқәа Терек, Малка, Ҟарачаи, Черкесиа иҭаршәны, насгьы Ҟәбина област аиуа аахәаны иҟалоит. Ашьхаруаа р-республика анаҩс ашьақәыргылара иаҿуп аказақ (северо-Кавказская) республика. Уи иаҵанакуеит: Ҟәбина аобласт, Черноморие, Ставропол агуберниа.
Ашьхауаа р-республика хыс (центром) иҟалоит ақалақьқәа: Владикавказ, Шура, Грозни, Аказақ (Северо-Кавказская) хыс иҟалоит Екатеринодар ма Армавир.
                                                                                     Ҷ.

                                  ГОРСКАИА  ШКОЛА  АҬОУРАХ
Уажәраанӡа ишаҳҳәаз еԥш, ари ицаз …110 ш. рыҩнуҵҟа хәыҷы-хәыҷла аҵаҩцәа рхыԥхьаӡара иацлон; (12 - 81) "апансионгьы" иазҳаит (20-ҩык идыркны 40-ҩык рҟынӡа); ашкола ахыбрақәа ирыцырҵеит, идырҭбааит, аԥара иазҭрыжьуазгьы иаздырҳаит (7421 м. 70 к.)
Аибашьра ианалга ашкола еиҭадырҿыцыит, ихыртыит, ԥеруал 7-ба рзы 1879 ш. раан, ахәыҷқәа- аҵаҩцәа 72-ҩык ыҟан. Абрис инаркны Горскаиа школа ԥхьала ицоуа иалагыеит.
1880 идыркны 1890 ш рҟынӡа лассы дааины ибуа далагыеит иагыуи иабзоуи еилыиргаразы, ашколқәа а-Кавказ аҿы еиҳабыс иамаз КҩПҩИановски. ( 3-нтәы ибеит: 1882, 1885, 1886 шықәсқәа раан).
Абрис амзазы "Горскаиа школа" рбеит: 1882 ш. велики книаз Алексеи Александр-иԥаи, Қырҭтәылантәыи Екзарх Ио…ники, 1884 ш.раан Кавказ аиҳабы (главноначальствующий) аинрал-адиутант книаз Карсаков.
1894 ш. раан абрис ашкола ибеит анхареи анҵыреи ирызкыу аминистр (Мин. земельд.  т. госуд. иму…) Ермолов.
                                                     Деге

                                 ОЖӘТӘЫИ  ҲАБЗАЗАШЬА
Урыстәылан иаҵанакуаз амилаҭ уааԥсыра оҩы изымԥхьаӡоз ҵҩа змамыз зегьы зҭагылаз ачуан ду атәым ҳәынҭқарқәа аӡыршы иҭарҭәаз азымчҳакәа ианԥҽы 1917ш. март мзазы, ахьшь шьҭасны аҟәарҭ анагалак, акәҷара иаҵанакуаз емпит хаз-хазы; иаарласны шьақәгылашьа рзыҟамҵеит амилаҭ иалаӡыз рацәаӡоуп, аха иаанхаз рҽеидыркылан ишьақәгылан иҟоуп ехьа азы. Аҩны аԥшәыма дыԥсыр, иҭынхо амазареи, аибақәеи дыврхадыргылон апекун, уи дыҟазҵозгьы иԥсыз зыгәы дабылуаз ракәын. Ареволиуциа аныҟала, ҳачуан ду аныԥҽы, амилаҭқәа хаз-хазы рҽеидкыланы, рыусқәа рнапы аҿы ирыманы аӡә идыԥшыламкәа ианааба ҳара аԥсацәа ҳзы пекун дыҟамлозаап згәохәказ рацәаҩын, аҳәыҳә заҵә еԥш ҳнаԥшы-ааԥшуа ҳанхан ҳаҟан, аха ҳарымарахь иҳамазаап ахылаԥшцәа, урҭ ҳарыдрыԥхьалан, ҳашьҭахьи ҳаԥхьеи ӷак даарышьҭуам, ҳарыхьчоит иаҳхылаԥшуоит. Абрис ҳара аԥсуа милаҭ ҳаздызкылаз рнапы аҟны ҳадымлакәа ҳаанхар иҳабзазарахозиз; ҳзалҵрызу ҳашьҭахь ихыҵны иаауаз аӡыхәашьиаҳзыҟаҵарызу убри аазмышьҭшаз адамба, иҳамазыу убри аҟара амч. Ареволиуциадыу амч ала Урыстәыла иаҵанакуаз амилаҭ ирҿыҵит аҿаԥа ирықәҵыитакьахь, ироуит ахақәиҭра, иақәиҭхеит рыбжьы, ирҳәаларц рыгәҭыха, урҭ рыҟныҳалхым, ҳала…….аӡоуп ҳаргьы аха, ҳара ҳагәҭыхаҳә?ареи, ҳабжьы ақәиҭхареи ианакә сызымдырит сара. Излаузымдырзеи ҳәа иҵаауа дыҟазар, изла сзымдыр убри оуп. Аԥсатәылан иашьагәыҭу аԥсацәа роуп, агьырҭ ааицәа роуп. Иҵабыргуп иашьагәыҭу реиҳа ааиҩцәа еиҳауп, Аԥсатәылан иашьагәыҭу рахь  изыҟамлазеи хҩык-ԥшьҩык раҟара жәлары ргәаҟра еилзыргаша, иацәымшәакәа изҳәаша, ҳанбанӡа цәажәалари тәым ҿыла, ҳзақәиҭымхазеиҳабжьы, иахьԥа ҳземыргеи тәым  ҽагала ҳамхы ҳашәоит ҳәа ҳалагар аҳаскьын ишаҳцәаго; Урыстәыланмилаҭ цыԥхьаӡа аҽыҩқәа андырҩуаз, абрис ҳара аԥсацәа ҳахьӡала ак рылаҳҵар, ехьа иаҳзеиӷьымхози, аԥәьа иҵҟьаз аҽыҩқәа аымзар акы ахәы шамырӡуа гәаҳҭар қәнагоуп шьҭа, макьа еишьҭоуп еихьымӡа-еиԥымӡа ожәшьҭа ирышьҭаларгьы ирыхьӡар ҟалап аҽыҩ бзиа, ацхыраацәа маҷымкәа измоу.
                   Омар Чачаа

                                           АМЛАШЬРА  

Аҟәатәыи асоциалист-револиуционерцәа ргазеҭа "Голос труда" иаҳәоуа ала Қырҭтәылан сынтәа даара цәгьа амлашьра дыу ыҟоуп. Абрис агазеҭа ус аҳәоит: "Қырҭтәылан сынтәа арыцҳарақәа изықәшәахьеу акакала иреицәоу арыцҳара ҵыц иақәшәахт – амлашьра ду ҟалыит. Ҳзааӡуаз ҳқыҭақәа амла иагоит; ирласны ацхыраарарҭахыуп, Аԥсны аџьықәреи рацәаны иҟоуп. Ишьҭтәуп уи Қырҭтәыланҟа ақәнага ахә ақәҵаны". Ааи, иаҳҭыип ҳҭаҭын ахә зақәырҵаз акәымкәан ахә бзиа ҳарҭар. Ҳ-Аԥсны ачеиџьыка џьшьа патуда егьаҩ милаҭ ааӡоит.

                                        АԤСНЫ  АИҲАБЫ
Уажәаабыкьа Қырҭтәылан аиҳабыра аҿытә даарышьҭыит Аԥсны амч дыу иҭаны полковник Сулаквелидзе. Аԥсны аиҳабыра усҳәарҭақәа зегьы инапаҿы иҟоуп ҳәа рҳәоит. Уи ҵабыргызар, ебаҟоу мшәан Аԥсны автономиа ҳәа зыӡбахә ҳҳәоуа?
                                                                        Д.Аланиа

                                       АЖӘАБЖЬҚӘА
30-ба апрел азы ахәаша ауха Аҟәа иӡхнагеит Шәачантә ибналаз аказакқәа. Шәачагьы аб-цәа иргыеит ҳәа рҳәеит.
Уи анаҩс аказак аб-цәа ибжьарцалаз амладара инҵәоит, аисра рылымшоуа аҟын инеит, убри аҟнытә ар аказақ еилҩырны ацара иаҿуп рҳәеит
Хыма-ԥсыма ирымоу ҭиины афронт кажьны абналара иаҿуп. Аҽы бзиақәаҵәҟьа зқьы-зқьы ҳәа рыҭыира иаҿуп рҳәоит.
Аказақ иаанхаз рыбжаҩык ӷбала Ҟрымҟа ацара иаҿуп, рыбжаҩыкгьы Баҭым, Қырҭтәылан.


                                      БАҚӘА АГАШЬА ШЫҞАЛАЗ
Ари абжьарак аб-цәа рыр Адербеиџьан рҳәаа ааигәара реизгара иаҿын. Адербеиџьан ареспублика аиҳабыра иахагылазыи аб-цәеи аицәажәарақәа рыбжьан. Ус 27 апрел азы, ахаша ауха аболшевикцәа рыр Самыр ҳәа аӡы ыҟоуп Бақәа аҩадахьы, ионы Бақәа шыҟаз идәықәлеит . Адербеџьанаа рыраисрахь ҳәа рхы дмырхыеит, ус иаурышьҭит аб-цәа рыр. Уи аамҭазы Бақәа иҟаз аб-цәа шзахәаҳз аусура иаҿын, 28 апрел, аԥшьаша ауха, Бақәа аиҳабыра иҟаз ахырхын дара ахагылт. Ус аб-цәа рыргьы рызҩеит рҳәеит. Ишырҳәыуа акәзар адербеџьан ахынӡанаӡуа аб-цәа рнапаҿы иҟалыеит.

                                             "Аԥсны" иаԥхьуа рахь !
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" ехьа инаркны хәыс иақәуп номерк  5 м.

                                                                                       _______________________
                                                                                             РЕДАКТОР   АГӘЫԤ
                                                                                       ---------------------------------------
                                                                                Сухум. Типография А.М.Зайдшера

                                          А   Ԥ   С   Н   Ы
                        Есы-мчыбжьа иҭыҵуа демократ газеҭуп
                Ахә  5 м.                                                     Ахә  5 м.
     № 15 (53) АСАБША МАИ МЗА 8 АЗЫ 1920 ШЫҚӘСА РААН (53) № 15

                                      АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акареспонденциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м., фымыз – 120 м.
Агазеҭ ианымаалоуа астатиқәа оҳәшьҭахьтәыла иаазҭыиз ирызхнырҳәыуам, инырхыуеит.
Цқьа еилырганы иҩым, зыелыргара цәгьау астатиагьы иамаҭәахәым акы еԥш иахәаԥшыуеит.
Агазеҭ "Аԥсны" адрес: Суъум, типография Зайдшера
                           ГОРСКАИА  ШКОЛА  АҬУРЫХ 
Аԥсацәеи ақалақь уааи Госкаиа школаҿы аҵара иоуаз ҟәыншьаны аиҳабарахь аҳәара ҟарҵоуа иалагыеит аҵара иацырҵаразы.
1883 ш. раан ашкола аиҳабы К.Д.Маҷауариани аҳәара ҟаиҵеит 4 - класкны иҟаларазы, анхарҭагьы дыдырҵуа. ( Городское уч. с с-х отделением), абрис еԥш ианыҟаларазы ҳәа ақалақь уаа ашкола иарҭеит 50 дес. адгьыл.
Абрис ашкола азырҳара Патырбықә аминистырцәа ақәшаҳаҭхыеит, аха ишьҭырхыз зус зҭыԥ изықәымлыеит, ԥырхагас иоуз оҩы издырам.
Ари зыҟамлыеит хыхь ишыҳҳәаз еԥш, аха уезгьы 1894 ш. раан ашкола аиҳабы Ф.Т.Багданов убри адгьыл ашкола иарҭаз аҿы ахәыҷқәа ганы абаҳча ҟаҵареи ауҭра ҟаҵареи дыирҵуа далагеит. Абрис аус азы ақалақь аҟнытә иоуит 500 м., даҽа убри аҟара убри адгьыл "арендаторцәа" рыҟнытә. Аха абрис аус акраамҭа изымцеит: ақалақь иаалганы иҟан  (3 1/2 в.) адгьыл аҿы аҷкәынцәа рцара раара уадаҩхыеит, ишнеиуаз егьаҟәыҵт.
Абрис ашкола изызкыз аҷкәынцәа рхыԥхьаӡаразы иҭшәацәахыеит, иамкыуа иалагыеит, 1885 ш. раан инарҳәо-аарҳәуа иалагыеит Очамчыраҟа иргаразы, аха Кавказ аҿы еиҳабыс иҟаз (главнонач.) арҵаҩцәа зыҩназ аҩны ахәыҷқәа ԥыҭҩык ҩнарҵеит, арҵаҩцәа аԥара рырҭуа иалагыеит аҩны қьыра ҳәа; 1891 ш. рзы ахан ҩ-етажкны иҟарҵеит, нас аҷкәынцәа уахь ииаргыеит. Ари аҩны аныҭбааха аиҵбыра класқәа ирыцырҭеит, аҷкәынцәа рхыԥхьаӡарақәа ирызҳаит –1895 ш. раан аҷкәынцәа рхыԥхьаӡара наӡон 196-ҩык раҟара. Зхарџь …. изҵоз аҷкәынцәа рхыԥхьаӡара ианацла аԥара иаларгалазгьы наӡеит 1500 м. рҟынӡа шықәсык. Нас убри аԥарала қьырала дыркыит аиҵбыраҿы идзырҵоз арҵаҩы ицхраашаз аоҩ-арҵаҩыи, ашәҟәӡахреи, астол ҟаҵареи, анхара-анҵыреи, "амузыика" дзырҵашазыи (духов. музыка), дырҩагьых абрис ашколаҿы ихыртыит ("метеорологическая станция").Аҷҷкәынцәа анапҟазара ирҵаз аҟнытә амаҭәахәқәа рҭыиуаиалагыеит "авиставкақәа" рахь.
Уахьынтә ироуан аҷкәынцәеи ашколаи арҽхәа-ԥхьыӡыи "Адипломыи" абҩатәы медалқәеи.
Абас горскаиа школа хьӡла-ԥшала ишнеиуаз Аҟәа ихыртит "Городское уч.", убри иаақәырццакны "реальное уч.". Абрис аамҭа инаркны Госкаиа школа ԥхьаҟа аҵара иаҟәыҵын илаҟәуа иалагыеит, абрис ҟалыеит 1910 ш. идыркны.
                                            (Иагыу агьи а-№ аҿы)
                                                                                    Деге

                                        АБЫРЗЕНҚӘА  РЫХҴӘАРА
Ожәы аакьыскьа зны ҳгазеҭ а-ы иааҩуан абырзенқәа рыҩны, ргәара кажьны, ихҵәаны рыԥсадгьыл ахь ицоит ҳәа. Ожәы иаазқәылаз еҳа рхыԥхьаӡара еиҳахыеит. Рыжәқәа еибарҟауа? Аҟәа агәҭаны адә дыу аҿы шьежьы иаркны хәлаарӡа иқәгылоуп; рыҩнымаҭәа уахь ирзымгыуа зегьы Аҟәа икылганы рыҭыира иаҿуп. Рҳәа, рла рыкәтқәа уҳәа зегьы еибарҿыжуа, ахәыҷқәа ҵәуа, ачымазцәа еибарқьуа, аҭаҳмадцәа рлабақәа рыҵаргәа, ихарҟәысыуа Баҭымҟа ицоуа "Аматор " ахь еибарҳәазауа инеиуеит, устәыи Стампыл ицаразы, уаантәыи рыԥсадгьыл ахь, Бырзентәылаҟа.
Убас зыуа абырзенқәа роуп, ихҵәаны ицоит рыԥсадгьыл ахь. Ас рыоушь ҳара ҳаԥсацәа, амҳаџьырқәа, Ҭырқәтәыла иҟақәоу, ҳаԥсадгьыл ахь, Аԥсныҟа ицоит ҳәа амҩа иқәушь? Сгәыӷыуам. Мамзар асҟаамҭа оҩы рхабар ибахьазарын, иаҳахьазарын…
Зегь реиҳа иџьоушьаратәа иҟоу убри оуп, абрысҟатәыи абырзен ицоуа рыдгьылыи рыҩнқәеи шамахада акәымзар, иҭацәӡам рҳәоит, абрис ҵабыргыу мцыу макьа еилаҳамкаацт, аха иҵабыргызар,уезгьы уа аԥсуаа шықәнымха аадыруеит, даәа милаҭхап…

                            ИҲАХЬЗЕИ  АԤСАЦӘА, ҲАЗҴААРАЛОУЗЕИ
Дарбанзаалакгьы аоҩытәыҩса Анцәа иаҭәеишьаны хшара данииҭа, иишаны уалыс идыуп дыиааӡаразы. Ааӡара ззысҳәаз азы шьоукы ус ргәы иаанагар ҟалап, хшара дансоудысмааӡакәа, дкасыжьуама ҳәа. Аха ааӡарақәа зегьы еиԥшым, иҩбоуп, ихԥоуп, егьа рыуалагьы ааӡароуп. Акы, шьоукы ргәы иаанагап ҳәа ззысҳәаз, иҿеиҵап, иржәып, ишәиҵап, дыдухар, дҩеидасыр шьҭа уааӡоуп ҳәа аџьиақәак дрыциҵап. Ҩба – аа?ара ииаша, аҵара иуҭароуп. Аџьабаа идбал, уххәы? изшәа, изҵар уара узгьы, иуаа жәлар рызгьы, даҽаӡә изгьы дхәырҭахап. Изымҵар, даԥсамхар, иџьабаа идырбалаз. иара ихы иаџьишьап, уара уџьабаа уезгьы идуҵароуп уара узы, изаҳауагьы афырхаҵа узырҳәап, иԥа дҽеимхыеи акәымзар, напы игыимырхеит ҳәа.
Ҵабыргыуп оҩы дызааӡо мазароуп, аха еиҳарак гәаԥхароуп. Даараӡа амазара дыу змоу иԥа еиԥш цқьа дыузымаааргьы уезгьы ҵара хәыҷык иуҭар улшоит умаашьар. Ҳара аԥсацәа моу иҟоуп убри еиԥш амилаҭқәа, ҳара иҳамоу амазара иҟәнаҳшьоо, хәыџьара ишаны хәҭак аҟара змамгьы, аха иԥа дыиааӡоит, аҵара ииҭоит. Нас ҳара иҳахьзеи ҳазҵарадоузеи? Ҳанҵарадоу убри азы акәхап, иҳаздыруам аҵара зыԥсоу, аҵара шлашароу, аҵарадара шлашьцароу.
Иҳахьзеи мшәан ҳара, алашара ныжьны, алашьцарахь ҳзеихазеи? Аха зегь зырҽеиуа адырра  оуп..
Абга егьа ҿоуҵаргьы, абнахь иԥшоит ҳәа, ҳаргьы аҵара акәым ҳагәы зызҭоу, аоҩрҳәреи, оҩшьреи, аӷьычреи роуп ҳазышьҭоу. Ҭацак илҳәеит ҳәа рҳәоит, акры зыуроуп, аӡы аазгароуп, аҟәыд счаԥароуп, сышьҭалароуп, сыцәароуп ҳәа лыусқәа зегьы шылԥхьаӡоз акгьы лзыҟамҵаӡакәа ишеит ҳәа рҳәоит еиԥш, ҳаргьы  10 ш., 11 ш., иҵалароуп ҳәа ашықәсқәа неиқәыԥхьаӡаны, ҽааны цахә, цабжь ҳәа ҳаҟәыҵыуоит аҵара. Зыҽыззышәаз акы имҵар ҟалаӡом.
Кыр зычҳаз кыр ибеит ҳәа рҳәоит, абрис мцым.

                          АԤСНЫ  АЗЫ  АУС  ЗЫУА РАХЬ  ҨБАҞА  ЖӘА! 
Ҳара аԥсуаа ҳҭазырхаӡаз, акры здыру иҳәатә хамҵара оуп, абрис зхысҳәауа убри оуп, ԥыхьа уаанӡа ареволиуциа ҟалаанӡа ахақәиҭра ..еыҟало  ..ацәажәара  ҳанақәиҭха ҳара Аԥсны аԥсацәа абзиа зҳәоз иҳәатә хаҵара ҳацәмаҷны ҳҟалыеит, Аԥсныабас ииамсында зҳәақәо ауаа ҟазар ҟалап аӡәык-ҩыџьак раҟара, аха урҭ ирҳәо заҳауада, аӷьычреи ақәылареи иахашәалада? Аиҳабы даӷьыҩхар, аиҵбы дыҵҟьаҩхоит. Аԥсны змырӡша аҵара змоу ауа роуп.
Аԥсны азы аус зыуа шәџьабаа Анцәа имырӡааит. Нап злашәкыуа аус Анцәа ишәықәиршәааит.
Абуожәтәыи аилаҩеилас ҳашәцәаламӡааит,
Шәџьабаа Анцәа имырӡааит,
Накӡара аиуааит,
Шәеиҵбацәаабзиа ишҳәуа игәынкыло иҟалааит,
Атәым оҩы идыԥшыло иҟамлааит.
Аԥсны унеиха уԥхьаҟа уеит…. аит!!!
                                       Ҟача Коҵиа-иԥа Коӷониа

                                       ИЗЕИУАДА  МШӘАН  УРҬ
Аилаҭқәа зегьы аҵара зыԥсоу рдыруоит алшара змоуи измами еицхырааны рыуаажәлар  аҵара злароуша аҳасаб иашьҭоуп.
Ҳара аԥсацәагьы амал змақәоу ԥыҭ-чыҭк ҳалоуп, аха аԥсуак, дара зеиуоу аҵара злаиоуша, ахыиоуша иашьҭам. Абарҭ аҵара зыԥсоу рыздырам уҳәарын, аха атәым милаҭ ҷкәынцәа ԥыҭҩык урҭ рхарџьала ишырҵоуа убри? Ҵоуп сара сзы зегьы дарароуп, дахьытәзаалакгьы ҵара змам зегьы аҵара рымазар сҭахыуп, аха са сгәаныла ҳара ҳаҵкыс аҵаразы еиҵахоу милаҭк џьара дыҟоуп ҳәа сыҟам, даргьы абрис ирдыруеит ҳәа сыҟоуп, нас ирыхьзеи абарҭ ауаа ҵарада еи…ҭәоу, аҵара иазгәаҟыуа а?уаажәлар рахь аӡәы рдамхагьы хә…. иа..неи..ын..  аауазеи? Ма абарҭ ауаа амазара машәыршақә ироуит акәымзар, егьззымдырыуа уаам, ма цхыраа зырымҭуа "ҳауаажәлар" ҳәа ажәала изышьҭоу урҭ дара ирыуаажәларым, урҭ иреиуам, цхыраара зырҭауа роуп урҭ зеиуоу…
Ишакәзаалакгьы абас иҟақәоуп шьоукы. Ожәы аакьыскьа ҵыԥх инаркны аԥсацәа рзы аҵара дацхраауа ахәыҷқәа еизганы ашколақәа ирҭаҵуа, даара абрис ҳазлахьысҳаз аус аҿы цхыраара ҟаҵауа дҳалагылыеит Мажара Чачба иԥа Миша иԥҳәыс Нина.
Аҵара Аԥсны зны иҟаландаз, ҳала хтындаз, ҳаиԥш зеиԥшыу ҳгәылацәа ҳрыҵамхандаз згәахәуа зегьы уи иҭабуп ҳәа лазымҳәаша аӡәы дҟаларым.

                              АԤСЦӘАҲАИ   АҬАҲМАДЕИ
                    (Г, Лр.? Толстои иажәа-маана иаҿырԥшшәа)

Ҭаҳмадак ҽнак амҿы ԥҟаны,
Иаз?униҵеит еилаҳәаны,
Даҵаланы игыеит иҿаҳәаны
Дҳәазоо, илабашьа иҽанҵаны.

Рацәак дымцацызт, абна дылсхьан,
имҿы ҿаҳәара хьанҭан,
Сыҭаҳмадагьы дааԥсан,
Иедара ҩаиргылан,

Ихы инапы надкыланы,
Ибжьы рдыуны иҳәон дтәаны:
"Дабацеи мшәан сара сзыҳәан,
Зегь зырҭынчуа аԥсцәаҳа" ҳәа.

Абрис шыиҳәоз акәымкәа,
Жәҩантә длымбаакәа,
Ҵаҟантә дхамлакәа,
"Исзыуазыз аҭаҳмада" ҳәа,

Дааны иаԥхьа дгылт аԥсцәаҳа.
"Сароу?" иҳәеит аҭаҳмада дшәаны,
"Акы… Акы… Акгьы…
Сҿаҳәара шьҭыхны саҵоуҵап ҳәа акәын уезгьы"
                                            Мушьни Аҳашба

                              АИХАЗЫ  ИРҲӘОУА  АЛАКӘ
Аԥсабара рыԥшӡага, ауаа зда ихәарҭам ашәаԥыџьаԥ дуқәа ахаилагылаз ажәабжьны ирылаҩыит, аиха ҳәа акы дәықәлан егьажьуа ашәаԥыџьаԥ ирылалан, иныхуа, ихшьаауа иаауеит ҳәа. Аумашәа ирбеит ари ираҳаз ажәабжь.Џажә дукгьы ахгылаз иааӡыӡеит ари анаҳа, аха агәра рымгеит аихаҵәҟьа ҳара ишԥаҳиааиуеи ҳәа. Оҩы дрышьҭит абрис аиха захьӡу цқьа аилкааразы, изеиԥшроу, иаҟазшьоу, ашәаԥыџьаԥ рзы иауеит ҳәа зырҳәуа иашаҵәҟьаны иҵабыргыу, имцу ҳәа ирышьҭыз дхынҳәны данааи, иашаҵәҟьаны аиха иҿҟьа-ҿҟьа абна иланы ашәаԥыџьаԥ хырхаауа иҳнеиуазреиҳәеит. Аҵлақәа зегьы ӡыӡауа рылаӷырӡқәа хаҟәҟәала иааилагылт. Аха дырҩагьых агәра ргомызт аиха урҭ ишыриааиуаз. Ирышьҭыз цқьа еиҭанизҵаа, "Аоҩы икыуп ирыхха аҵлақәа данрыслакь, еилаҳауеит" ҳәа реиҳәеит, аха уезгьы дук агәра рзымгеит аоҩыи аихеи ҳара изаҳиааиуам ҳәа. Аха ашьҭахьы аиха ҳара иаҳаиуоу амҿы иахоуп аниҳәа, ус ҳара иаҳиуоу ҳаӷа цхыраас иманы даныҟала, ҳара ҳақәӡаара аамҭа ааит рҳәан, ахыуҳәа иҵәуа иааилалт.
(Абрис агазеҭ "Наше слово" ианны избеит И.Азыхәба иҩымҭаны).
                                                                        Г.

                                            АҬАКРА
Амшаԥ ҩы-мчыбжьаҟа шыбжьаз Очамчыратә дааганы Аҟәа анабахҭ дҭаркыит, жәлара рзы ԥырхагас дыԥхьаӡаны, хәымз иқәҵаны арҵаҩы Г.Џьынџьал,ҳгазеҭ аҿы "Джон" ҳәа астатиақәа рҿы зыхьӡ аҵазҩлауаз.

                                АКАЗАҚЦӘА  АДЛЕРЫНТӘ РЫҚӘҴРА
Аказақцәа Адлер итәаз иқәҵын реиҳараҩык Ҟрыимҟа ицеит, џьоукы Қырҭтәыланҟа, даҽа џьоукых Аԥсныҟа. Ожәы излаҳаҳауа ала уа иҟоуп ачақьаз ры султан Крим -Гереи хыс дрыманы. Абрис ар ақырҭ рыи аб-цәа рыбжьара игылоуп; рымч рацәаӡак идуӡам, аха уа иахгылоу ҳаиҭаҵрвм ҳәа иҟоуп, даараӡа гәаҟра дук иақәшәаанӡа рҳәоит, аҵабыргреи амцреи цқьа еилырганы иҳамам.

        АГЬАНГЬАШЫИ  АНХАҨЫИ
Дыҟан аӡәы, дгьангьашын,
Иоура, иҭбаара днаӡан,
Гьангьашразгьы уа дыҟан
Аӷәӷәаразгьы дыџьбаран.

Дыҟан даҽаӡәы, дынхаҩын,
Хара змамкәа иҟаз уаҩын,
Амазаразгьы уа дыҟан,
Даара ибзианы дынхауан.

Арыи агьангьаш дшьыцыигыеит,
Имазара далахәхарцгьы иҭаххыеит,
Аха кыраамҭа изымхәыцт,
Иҵеигаларызгьы изымдырт.

Ашьҭахь кыранҵы  ихәыцыит,
Иҵеигаларазгьы иӡбеит,
Дара аџьабаа инарбеит,
Аха уссгьы имкыит.

Арыи ииӡбаз уи оуп,
Игьангьара ирыуоу акыоуп.
Иарбан, убрыи оуп,
Анхаҩы иҽы иӡаразоуп.

Далаган иҽы имӡеи,
Маӡала аҽҭра иҭыимгыеи,
Наҟ хара идәықәимҵеи,
Уаҩы иахьыимбаша имышьҭыи.

Анхаҩы иҽы шыигәырҩоз,
Аныи-арыи мҳәакәа шәҩык ишрықәиҵоз
Сҽы згаз изызура ҳәа дышхәыцыуаз,
Даакылст агьангьаш жәак иҳәаразы.

Арыи еиҳәоз уи акәзаап,
Иара изы ркьаҭагазаап,
Агьангьаш изы феда дузаап,
Анхаҩ изы заралразаап.

Уҽы иргаз ахабар саҳаит,
Дара харагь ирышьҭыит,
Аџьабаа дыугьы сынарбоит,
Аха усгьы иаазгоит.

Анхаҩы мыжда дгәырӷьаӡеит,
Ажәҩан ахь дзымцеит уаҳа агьыигымхыеит.
Агьагьаш лала ибеит,
Анхаҩы игәы шатыз елыиргыеит.

Агьангьаш дцан иааигыеит,
Аџьабаа ибазшәагь иирбеит,
Анхаҩы уи аҵыхәала дыҩнеидеит,
Имазара далахәны дҟаиҵеит.

Агьангьаш дзышьҭаз убри акәын,
Ихы зызкыз абрис еиԥшқәа ракәын.
Уи нахыс иқәыз "гәылеи ………….?"
Дыз?агәлеиуазгьы анхаҩы итәала пкәын.
                                                             Ҭ. Лагәлаа

                 
                                        АЖӘАБЖЬҚӘА
                      Урыстәылантәыи ахҵәацәа рҭахара
Урыстәылантәыи ахҵәацәа, "абуржуазиа" Сҭампылҟа зхы зырхаз реиҳараҩык амшын аҿы амшцәгьеи, аԥшацәгьеи иҟалаз иахҟьаны, 14 ӷба ирҭазыи дареи ҵааҟәрылеит ҳәа рҳәоит.

Припиари аӡ ду ааигәа, ақалақь Мозыир илаҵакшәа (35 в. рҿы) аибашьра ду ыҟоуп. 
Киев ааигәа Фастов аибашьра иахҟьаны аб-цәа шьҭахьла хәыҷык илыеихыеит.

Жмеренки ақалақь ааҩс амрагыларахь  20 - 40 в. рҿы аибашьра ду ыҟоуп.

Бақо агуб. ақалақь Шемаха аб-цәа рнапаҿы иҟалыеит.

Ари амза 3 рзы  Қарҭ аиункерцәа рышкола иақәлыеит. Наҟ-ааҟгьы амашәырқәа ҟалыеит. Иақәлаз ауаа ркын, рхадарқәа "военныи суд" иарҭеит. "Асуд" ашьра рықәырҵеит; асуд ишьҭырхыз аус изыуалыз егьнарыкӡеит рҳәеит.

Шәача игылаз аказақцәа уаҳа ԥсыхәа аманы ианырымба, ҳаиҳабыра мчыла еибашьра ҳаргыеит акәымзар, ҳара ҳаибашьуамызт рҳәан, рабџьар кажьны аб-цәа рахь ицеит. Џьоукы реиҳабацәа,рыафицерцәагьы ршьыит рҳәоит. Аказақцәа ас ргәы ианҭарк афицерцәа ӡәырҩы ишәаны заа Ҟрымҟа ицеит рҳәоит.

                           АШЬҬАХЬӠАТӘЫИ  АСААҬ  АЗЫ
Гагрантәыи афронт аб-цәа азааигәан иҩагылан даргьы  рыфронт уа иҟарҵеит. Рбираҟгьы дыргылт. " Маи1 – Ихеирзааит аб-цәа р-Урыстәыла" ҳәа анҵаны.
Баҭымым Ардаҳаныи рыфронтқәа рахь макьа ҭынчрокп. Аинглызцәа рзин ала ақырҭ ры Арҭвыин ргыеит.
Ақырҭқәаи Азербаиджаныи аибашьра хыртыит.
Полински ацҳа ааигәа аибашьра аныҟала ақырҭ ры ацҳа дрыпгыеит.
Аполиакцәа рыр Киев ргыеит рҳәеит.
                                                                  "Н.С."

                     ИАБАЦЕИ  МШӘАН  ҲАШӘҞӘ  ҨЦӘА?
Ҳара аԥсацәа иҳагқәоу рацәоуп, урҭ иҳагқәоу зегьы раԥхьа игылоу акы ҳгәы ҳзақәкыуам, ҳачҳара маҷыуп. Напы злаҳкыуа аус иарбанзаалакгьы иаарласны ҳзыркьаҭаша акы, дук аалшаны ианҳамоу, уи наҟ ҳагәҭасны икаҳажьыуеит, даҽа ҿыцк напы аҳаркыуеит, убрыгь убыс ирласны ҳагәы ахшәоит, ҳгәы ҳазақәкыуам. Уи злажәдырша убри оуп аԥсуа ԥҳәысибак лыҷкәын ашкола дҭалҵарцы лҭвххыеит. (Лгәылацәа шьоукы рхәыҷқәа ашкола иҭарҵуа анылба, даҵашәыцзар акәхап). Лхәыҷы акамбашьқәа дрыцын, ихьчрн. Акамбашьқәа иманы аҷкәын адәы….. да?ықәыз ан  дыҿҟьаҿҟьо дааин, "нан, ирласны ашколахь уцаны, аҵара бзиа ҵаны  унымхакәа уаа, уаанӡа сара акамбашьқәа сыхьчап" лҳәеит.
Дышнеилак абӷьааҳәа аҵара ду иҵауаз џьылшьон, убри азоуп ашколахь аҷкәын уца ҳәа дзылышьҭуаз. Ус акәымкәа аҵара 10 - 20 шықәса дшаҭахыу лоуҳәар длышьҭуамызт. Абрис зегьы зхысҳәаауа, агазеҭ ҭҳажьуа ҳаналага ҿыцбарах ибаны Кәыдры ауезд аҟнытә аттаҳәа астатиақәа аарышьҭуан, ргәы иаанагозгьы жәлары рахь ирҳәоуан, аха "афархь - ..ц.. " еԥш абӷьааҳәа иаиқәтәеит, ргәы ақәҿыӷьзар акәхап, ма иааԥсазар акәхап. Ма издыруада ианырҵаз ажәа абӷьааҳәа жәлары анацымныҟәа, ҳҳәатәы змаҳа…р ҳажәа зыԥхасҭаҳтәуазеи, ҳаҽзҳарааԥуазеи ҳәа рыҽныркылазар…  Дадраа,  мчыбжьыктәыи аусуразы ҳааԥсеит ҳәа шәымтәароуп, знык акы ҳҳәазар уи азхааит ҳәа шәмаанҵасроуп, ҩбаҟа-хԥаҟа статиа ааҩызар егьырацәоуп ҳәа шәымԥшыроуп ҳаҷкәынцәа ҵара змоу, шәара ас ирласны шәааԥсазар, уаҳа шәымҳәар, уаҳа шәымҩыр нас дызусҭада акы зҩыуа …. зҳәуа?
                                                                               Д.Гәлиа

                                          АОҨШЬРА
Тамшь ауаԥшь аҿы ари амза 3 рзы аешьцәа Есҳаҟыи Кәа..еи Ануаа ҽынла ишнеиуаз амҩан ашоссе аҿы Дҩана аӷдараҿы абрагьцәа ирылашәан, идырҳәрацы иақәыркыит, аха ианырмуы сышәшьуеит иҳәан, ивинтовка апатрона анынҭаиҵа Есҳаҟ , усҟангьы ҳаршьыуеит, иҳәан, икьарахә ааҭыиԥаан вҵықь ҳәа дҩаеихсын, абрагьцәа руаӡәы дышьны дыҩкаижьит; агьырҭ абрагьцәа иаанхаз агәгәҳәа ашәақьқәа лароурыжьын аҩыџьагьы шьны уа иҩкарыжьыит, абрагьцәа Галл ауаԥшь Самырза. ауезд аҿықәтәқәоуп ҳәа рҳәоит.

                                    БАХӘА  ҲАЏЬЫМБА
Аредакциа аԥарақәа ҵыԥхыижьҭеи идхаланы иҟоу ожәыгь иаҳзааимҭицт, иааиҭиаанӡа абрис анҵара ҳаҟәыҵуам, аха шьҭа ирласны ишәап ҳәа ҳаҟоуп.
                                        Редакциа

                                                                     
                                                                          РЕДАКТОР   АГӘЫԤ
                                                                     
                                                                      Сухум. Типография А.М.Зайдшера   


                              
        





                                                            
 А   Ԥ   С   Н   Ы
                              Есы-мчыбжьа иҭыҵуа демократ газеҭуп
                       Ахә 5 м.                                                     Ахә 5 м.
            № 16 (54) АСАБША МАИ МЗА 15 РЗЫ 1920 ШЫҚӘСА РААН (54) № 16

                                  АГАЗЕҬ "АԤСНЫ" АКАНТОРА АҞЫНТӘ
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м. фымыз – 120 м.
Агазеҭ ианымаалоуа астатиақәа оҳшьҭахьтәыла иаазҭыиз иахь ирызхнырҳәуам, инырхыуеит.
Цқьа еилырганы иҩым, зеилыргара цәгьау астатиақәа агазеҭ иамаҭәахәым акы еԥш иахәаԥшыуеит
Агазеҭ "Аԥсны" адрес: Сухум, тапография Зайдшера

                                  АРҴАҨЦӘА РЫБЗАЗАШЬА
Анхацәа рыжәҩа еибыҭаны, ражәеи рыусыи акны енакәзаалакгьы ишзыҟамлауа иаҩызоуп арҵаҩыцәагьы енакәзаалагьы ражәа еиқәшәо, соиузк рыманы енакәзаалакгьы иҟамызт, ожәгьы иҟам, Анцәа идырып наҟ-наҟгьы иҟаларыс. Анхацәа ражәа еиқәшәо, рҳәатәы еицнеиуа, соиуз ӷәӷәак рымазар, аԥсабара зегь дара рҳәатәаҿы, рнапаҿы иҟаларын. Арҵаҩцәа ражәа еиқәшәо асоиуз бзиа рымазар, аҳәынҭқарра иабжаны иҟалуан, избан акәзар аҳәынҭқаррагьы зегь раԥхьа игылоу аҭынчра аиҿкаареи (порядок),аҵареи роуп. Аҳәынҭқарра – аҳәынҭқарра захьӡхом, уи аҳәынҭқарраҿы аҵара ыҟамзар, иара убысҵәҟьоуп аҳәынҭқарраҿы аҭынчра (порядок) ыҟамзар.
Убас аҵара аҳәынҭқарра иабжоуп хыхь ишаҳҳәаз еԥш, аҵара аҳәынҭқарра иабжазар акәын асоиуз рымазар, аха уи еԥш аҽеидкылара ахрымам аҟнытә рымч егьалшом, ражәа егьԥнаҟом, аҳәынҭқарраҿы урҭ раҟара оҩы џьабаа ибоуам, жәлара рзыи аҳәынҭқарразыи, аха урҭ оҩы игәалашәом, рџьабаа дыуқәа ҳаҭырк ақәырҵом, ахә ршьом, изқьынагьы ажәытәгьы аҿатәгьы илаҟәны игылоуп; урҭ рзы ареволиуциа дугьы револиуциа хәыҷхеит.
Абрис абас изыҟалазеи ҳәа аӡәы, ԥыҭк еилызцуаз ианиасҳәа, ҳәара аҭахыума, асоиуз ахрымам иавбоуп ҳәа сеиҳәеит, убри аамышьҭахь ииҳә убри оуп: ожәтәыи аамҭа амардуан (лестница) иаҩызоуп иҳәеит. Ԥаса ареволиуциа ҟалаанӡа амардуан ииашаны игылан, ожәы ареволиуциа аныҟала, амардуан аарҳәны идыргылт: "апролетарцәа" хыхь иҟалыеит, абуржуиқәа, ауаа дыуқәа ҵаҟа иҟалыеит. Арҵаҩцәа анакәзаалакгьы ауаа дуқәа рҟынӡа изынаӡомызт, апролетарцәа рыҵкыс хараӡа еиӷьын, урҭ раасҭа арҭ хараӡа иҳаракны игы.. ан, ажәакала арҵаҩцәа абжьара игылаз, хыхьтәыи амардуаныи ҵаҟатәыи амардуаныи рыбжьара игылан, амардуан агәҭа иҟан, амрдуан егьа инаурҳәы-ааурҳәыргьы агәҭаны амардыуан изқьынагьы агәҭа иаан?хоит. Убри иаҩызоуп арҵаҩцәагьы, егьа аамҭа наҳәы-ааҳәыргьы, соиуз рымамкәа иҟанаҵа рҭыԥ изахысуам иҳәеит.
Саргьы, абрис зҩыуа абрис ажәа даара сақәшаҳаҭыуп, арҵаҩцәа рсоиуз аҟалараразы кырзҩыит, кыр аџьабаа адызбалыеит, аха егьсзалмыршеит. Абас "адамрацәҩы дамра имоут" ҳәа арҵаҩцәа,зегьы асоиуз ҟашәҵа, шәымч еибышәҭа ҳәа уазны изҳәоуа дара соиз рымамкәа инхыеит.
                                                                       Арҵаҩы

                                ГОРСКАИА  ШКОЛА  АҬОУРЫХ
                                                  У
1901 ш. инадыркны абрис ашколаҿы аҵаҩцәа рхыԥхьаӡара иаҳа-иаҳа иазцо иалагыеит, избан акәзар, зхарџьала изҵоз ахәыҷқәа шьоукы "Городское уч." иҭалт, даҽа шьоукых,"Реальне ус." иҭалт. Убас ари ашкола шьҭахьла ианыҭрыс изҵоуа рхыԥхьаӡара азҵаара иалагыеит, ашкола, азырҳара ҳәа ожәраанӡа иналацәажәоз ирхашҭуа иалагыеит. Уи моу 1889 ш. раан ашкола аиҳабы Сидоров иотчет аҿы излаиҳәоуа ала убасҟангьы  ақалақь уаа дыук гәы адрымкылуа иҟан абрис ашкола: уаҟа рхәыҷқәа аҵара ироуаз ҟәныршьон. Урҭ ирҭахын, ма городское уч., иа реальное уч.
1901 ш. раантәыи отчет аҿы ииашаны иаабоит ахәыҷқәа рхыԥхьаӡара иша?ҵаз, Городское уч. х-класкны ианыҟала, хәыда-ԥсалда иддырҵоуа ианалага инаркны. (Горскаиа школа усҟан жәаба-жәаба манаҭ хәыҷыцыԥхьаӡа аҵаразы ахарџьала изҵоуаз иддыршәон).
1901 ш. рзы Кавказ ашколқәа реиҳабы К.П.Иановски аҳәынҭқарра еиҳабырахь даныиарга (членом госуд.Совета) аамҭазы дырҩагьых знык ибеит абрис ашкола, уи нахысгьы абрис ашкола даԥырҵыит наӡаӡа. Аха 1902 ш. раан Иановски Аҟәа даахт дырҩагьых, дшааз еԥш абрис ашколаҿы даан ашкола еиҳабы ашкола аҵыхәала дыиацәажәуан акраамҭа "аегзаменқәа" раан ашкола-ы днеира… ашкола еиҳабы дақәиргәыӷт. 
Гәык-ԥсыкала абрис ашкола дацхраарцы иҭахын, аха иақәырццакны иун12 рзы дычмазаҩхан, дзымгылаӡакәа дыԥсыит К.П.Иановски. Убас Госкаиа школа даԥхыеит, дацәыӡыит наӡаӡа, абрис ашкола акы еԥшхандаз ҳәа иазааԥсуаз. (Отчет за 1902 г.)
Абрис ашкола ианазымҳа, иаҳа-иаҳа гьазҵо? ианалага ақалақь уаа 50 дес. адгьыл иарҭаз иахьхәын иацәыргыеит; ашкола, абрис адгьыл иалҵуаз"аренд" ԥара кыр иацхраауан ашкола, уи нахыс хашәалахәык амамкәа иаанхыуыеит; анапҟазарақәа ҳәа агьы?ҳәа идҳарҵоит ҳәа изҿыз зегьы ихыданы иаанхыеит. Убри зегьы азымхакәа ашкола длыит (оҩы издырам изыхҟаз), амаҭәақәагьы ирацәаны иалаблыит.
Ари иахҟьан ашкола аныҭшәаха, ахәыҷқәа изҵозгьы рхыԥхьаӡара иазҵеит – 1908 ш. раан 49-ҩык заҵәык рҿы иааит.
                        (Алгарҭа агьи а-№ аҿы)

     ШӘНАСКЬА_ААСКЬА АНХАЦӘА, АСПЕКУЛИАНТЦӘА НЕИААИУЕИТ
Ажәытә исаҳахьан ирҳәо Ҷшәнаскьа-ааскьа абеиацәа, аӷарцәа неиааиуеит" ҳәа. Ари змааноу ҳәа ирҳәоз уи акәын, абеиацәа раамҭа цоит, аӷарцәа ԥхьала еихоит ҳәа. Ожәы ари аҟара аамҭақәа анеилаҩынт, адунеи анааҳәы, изырҳәоз аамҭа аазар ҳәа даара кыр снаԥшы-ааԥшыит ҳтәылаҿы, аха ҳара иҳажәлаз рахь иӷаруа дышӷарыз дыҟоуп, кыр зкызгьы дӷархыеит.
Нас, урҭ изырҳәоз аамҭа ҳара ҳзы имаацзаап, ари иааҳәуа аамҭа ҳара ҳаҟынӡа абзиара иаҵанакыуаз зымааӡазаап.
Убри ацынхәрас ҳара ҳҿы избоуа убри оуп, аурыс шәҟәыҩҩы дыу изыиҳәаз "ауаа мыцхәқәа" ҳәа иреиԥшыз ԥыҭҩык ҳаман ҳара. Убырҭ ауаа мыцхәқәа егьымыуы, егьымҳәа ажәытә зызхара ыфуа, ауаа еичырчо, еиқәырԥо ирымоу рыцәго, ирыцәӡо, иныҟәуа иҳалаз ауаа рахь џьоукы ожәы испекулиантхан, аргама закәан ԥшра аҭашәа, ауаа цәырҳәуа, ирымоу хә-маҷла ирыцәго, ирырҭоуа хә-дыула ирыҭоуа анхацәа ларҟәны, иҵаарҟәыланы урҭ рмазарала амаца иасыуа, аҩы ыжәуа, аӡы ыжәуа, егьымуы, егьымҳәа, џьабаак мбаӡакәа ақалақьқәа рҿы ахан дыуқәа аахәаны, қьаф уа итәоуп џьоукы, џьоукых – ахаан заархәо?уазеи, уезгьы-уезгьы дара иртәыми, ҳаҩны иагхарызеи ҳәа ихәыцуа иҟазар аҵкыс еиӷьмыи агастиница иреиӷьыу аномерқәа дара ҩноуп, қьаф рыуеит, ҿык-бзык иаҳәоуа зегьы дара ирымоуп, абарҭқәа избоуа зегьы ҳасаб рзызыун, сгәы иаанагоуа абриоуп, аамҭа ҳара изаҳҳәоз анхацәа рзы имаацзаап, убри аҟнытә сара исҳәоит: "шәнаскьа-ааскьа анхацәа, аспекулиантцәа неиааиуеит".
                                                                                                  Анхаҩы

                                   АБОЛШЕВИКЦӘА  РПОЛИТИКА
Аболшевикцәа ӷацәгьаны дрымоуп ожәы еиҳарак Англиа. Уа ажәлар еиҳараҩык? хәахәҭцәоуп  (промышленный народ). Убри аҟнытә уа абуржуазиа – крызкыу рацәаӡоуп, рҽеидкыланы, рымч ӷәӷәаны иҟоуп. Рмазара, рба уҳәа атәым дгьылқәа рҿы рыҭиира (арынок) ?аагь иашьҭоуп.
Акалониақәа (атәылақәа) Индиа, Австралиа, Африка уҳәа адунеи аҿыцә цыԥхьаӡа ирымоуп.
Убарҭ адгьылқәа рахь рба уҳәа аҭиитәқәа дәықәырҵоит, ажәлар ираадырхәуоит, иарбеиоит. Аболшевикцәа Англиа р-буржуазиа рзы – ԥсроуп. Уи рдунеи азы рҿеидкылыланы аболшевикцәа Урыстәылан иҟалаз дырҵарцы?, ирхәаҽырц иақәыркыит. Ари азы аб-цәа иреислак рҿы ацхыраара рырҭон. Убас цхыраара маӡала ирзыруан Деникин, Колчак, Иуденич уҳәааибашьыгақәа атанкқәа ирзаакӡа ирырҭон аха ишыжәбоуа еԥш аб-цәа уезгьы макьа ԥхьала ицоит.
Аболшевикцәа ирдыруеит, аӡәыр дреисуазар иаазыхҟьауа еиҳарапк урҭ Англиа рбуржуазиа шракәу. Убри аҟнытә аб-цәа иагьашьҭоуп убарҭ рымч рымырҟьарцы. Рыԥсырҭа ахьыҟоу иагьырдыруеит уи  ркалониақәа - рбеиагақәа. Уи аҟынтә аб-цәа еихыеит Англиа иколониақәа рахь.
Калониа дыус еиҳарак Англиа абуржуазиа зырбеиаӡоуа уи Индиа, иҟоуп уи амрагыларахь, Китаи иадуп. Уахь аб-цәа ишеихаз рбоит, аԥсрагьы рзааит.Ожәы ирыулакгьы иашьҭоуп уахь урҭ нармышьҭырц, аха аб-цәагьы амаана рыуит.
Аболшевикцәагьы ирцәымӷуп Англиа, изларцәымӷӷахагьы уи оуп. Аинглызқәа уаа гьагьашуп, акы иарҭәуа уаам. Ирҭаххеит Стампыл, Стампыл агәашә уҳәа аҭырқәцәа ирыманы тәыс иҟарҵарцы. Убри аҟнытә аҭырқәцәа азҩа еԥш ирбоит Англиаа… Уи аб-цәа ирдырын, аҭырқәцәа реиҳабыреи дареи аицәажәарақәа ҟарҵан, ҳҩыџьагьы дҳаӷоуп, ҳаидгыланы Англиа амч имаҳҟьап рҳәан, аидгылара, аиҩызара ҟарҵеит.
Ожәы аҭырқәцәа болшевикцәахыеит. Ирхагылт Қемал-Ԥашьа, Енвер-Ԥашьа,Қьаамил-Ԥашьа уҳәа ар асқьар реизгара иаҿуп. Ожәы аб-цәа адоброволццәа ианрылга Бақәа шыҟаз идәықәлеит ареспубликақәа ҳәа Кавказ аҳәынҭқар ссақәа рнапаҿы иааганы, аҭырқәа рысқьарыи дареи ….?ыларцы ргәы иҭоуп. Нас еиманы иеихашт Индиаҟа – Англиа иԥсы ахьҭоу, иара уа Индиа абунтра иалагахыуеит, уа ажәлар инхоуа, индусқәа Англиа дырцәымӷуп, тәыс иахьыҟаиҵаз, урҭгьы аболшевикцәа ? иашьҭоуп ахақәиҭра рнаҭоит азы.
Абас ргәы иҭоуп ҳәа ирҳәоит ажурнал "На рубеже", агазеҭқәа "Борьба", "Наше слово".
                           С.Ҷанба

          ЕХЬАТӘЫИ А-№ АҾЫ:
АЖӘАБЖЬҚӘА.
Астатиқәа:
Арҵаҩцәа рыбзазашьа. – Д.Г.
Горскаиа школа аҭоурых – Деге.
Шәнаскьа-ааскьа анхацәа, аспекулианцәа неиуеит – Г.
Аболшевикцәа рполитика – С.Ҷанба
Ауаҩаԥшь алагәыӷра кьаҿ (алакә) – Е.Чачхалиа
Зыгәра угаша цқьа деилкаа?
Хроника.

                                  АУАҨ АԤШЬ ЛАГӘЫӶРА КЬАҾ
                                            (Аԥсуа лакә)
Дыҟан аӡәы, хәҩык аԥацәа иманы; реиҵыбӡа аҵара даиҭар иҭаххыеит. Убри аҟнытә дыиманы амҩа дықәылт ашколахь ҳәа. (Ожәы ашколақәа қыҭа цыԥхьаӡа ишыҟоу еиԥш иҟамызт ажәытә). Дара хара ицахьан иааԥсан аҷкәын ашәшьыраҿы аҳаскьын длылатәеит, аҭаҳмадагьы аҵла амҵан ахаҳә дыу икажыз дынкыдиаалан иԥсыишьеит, "уыҳ гәышьа" ҳәа. Убри еиԥшаан ахаҳә дылцәыҵҩырын уоҩ-аԥшь лагәыӷракьаҿк "исзыууазеи" ҳәа дааидгылт. Аҭаҳмада дшәан, иҷкәын ашкола дҭеиҵарацы дыиманы дышцоз, амҩа хара аҟынтә иааԥсаны рыԥсыршьарцы иштәаз иеиҳәеит. "Нас ари уҷкәын аҵара дауҭарцы уҭахызар, сара дсыҭаны уца, ҵара хкыс иҟоу зегьы исзымдыруа агьыҟам, зегьы исырҵап" иҳәеит аоҩ-аԥшь. А)аҳмада иамеикыргьы цәгьа имбеит, аха имургьы мчыла дшыицәигоз аныиба, дақәшаҳаҭхыеит.
Ауоҩ-а)ԥшь аҭаҳмада ҽааны, ожәааны абра уааир уҷкәын акры изҵаргьы агьыизымҵаргьы уара дыусҭоит, иҳәан аҷкәын диманы ахаҳә дҩахан дылцәыҵаҩрын дцеит.
Аҭаҳмада рыцҳагьы ихы ҩнапыкла икны , илаӷыр?ы икәаша иҩныҟа дцеит. Аҩны дахааиз игәаӷны иҭаацәа рҿы изымҳәазт аҷкәын ашкола дҭасҵеит ҳәа реиҳәеит. Ауоҩ-аԥшь аҷкәын даннеига (адгьыл аҵаҟа) "Сара сҽы…бзианы саақәгылоит, уара сҿы  санкны, сыуманы ақалақь уалаланы сҭии" ҳәа иеиҳәеит. Ишыиҳәаз еиԥш аобы-аԥшь дыҽы бзианы даақәгылт, аҷкәын аҿы ианкны, иманы ақалақь далалт. Ишыҭыитәыз анырдыр ақалақьуаа ахәҳарҭа реибамҭо иалагыеит. Иахәузеи ҳәа ианыизҵаа, жәа нызқь мааҭ ҳәа исҭыиуеит аныиҳәа, ажәак имырҳәакәан аԥара заҟа иҳәаз ахьхьаҳәа инаимҵаԥсаны аҽы аӡәы иманы дцеит. Аҷкәынцәагьы 1000 м. иманы ауаҩ-аԥшь иҩны дааит.
Рыцҳарас иҟала уи оуп аҽы зыхәҳаз иԥара ицәыӡзаап, аҽы ауха иахьҭаркуаз ицысхан иҭыԥрааны ицоозаап, убри ала аԥара рацәа еизыигозаап. Аха иара иҵара зҵоз аоҩы дыишьуазаап, абрис гра дыус имазаап. Аҷкәын шықәсык ҵаанӡа иҵеит, ахә  "Акры удыруама? абрис иҟасҵақәо амаанақәа рыжәла" ҳәа данизҵаалагь, Анцәа иҿаиршәон – "Моумоу исыздырам, исзымҵеит" ҳәа иагьыизымдыруашәа иҽыҟаиҵон.
Убас ауоҩ-аԥшь дыҟаӡамкәа абрис еиԥшқәа дырҿын аҷкәын дыицхраакӡаны, уыс ашықәсгьы иааигәахо иалагаит.
                                      (Иацыу агьи а-№ аҿы)

                              ЗЫГӘРА УГАША ЦҚЬА ДЕИЛЫРГА
Зыгәра угашеи, зыгәра умгашеи цқьа деилмыргакәа уас дҟауҵар уахьымхәыр ҟалом. Уи зхысҳәаауа абрис оуп: Аҩ натә ҳәынаԥыи абнатә ҳәынаԥыи ауара рыбжьан. Аҩнатә ҳәынаԥ ахатәы нхараҿ? чеиџьыка аман, абнатә ҳәынаԥа тәым чеиџьыкала иааӡан. Даара бзиа ебабауан дара чеџьыкала, усла, нхашьала, малла.
Убас ишааиуаз акәымкәа еханыз адгьылан иҟалыеит ачымазара бааԥсы. Аԥаса аҩнатә ҳәынаԥа аҭаацәеи иареи  чмазцәахыеит. Даара џьабаа-џьафеит, аха ԥсра ҟамлыеит. Аамҭала абнатә ҳәынаԥа иабеит ачымазцәа ауацәа, ишәыгыузеи, ишәыбзоузеи ҳәа цхыраарагьы рызнауеит. Дук мырҵыкәа иҟалыеит убри еԥш ачымазара абнатә ҳәынаԥа аҩнауҵҟа. Даара џьабаа-џьафеит, аха ԥсра ҟамлыеит. Аҩнатә ҳәынаԥа инаамҭаз иазымбеит ачымазцәа-ауацәа, ишәыгыузеи, ишәыбзоузеи ҳәа, аха ԥыҭк ааҵхьены еԥш ачымазцәа збоит ҳәа инеит: Уаа мшабзиақәа" ҳәа. "Уаа бзиала уаабеит" аҳәеит аҭакс абнатә ҳәынаԥа. "Шәеибго, шәыбзио?" аҳәеит аҩнатә ҳәынаԥа. Аҭакс абнатә ҳәынаԥа: "Ее, сыуа, иуцәызӡом даара ҳгәаҟт, ехьа ожәраанӡагьы ҳашьҭоуп, ҳаԥсит, ҳабзит, убарагьы даара ҳаилаҳан, аха уҳақәамшәит, урҭ зегьы ҳаиҳа санхәа амбатәы ҳлыршәеит,уажәыгьы сызлықәгәыӷӡом, ехьа аарлаҳәа дҩагылан ана амархәагаҿы дыцәтәалан, кнеины дбы, ула?цәажәа, ҭакәажәык лоуп, лгәы аалхашҭып?, саргьы аҩнқәа неилырга-ааилырганы уаҟа снеиуеит". Убасҟан, убраҟа кәыкәмыдрак иазаагәаны итәан цгәык, убри ацгәы ашҟоп санхәа ҳәа иахьашьҭуа. Аҩнатә ҳәынаԥа иаԥсышәаха амҩа инықәылт ацгәы ахьы инапыргьажуа, ишьпыргьажьуа.
"Унан сзымԥсуозеи, нан, ачымазарала бгәаҟт ҳәа саҳаит, сара сыла хәшәзаргьы сзымдырт, бысзымбеит ианаамҭаз, аха Анцәа иџьшьоуп арыӷьарахь бахь?хынҳәыз сгәы иахәеит даара, баишь, нан, саарӷәӷәаны саагәыдкылыишьт…" аҳәан ацгәы ахьы иазниуаз иалагт. Ацгәы аҩнатә ҳәынаԥа аԥхьа иаиаанӡа аҽырԥсны итәан, аҵыхәтәаны атаз ҳәа инамҵкласын, ирҷыжьуа иафт.
                                                           Ак.Кукбаиа

                                         АҞӘА  АБАА  ДУ
Амҽышаҽны Асеминариа иҭоу сҩызцәа цон рыуацәа иҭакыу рбара ҳәа, саргьы срыццеит, издыруаз ҩыџьа ҭакын азы.. Ҳахьнеиуаз абаандацәа зҭакыз абаа агәашә аҿы ҳәсеи-хаҵеи агәашә иаԥыратәан, уаа 100 раҟара, еиҳараҩык аҭакәажәцәеи алвгажәцәеи: изуд ҳәа уҵаауазар зегьы аԥсацәоуп. Рбара аамҭа мааицызт…
Аамҭа анаи, аиҳабы дааины ишәҭахқәада ҳәа дрызҵаауан, ашәҟәы ианиҵеит. Убра итәаз аҭаҳмадацәа, аҭакәажәцәа рыбжаҩык рыҷкәынцәа дыдмырбеит: ирыхьзеи ҳәа ианрызҵаа, еисын аҟарс иҭакыуп ҳәа рарҳәеит, уи анраҳа еибарҵәуа рышьҭахьҟа иқәланы ицеит, рыхә ҳәа иааргазгьы анагара ҟалом ҳәа рарҳәеит, урҭгьы рыманы ицеит. Сара санҭала сгачамкны сынхыеит, иҭакыда ҳәа уҵаауазар зегьы аԥсацәоуп, еисуада ҳәа уҵаауазар, аԥсацәоуп.
Џьоукы-џьоукы ахаан ауаҩрҳәра, аӷьычра моу , кәтык ахәда гәыӷьны ирзыхҵәарым ҳәа зызуҳәаша уаауп, арахь аҟарс иҭакыуп, реиҳараҩык аџьмахьшьцәа,агамла хьышьцәа, акамбашь хьышьцәа роуп. Дырҩагьых иахьҭакыу огәы иалазароуп, арахь еисуеит, аус цәгьа рхы иарҭоит, каҳа изхара каҳа иоуам ҳәа. Аҭаҳмадацәеи, аҭакәажәцәеи уи шыргәыроуа, раџьал аан?а иԥсуп… Даргьы зҭыҵыоугьы Анцәа идырп, уи уҳәаратәы дыҭыҵыр дызҿыз деиҭалагоит, иаҳагьы ҿыцбарах ибаны.
                             Иван Коӷониа

                         АӠЫЦӘЕИ  АԤСЫӠЫИ  АОҨЫИ
                                        (Ажәамаана)
Аӡыцәа ӡысуа ишнеиуаз,
Ԥсыӡ дыук акыит.
Аԥсыӡ шьарда мыцхәы иԥаҟьԥаҟьит,
Даара цәгьаӡа аҽашәеит,
Аха амалаӡа иааԥсыеит,
Агьалымшеит, ифатәхыеит,
Аӡыцәа иахәхыеит,
Уи аамҭазы даахықәгылт,
Наҟтәыи иааиуаз, аӡхықә аӡәы.
Аӡыцәа иауаз лабҿаба ианыиба.
Ииуа изымдыруа даанхыеит???
Иа..    аӡәараҿы ԥсыӡ хәыҷык
И..з..рҟьан, ус аҳәит:
"Ҳара ҳагәаҟра ҳазмырҳәуа абрис ауп.
Аӡаҵаҟа аӡы ҳҿаҵәоит,
Аӡхыхь еразнакы ҳаԥсыуеит".  
………… уи ауаҩ
………. рыцҳауп шәарҭ
………..           аԥсыӡ жәла!
Шә….иҭоу   шәеи….зарҳәуам,
Шәаӷацәа ишырҭахыу ишәылахәмаруеит,
Шәарҭ шәеиԥш игәаӡуа,
Аԥсыӡ …… жәларгь..   здыруеит
                                              Аԥсуа

       ҲГЫЛАП  САШЬА !
Ҳгылап сашьа,
Ишоит умбои!
Ҳрылагап ҳаусқәа,
Иутәны иҳамақәоу.

Ацәара агьи иаҳзаԥсам,
Ҳҿыхап уожәшьҭа,
Иааулап ҳара гәыкала,
Ҳауаажәлар рзы ҳара.

Иазхоит, иазхоит шьҭа,
Ҳгылап сашьа, ҳгылап,
Иумбои ашырԥыиеҵәа,
Ишынаскьуа наҟ ҩада.
                   Иван Коӷониа.

                                         АЖӘАБЖЬҚӘА
                              АИНРАЛ МОРОЗОВ ИШЬРА
Кубантәыи аказақцәа реинрал Морозов Шәача аказақцәа аб-цәа рахь ианыиеига адоб-цәа рахьтә фицарк дыеихысын дыишьит, аказақцәа аболшевикцәа рахь рыиасра  иара ивбаны.

                                                 БАҬЫМ
          Бақо аболшевикцәа ианырга Баҭымҭәы аиҳабыра Азарбеижанаа рнафт зыҩназ азавадқәа зегьы рышәқәа адыркыит. Уа иҟоу анафт 100 миллион ԥцҭ раҟалара инаӡоит рҳәоит.

Аққырҭқәеи азербеиджанааи реибашьра аҵыхәтәы макьа иԥымҵәацт.

Аб-цәа реиҳабырахьтә апрыказ ҭыҵт ақырҭқәа рҳәаа аб-цәа ахымсразы.

Аинглызқәа рхаҿы иааргыеит аб-цәеи адоброволццәеи реинраалара ҳәа ҳаҳауеит.

Уожәы аакьыскьа тәыи ақырҭқәеи азербеджанааи реибашьраҿы ақырҭқәа рыеропланқәа аус рыуан рҳәоит.

                       Аурысқәеи ақырҭқәеи реинышәара
Ақырҭқәа реиҳабыреи аб-цәа реиҳабыреи аиныршәага аԥҟара шьҭарҵеит. Уи(?) аԥҟараҿы аиҳарак пункт хкқәас иҟоу:
Урыстәыла иадырыит Қырҭтәыла зхы иақәиҭу республикас.
Қырҭтәыла аҩныуҵҟатәыи аусқәа рҿы Урыстәыла алакьысуам.
Аҳәаақәа раҳасаб ала аус шьҭыхыуп ақырҭқәа ишырҭахыу ала Баҭым аобласт Қырҭтәыла иатәны ирдырт.
Урыстәылыеи Қырҭтәылыеи наҟ-ааҟ еиламкьысуа анеитралитет рыманы, рыҩнуҵҟа аҳәынҭқарра абџьарра ахырбгалара иашьҭазаҩхоуа дҟалар, уи злаиқәдыртәаша аҳасаб дасыу иныҟәигоит.
Баџьда (пошлинада)  наҟ-ааҟ ахәҳахәҭра рымазаарцы… Макьа уаҳа рыԥҟара иаҵанакыуа инакӡаны иҳаздырам.


 
                                        
                                        БАХӘА  ҲАЏЬЫМБА
Аредакциа аԥарақәа ҵыԥхыижьҭеи идхаланы иҟоу ожәыгь иаҳзаиҭыиуам, агазеҭ ииҭыизыи изымҭыизыи раҳасаб ҳаирбоуам, шәынтә-зқьынтә ҳаиҳәеит аха; убри аҟнытә абрис анҵара ҳаҟәыҵуом, аԥарақәа идыу ааиҭыиаан?а, аҳасаб ҳаирбаанӡа.
                                                                                         
                                                                                            РЕДАКЦИА   АГӘЫԤ
                                                                                         
                                                                               Сухум. Типография А.М.Зайдшера 


                                         А   Ԥ   С   Н   Ы   
                            Есы-мчыбжьа иҭыҵуа демократ газеҭуп
                 Ахә  5 м.                                                        Ахә 5 м.
       № 17 (55) АСАБША МАИ МЗА 22 АЗЫ 1920 ШЫҚӘСА РААН (55) № 17

                                 АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акаресподециа аазҭеиуа цқьа иелырганы ақьаад аздаҟьак ауп иҩтәу.
Мызкы агазеҭ хәыс иақәуп 20 м., фымыз – 120 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ адрес: Сухум, типография Зайдшера

                            БАХӘА  ҲАЏЬЫМБА
Аредакциа аԥарақәа ҵыԥхыижьҭеи идхаланы иҟоу ожәыгь иаҳзааиҭыиуам, агазеҭ ииҭыизыи изымҭыизыи раҳасаб ҳаирбоуам, шәынтә-зқьынтә ҳаиҳәеит аха; убри аҟнытә абрис анҵара ҳаҟәыҵуам аԥарақәа идыу ааиҭыиаанӡа, иаҳасаб ҳаирбаанӡа.

               ЏЬГЬАРДАА РЫШКОЛА АҴЫХӘАЛА АЦКЫ  АЖӘА
Сентиабр мзазы абжьуаа рҿы ашколқәа рашә адыртит, арҵаҩцәа маҷзаргьы еихьырыкӡеит ируалыз. Џьгьарда ддәықәырҵеит ҿыц асеминариа иалгаз Ч. зегьы ишыжәдыруа еԥш, ашколқәа ирыгын, еимҵәан рмазарақәа, аха зегьы рҽаддырбзаҳәалыеит, рҽандраалт. Дара Џьгардаа ишырҳәо ала, рырҵаҩы даннеи, ашкола ахылаԥшцәа изалырхыит, аха рыцҳарас иҟала уи оуп, ашкола хылаԥшцәа ирзымдырыит арҵаҩы ишьақәгылаша, арҵаҩы ашкола ахылаԥшцәеи, ажәларыи ихы изрынмаалт. Ҿыц даннеи имаҭәақәа ашколаҿы инижьын, иара аԥшәмара дцеит, имаҭәақәа уа ишыҟазгьы рыздыруамызт ажәларыи ашкол знапы ианыз ауааи. Такә ааҵхьаны сымаҭәа рӡеит иҳәеит, аиаша рыздыруам, аха вбас ирҭоит, даннеи рнапы ианҵаны иахьныимыжьыз. Даара рхы иақәуп, аха ԥсыхәа рзамҭеит, "асторож" дамамызт, аӡәы инапы ианымызт, амҩаду иангылан, изгаз иԥшаара оҩы дамыхәыеит.
Агазеҭ "Аԥсны" ала иазҵаауеит, изхҟьазеи џьгьардаа ршкола ашә аркра ҳәа? Уи шыҟала ус оуп, акы арҵаҩы имаҭәа аныӡ хәыҷык игәы нхыеит, ашьҭахь Очамчыраҟа дахьцаз иҽы рӡеит, сыҽгьы ахабар саҳауазар ҳәа такәыаамҭа дашьҭан, нас ачымазара ҟалыеит (испанка), усҟангьы жәохәымш ашә аркын, насгьы аныҳәа амш, қьырса ахьӡеит, аха зегьы реиҳа ажәларыи иареи ргәы еихшәеит. Иара арҵаҩы аҵара бзианы иман, аха ҿыц оҩын, ақыҭаҿы, реидкылашьа, рылаҵашьа дақәымшәеит, иара дзакәыз дара ирзеилымкааит. Абрис еԥш аҩыџьарагьы ирыгхаз рышкола ашә анаркыит, арҵаҩгьы дықәҵыит. Изларҳәо ала Џьгьардаа аҵара даара ирҭахыуп, избан акәзар, Џьгьардаа ҿаҩа дгьылуп иахҭанхауа, ақыҭагьы иԥыҵәа-ԥыҵәҵәа иҭанхоит, рыҷкәынцәа ашколахь иахьырзаамышьҭуа 4 -5 версҭ рынаҩс иҟаз аҳабла рҽеидҵаны ашәҟәы аларгалыеит аземство аҿы дара рхала ашколыеи арҵаҩыи дроуразы, школас аҩнгьы рхыиианы ирымоуп, амала аҳәатәым аҵара рҭахым ҳәа, ирҭахыуп, аҵара шыбзиоугь рдыруеит, аха аибаҭаҩыи еиҿкааҩыи дырмоуит иахьақәнагоз, иахьазҵаарҭаз ала игәыгәҭахыеит. Абрис оуп џьгьадаа рырҵаҩыи дареи ирыхь.
                      М. Б-иа

                                ГОРСКАИА  ШКОЛА  АҬОУРЫХ
1906 ш. рзы Қәҭешь агуберниаҿы ашколақәа иреиҳабыз Л.И.Семионов дахәаԥшыит абрис ашкола, игәеиҭеит абзазашьеи, аҟазышьеи. Уи ииашаны аргама иҳәоит абрис ашкола шьҭахьла ишеихаз, азцара ишаҿыу. Арҵаҩцәагьы аҷкәынцәа шымаауаз анырба, рҵаԥсас шықәсык 5 м. реиҳа рымгоуа ирҳәеит, аха уезгьы аҷкәынцәа неиуамызт, казенла иҟаз рмыда, убри аҟынтә ашкола хашәалада инхыеит; иблызгьы оҩы имырҿыцыит, ацынхәра ҩынгьы оҩы иҟаимҵеит.
1917 ш. раан Горскаиа школа анхара-анҵыраахыддырҵоуа школаны (сельхоз. школа) иҟарҵарцы ирыӡбеит. Убри ианалаго аԥара аҳасаб шьҭырхыит. Абрис аус ишьҭырхыз иалҵуа рбаанӡа аҩны иблыз ацкы аҟаҵарагьы ааныркылт. Абас инхыеит 1908 ш. рҟынӡа. Абарсҟан дааны ибеит а-Кавказҳ аҿы ашколқәа реиҳабы Н. Ф.Рудольф иӡбыеит иблыз ацхыраара ҩны ҟаиҵарацы, убри азы иааҭиҭыит 5000 м. Даҽа хәнызқь мааҭ аԥсацәа ирылдыршан аҩын ҿыц ҟарҵеит 1000 нызқь мааҭ ҳәа 1910 ш. рзы.
Абрис аамҭа инаркны казенла иҭаз иаҳа рыбзазашьа еиӷьхыеит, ахарџьала иҭалақәаз ҟалуо иалагыеит: ишнеиуаз 1913 ш раан ахәыҷқәа рхыԥхьаӡара 87-ҩык рҟынӡа инаӡеит.
1911ш инадыркны аҷкәынцәа аусура еиҭалагыеит школа иаҵанакыз аучастка хәыҷы аҿы, 1918 ш. раан амаӡара ( ауасҭара), анапҟазарагьы аҵара иалагыеит. Абрис азы ашкола иазҭыҵуан 600 м. шықәсык (из земск. сумм Закавказья).
1913 ш. раан казенла изҵоз аҷкәынцәа, иаҳа рыла хытразы, ирымбац рбаразы ирыманы ицеит Москваҟа, уаантәыи Троицн-Сергиев аберҭыԥ ахь.
Абасоуп Госкаиа школа ҟазшьас иамаз. Абрис а-50 ш. рыҩныуҵҟа иалгыеит 613 ахәыҷқәа. Убарҭ рахьтә ӡәырҩы ожәы ауаа бзиақәа ҳәа, крыздыруа ҳәа ирыԥхьаӡоуа иҟоуп.
                                    Деге

                                          АБОЛ-ЦӘА РЫШЬҬРА
Ақырҭқәеи аболшевикцәеи иахаинышәаз аҳасабала, аболшевикра иахырҟьаны иҭакқәаз аурышьҭыит. Аха урҭ рахьтә ажәала, ма усла ақырҭ республика иазеицәоу ныҟәызгоуа Қырҭтәыла далҵны даҽаџьара дцароуп.

                      АБЖЬУАА ҲАШКОЛАҚӘЕИ ҲАРҴАҨЦӘЕИ
Абрис Џьгьарда рышкола аҭыӡшәа даара хьамҭарас иҳамоуп зегьы, аха ожәшьҭа аргама иаадыруазар Аԥсынтәи арҵаҩцәа қәнагоуп агазеҭ ала ҳгәамҭарақәа. Агәамҵра, агәаҟреи аоҩытәыҩса инамыруа агьыҟам, ашкола ашә аркрамоу иҵагь абааԥсрахьы ииасыр ҟалуеит. Абжьуаа рҿы ашколқәа рашә адыртит, арҵаҩцәагьы иқәдыргылт сентиабр азы, убысҟан уалафахәыс иҳарҭеит зқьыи хәышә ман., ашьҭахь ҩнызқьи хәышәҟа, уи нахыс иҟоуҳәа егьизырам оҩы. Ауалафахәы иҳарҭоит рыцҳарыла, қәԥарыла, гәаҟрыла, аӡәы зқьы манаҭ, даҽаӡәы убыс хәыҷык, иарбан мзатәыу иҳауз ҳаздыруам, мызкы заҟа ҳауа ҳаздыруом, шықәсык атәы уи иазҵаахыуада, "ведомосҭ" ҳәо акныҟәыргон, уи ыҟам, зынӡа иҳаухьазар здыруада ԥшьымзак ртәы. Аҵыхәтәаны иҭрыжьт апырказ, дасу ахьыҟоу рыуалафахәы аусҳәарҭақәа рыла ишәызнеиуа ҳәа. Заҵа ҳгәаҭаны инарымҭира, уа ҳашгылоу аԥара аҟам ҳәа мап ркыуеит. Даҽакы уаҟәыҵ, "дабавочни" иацыу иацму ҳаздыруам, иацзаргьы егьыҟам.
Ашколақәа ирыгыу, ирыбзоу, амч,ацхыраара ахьаҭахыу уи згәалашәода, дыдбжьымзар қәыршыҩы ҳамбац, иҳалшарызеи, аҭыҭын, аџьықәреи мышкызны "заграница" иргаанӡа, Аԥсы цқьа ҳхамзар излаҳачҳарызеи. Амшә ақды ақәҳаит, ахаҳә ақәҳаит, аха ҿнамҭыит, абӷьыц анақәшәа иҟааит еиԥш, гәыбӷан ҳамамзааит иаҳзымычҳар, инаҳакӡап ҳҳәар, иҳалшом, ҳаҟәыҵп ҳҳәар – зынӡа аесра, ишԥа ҭахыу?
Абар агьагӡам Џьгьардаа шаҳҳәо, Аԥсны аԥсы ахьҭақәоу аԥсы уажәлара рыгәҭаны ашколқәа рашә пкырцы. Апап изхара аныифа, адыикәангьы изхара ифахьеит, шәиҟәаҵ иҳәон еԥш… дара… нас ҳар?…иахьа ожәраанӡа ҳаԥхьа игылоу Аԥсынра здыу, излоу ҳахцәажәацәа, ҳагәы иаанагоит газеҭла иаҳшәырдырп ҳәа ҳагәамҭарақәа, ҳәарҭа аҟазаргьы инашәыкӡап ҳәа. Ҳанаа  гу?? гәҭыхагьы, оҩы ишьа маҷхар ила алашара цоит, убри иаҩ… ҳаус… Ақәлацәа аҩызцәа, аишьцәа, ҳара Аԥсацәа инаҳабжьыс-иааҳабжьысаит, ҳабзазара аҭыӡшәақәа ҳаилахәазар ҳацәгьеи ҳабзиеи.
                                                                М.Б-иа

                                               АРҴАҨЦӘА  РАХЬ
Ожәы аакьыскьа "Аԥсны" аредакциаҿы исоут шәҟәык арҵаҩы М.Б-иа иҟнытә. Уи ашәҟәы излаҳәоуала ақыҭан арҵаҩцәа рыуалафахәы рмоузаап ианаамҭоу, ҩымз, хымз рыла зны аарлаҳәа ироуазаап. Убри анаҩс М.Б-иа излаиҳәоуала шаҟа рықәнагоуагьы цқьа еилкааны ирымамзаап, декрела рыуалафахәы ианацырҵа. шаҟа рзацырҵаз рзымдыруазаап. Убри аҟнытә даҳәоит абас рыус еилыргамкәа, ианаамҭоу рыуалафахәы зырмоуа иахақәнагоуа ахьтә еилырганы ироуратәы еԥш аӡәы ихаҿы иааигаразы.
Абрис ашәҟәы шсоуз еԥш абӷьааҳәа Аԥсны ашколақәа иреиҳабыу акомисар иҿы снеин, сыиазҵааит абрис еԥш азалымдара жәлара рзы аџьабаа збуа ауаа, арҵаҩцәа изрыхьуазеи ҳәа.
Акомисар ҭынч абрис аус ахыи аҵыхәеи сыеиҳәеит. Уи исеиҳәа убриоуп: "Аҵарақәа иреиҳабыу министр инапы аҵаҟа иҟоу арҵаҩцәа даара дреиҷаҳауоит, ианаамҭоу иахмырԥақәа рықәнагаа аԥара ҭыижьуеит, араҟа ҳаргьы еиҵамырхакәа, ианаамҭоу ауездқәа рахь арҵаҩцәа рԥара роуразы аземствақәа ирзаҳҭеиуеит, аха уаҟа ианаамҭоу ирырымҭуазар акәхап" иҳәеит. Ишакәзаалакгьы ара Аҟәала урҭ аԥарақәа рышьҭразы вбак шыҟамыз агәра сыиргыеит. Аземствақәа ирывбаны исырбеит. Убри анаҩс ҳауалафахәы шаҟа ҳзацыу цқьа еилырганы иҳаздырам ҳәа ииҩуа аҿы сара идсырдыруеит: маи 20 рзытәыи (1919 ш) адекрет амчала 1000 м. иреиҳамкәа изауаз (основн. жалов) 50 % изацлыеит; август 2-ба рзтәыи (1919) адекрет амчала 6оо м. иреиҵаны изауаз (основ.) 275 м. изацлыеит, 1000 м. рҟынӡа изауаз 50% ; ноиабр 28 рызтәыи адекрет амчала - ԥасатәыи ауалафахәы (основ. жалов) аҩдекретгьы нацҵаны ауалафахәы ҵабыргыс иԥхьаӡаны (за основн. жалов.) 100% рыла, ԥеруал 10 рызтәыи адекрет амчала руалафахәы иазҳауеит инеилаҵаны 1500 м. иреиҳамзар 60%,1500идыркны 2000 м рҟыеӡа 50%. Абасоуп арҵаҩыцәа руалафахәы аҳасабала  иш….??
                     Д.Гә.

                                         АОҨЫ-АԤШЬ ЛАГӘЫӶРА КЬАҾ
                                             (Аԥсуа лакә)  (Алгарҭа)
Аҭаҳмадагьы даба сыҷкәын ихабар сымбаргьы ихьыз ма акры саҳауазар, иҳәан вмҩа дықәылт. Ашықәс аҽныҵәҟьа днеины ахаҳә дшықәтәаз акәымкәа ахаҳә дасҩасын, аоҩ аԥшь лагәыӷра кьаҿ аҷкәын дыиманы даацәырҵын "уҷкәын агьыизымҵеит, иагьа замана изызундаз" ҳәа дынаимҵаргыланы ҩаԥхьа дахьааиз дылыҵаҩры дцеит. Аҭаҳмада дгәырӷьан дахьцара изымдыруа дҟалыеит избан акәзар. уи иҷкәын иԥсы ҭаны дыиауит ҳәа дыҟамызт. Аҷкәын адыунеи данықәԥш иабыи иареи еиманы рыҩныҟа идәықәылт. Ишнеиуаз акәымкәан аҷкәын иаб ус иеиҳәеит: Дад, сара сҽы бзиахоит, уара сҭии нас сара уара уҿы саауеит" ҳәа. Ишыиҳәаз еиԥш аҷкәын дҽыбзианы дҟалеит. Аҭаҳмада аҽы иамҽны (иманы??) ақалақь ахьнала?даз, иҽы иҭыин ахә бзиа аҭныихыит, уыс дыук мырҵыкәа, аҽы аҽыҭра иахьҭакыз ҵасхан оҩы имбаӡакәа иԥырны ицеит; ԥыҭк ианынаскьа аҵыс иоҩхан аԥхьа ишыҟаз еԥш аҭаҳмада иҽы иаит, убыс ажәаџьара иҟаиҵан, аԥара рацәа еизыргыеит. Уыс ауоҩ аԥшь дышхәыцуаз "ҳаи абрис аҷкәын исымаз дгьангьашын, егьсыздырӡом ҳәа иҳәон, аха издыруада акы ҵаны дсыцәцазар митәуп исыхь, иҳәан абӷьааҳәа ахаҳә дҩахан дылцәыҵҩырхын дуаҩ еиқәа дыу?ан дышзахәалагь дрышьҭалт. Уи аамҭазы аҷкәын дҽы бзиахан аҭаҳмада аҿы ианкны исҭыиуоит ҳәа дгылан; ауаҩ еиқәагьы даарыдгылт, иуҭыиуама ҳәа даныизҵаа "аеи" иҳәеит аҭаҳмада.
Ахәазы дыиламхәаахәҭкәа шаҟа иҳәаз аԥара наииркын аҽы игарцы нап алаикыит, аха аҽы иадырын, иахьгылаз иӡыӡоо иалагыеит, избан акәзар аоҩ еиқәа ишьны икаиҩырцы иақәикыит. Уи еԥшан аҽы ҵысхан иԥырны идәықәылт, аоҩ еиқәагьы дыхьшьыцбахан иҿырҟьаса дашьҭалт. Ожәымзар ожәы иакыуеит шырҳәоз аҵыс аҳак иԥҳа дахьыӡахуаз игәырхан лкалҭ иааншәалт, ахьшыцбагьы аоҩ-еиқәахан, "ауԥышәылҵас илызканаршәыз акәын" ҳәа еимырҟьо аҳҭырԥарцәа ишыркыз дҩагылан: "даба исшәырбеишь изеԥшроу" ҳәа инапы анынеикӡа (идыркыр иԥыижәжәашан, аԥсахыирҟьашан). Ихәыӡцәхан аҩҩыҳәа инарымҟәыҵыҩҩы икаԥсеит; ауаҩы еиқәагьы дҟәарлаԥшьхан "ҟәы - ҟәы - ҟәы" ҳәа ахәыӡ ишьҭыиҟәшәарцы ианақәуикы еԥшаан ахәыӡыцқәа бгахәыҷқәаны иҩагылан аҟәарыл аҽыԥсахха намыӡа акәын, ахәдацәа ҩышьҭагәа икны иаахнаӷәыцәт.
Абас аҭаҳиада иԥа аоҩ аԥшь лагәыӷра кьаҿ, зыҟнытә аҵара иҵаз иҵкыс ера деиааит.
         Еугьан Сааҭ-иԥа Чачхалиа

              ААԤЫН
Ааԥынраз шьыжь-шыжьыла
Аҟармаҵысым, агьыр аҵарақәеи,
Аҷҷаҳәа ашәа рҳәоит,
Рыцқәа рыла, ашыцламшәқәа еизгоо,
Рыҭрақәа ҟарҵоит.

Ацәаӷәацәа, анхацәа,
Заԥхьаҟа игәыӷыуа, Анцәа иуаа,
Иеибыҭоуп рыцәаӷәагақәа,
Икәыршоуп рымхқәа гәарала.

Анцәа иҳәоит зегьы,
Напы зларкыз рықәирҿиаразы,
Зхы иахәои, иамыхәои ҭыибагаразы
Аӡәгьы мгәамҵыуа, мҩа бзиа инықәларазы.
                                     М.Кәычбериа

             АԤХЫН 
Ашколқәа ҭынчуп,
Акласқәа ҭацәыуп.
Рҵаҩгьы рҵаразы дниуам
Аҵаҩцәа зегьы шьҭуп

Ицеит қфаҭымза,
Амхылаҵара:
Иааит иун мза,
Арашәара аамҭа.

Ирҭалт ауаа
Уаха-саха ҳәа рымхқәа,
Егьыркыит рҽагақәа ҩнапыкла,
Иагьалагыеит арашәара гәык-ԥсыкала.
                                          Нури Л.Ажьиба

                                       ХРОНИКА
                             Абжьуаа рҿы иҟалаз
24 апрел мзазы Кәтолыи Тамшьыи рыбжьара ауаа дырҳәыит, аԥареи амаҭәеи рцәыргыеит.
Тамшьтәыи милициак Ҷлоуҟа дышцоз амҩан дыршьыит. Иҽыи, икәадырыи, иабџьари ргыеит; иршьыз амилициа Ҷ. Кәыҵиниоуп, ацәгьа зыуз мкьана леилкаам.
22 април азы ауездни началник хәылԥазык Кәачара далсны дышцоз абрагьцәа иҿаҳан, еилахысын, ахы ихәда иаӡывасны ицеит, инацәкьысгьы хәуп, иаргьы дырҳаны дцеит Очамчыраҟа.
                                                                                 Б.М.
                                             АЖӘАБЖЬҚӘА
Ақырҭқәеи Азербаджанааи реибашьраҿы ақырҭқәа аԥыжәара ргыеит, Азербаджанаа рыр еихыеит шьҭахьла.

Черноморск агуберниа Кубан иадырҵеит, убри аҟнытә абрис пгуберниа округас иԥхьаӡаны ԥаса ихыџьараны иахшаз (Новороссиск, Тҟәаԥс, Шәача) ацынхәрас ифыџьараны иршеит (Новороссиск, Геленџьықь, Джуԥ,Тҟәаԥс, Шәача, Адлер).

Аҳәынҭқарра иаԥырхагоу ныҟәыргоит ҳәа иҭакыз асовет иалаз Ив.Мааныи Д.Аланиаи 18 ари амзазы ирышьҭыит.

Ари амза (маи) 7-ба идыркны апочтаи аҭелқәеи рҿы ацензура ӷәӷәа ҟалыеит. Ашәҟәқәа инарышьҭ - иаарышьҭуа цқьа еилымкаакәа имҩарыжьуам.

Аинышәарахь делегациас Европаҟа ожәраанӡа уахь иҟаз Ир.Ҵереҭелыи К. Сабахтаришвилыи 13 ари амзазы ихынҳәны Қарҭҟа иааит.

Аб-цәа Киев еиҭаргарцы инеиуеит. Уи ақалақь ааигәара инеихеит.

                      АҬАҬАРҚӘЕИ АЕРМАНЦӘЕИ РЕИБАШЬРА
Аерманцәеи аҭаҭарқәеи аибашьра еиҭалагыеит. Зангибассартәыи аҭаҭарцәа аҭырқәцәа рахьтә ироут ацхыраара. Ирықәлыеит аерманқәа: Наракар, Джафарабад, Чарбах. Неджеирлу ақыҭан иааит 250-ҩык аҭырқә асқьар, Шефкетбеи хыс дрыманы. Аҭаҭарцәа аерманцәа рырахә карцоит.

Д.Гәлиа иҩымҭа аԥсуа шәыҟәқәа изҭахыу иоуеит аԥсуа газеҭ "Аԥсны" аредакциаҿы, ма изҩыз а-Гәлиа иҟнытә.
                                 Ашәҟәқәа абарҭ роуп
а) Ахьӡыртәра шәҟәы (сборн. стихотвор. ………….25 м.
б) Арԥызбеи аԥҳәызбеи рышәҟәы  ………………… 10 м.
в) Ҩыџьа амлашьцәа (комедиа)  …………………… 10 м.
г) Мыш-мыжда (водевил) …………………………….  10 м.
д) Ажәхьа бзиа алыԥшаара …………………………. 10 м.
е) Аҽы ӷәӷәа, аҽы зҩыда алаӡара змоу адыршьа … 10 м.
ж) Раԥьаӡатәыи иҭыҵыз аԥсуа календар. Абрис ианыуп: аныҳәақәеи агьырҭқәеи рнаҩс амзақәа рыхьӡқәа, амш аныцәгьахои ианыбзиахои Аԥсны дыргас ирымақәоу, ашықәс захьӡыу аҭыӡшәа, иаазыркьаҿны Аԥсны агеографиа, иаазыркьаҿны аԥсуа жәлара рҭаурых, аԥсуа литература аҭоурых, агазеҭ аҭоурых, нас убри еԥшқәоу иҵагь……………………………………………………………    50 м.

                              "АԤСНЫ" ИАԤХЬКП РАХЬ!
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.

                                                                                   
                                                                                       АРЕДАКТОР   АГӘЫԤ
                                                                                   
                                                                              Сухум. Типография А.М.Зайдшера

                                         А   Ԥ   С   Н   Ы
                     Есы-мчыбжьа иҭыҵуа демокрпт газеҭуп
             Ахә  5 м.                                                     Ахә 5 м.
№ 18 (56) АСАБША МАИ МЗА 29 АЗЫ 1920 ШЫҚӘСА РААН (56) №18

                         АГАЗЕҬ "АԤСНЫ" АКАНТОРА АҞНЫТӘ  
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м., фымыз – 120 м.
Агазеҭ ианымаалоуа астатиақәа оҳәшьҭахьтыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                                             БАХӘА  ҲАЏЬЫМБА
Аредакциа аԥарақәа ҵыԥхыижьҭеи идхаланы иҟоу ожәыгь иаҳзааҭыиуам, агазеҭ ииҭыизыи изымҭыизыи раҳасаб ҳаирбоуам шәынтә-зқьынтә ҳаиҳәеит аха; убри аҟнытә абрис анҵара ҳаҟәыҵуам аԥарақәа идыу ааиҭыиаанӡа, иаҳасаб ҳаирбаанӡа.


                                       ГОРСКАИА ШКОЛА АҬОУРЫХ
                                                         У11
Ари ашкола ареволиуциа ду ҟалаанӡа аҭоурых зегьы зҩыит. Ожәы ареволиуциа аныҟала ашьҭахь ашкола иахьыз салацәажәоит.
Ареволиуциа аныҟала, ажәларқәа зегьы рхатә усқәа нап анрыларк, раԥхьаӡа рышколқәа ибзианы излашьақәдыргылаша аусқәа ныҟәыргыеит. Ҳара аԥсацәагьы иаҳуалмыз ҳашкола, зда ақалақь аҿы иҳамам, Госкаиа школа злаиӷьҳтәра аус ныҟәаагаразы? Аха моумоу, ус ҳзымныҟәеит. Аилаҩынтрақәа аныҟала, дасыу амилаҭқәа рырҵаҩцәа рыуалафахәы ирзацырҵыеит. Ҳаргьы убырҭ ҳарҿыԥшшәа "аԥсышәала аҵареи аԥхьареи азырҳара иазкыз агәыԥ" аԥара ирымаз ахәыҷы иамеигӡеит, аха изызходаз, арахь ажәлар еидкыламызт, аӡәк еиԥш еидгыломызт азы рышкола изацымхрааит, арҵаҩцәа ргәы каҳаит, иреиӷьқәаз ашкола ныжьны даҽаџьара амаҵурахьы ицеит. Аҷкәынцәагьы аилаҩынтрақәа иҟалаз иавбаны ашколахь изымаазт, ашкола ашә адыркыит; абрис инақәырццакны ихыданы инхаз арҵаҩцәа рахьтә аӡәы ашкола иатәыз хыбрак 7-8ҟа уаҭах змаз, машәырла ицәыблыит; ажәыттәыи ашәыҟәқәагьы "архив" убра иалаблыит. Убри ашьҭахь ақырҭ ры рзы тәарҭас иҟарҵан, иԥхасҭахаит, апартақәа, аклас маҭәахәқәа, арлашагақәа "Електричество" зегьы џьара-џьара адашьма ҵысыит, аԥенџьырқәа ԥыҽҽыит имаҷымкәа. Аҽы?ҭра иаҩызахан, афҩы гауа иҟалыеит, узыҩнамло.
                                  (Алгарҭа агьи а-№ аҿы)
                                                                               Деге

                                                  АГУ?ИЛ
Баҳчак аҿы ҩы-гәил хкык ҭагылан: акы ԥшӡарыла абаҳча зынӡа иарлашон, аха фҩы амамызт, агьи агәил уи аҟара оҩы деилаҳартәы иҟамызт, дыук иԥшӡамызт, аха афҩы бзианы иаман.
Ауаа абаҳча ианҭалауаз зегьы агәил ԥшӡахьы инеиуан, агәил ҿырхрацы, аха фҩы амамшәа анырбалакь, иҿырхызгьы иршәны ашьапы инадыршәыланы рышьҭахьҟа иаагьежьны агьыи агәил аҿы инеины афҩы шыхааз ангәарҭа, зегьы иҿыхны иргауан афҩы ахьыбзиаз азы.
Ари зхысҳәаауа уи ауп! Аоҩы егьагьы иплангьы иԥшрагьы бзиазааит, аха аламысыи анаалашьаи иламзар акгьы даԥсам, ауаагьы ҳаҭыр иқәырҭом. Агьыи аоб иагагьы иԥшра бааԥсызааит, аламысыи анаалашьеи имазар зегьы иара бзиа дырбоит, ауаагьы патыу иқәырҵоит.
                                      Иарза Т-еи-иԥа Гадлиа

            РЕДАКТОР - АГӘЫԤ РЫҞНЫТӘ АԤСЫШӘАЛА АҴАРА ЗМАҚӘОУ РАХЬ
Ожәы ҳаазқәылазаԥсуа интелигенциа, аԥсышәала аҵара змоу, ҳгазеҭ "Аԥсны" азы астатиақәа аӡәык-ҩыџьак ракәымзар раашьҭра иаҟәыҵыит, измааноу ҳаздырам.
Шьоукы зны-зынла ирымхаҳәоуаны иҳаҳауеит "дара агәыԥ азхоит уи агазеҭ азхара астатиақәа рыҩра" ҳәа. Акы, Аҟәа итәоу ирҩуа аиҳа ақыҭақәа рахьтә, ауездқәа рахьтә иаҳзаауа иаҳа еиӷьыуп агазеҭ азы, ҩба – "Агәыԥ" анырҳәа араҟа еидгәыԥланы ари агазеҭ иадтәалоу џьышәымшьааит."Агәыԥ" ҳәа ҳара ҳзышьҭоу, ма аӡә иоуп, ма ҩыџьа роуп, урҭ иреиҳам.
Аӡәыи.ҩыџеи рыла мацара агазеҭ зыҟалуам, абрис жәдыруазааит; убри аҟнытә ҳшәыҳәоит астатиақәа раашьҭра шәацәымаашьаразы.
                                                                                        "Агәыԥ"

                                                 АЦХЫРААРА
1920 ш. 20 мес азыКәтол ақыҭа ажәлар иаԥшьаргыеит аҽырҩра ҟаҵаны аԥсуа газеҭ "Аԥсны" ахьӡала аԥара еизыргарцы, аха рыцҳарас иҟала уи оуп: ашьажьымҭанреизамҭазы аҳауа бааԥсы рықәшәан, ажәлар еихнагыеит. Аха ԥыҭҩык еиднагалаз иамармыжыит? рыус, аҽыҩра ҟалыеит 2 сааҭк рзы. Иҩеиҭ абарҭ рыҽқәа Ҷ.Коӷониа, Шь.Тапаӷәа, М.Лагәлаа, Ш.Касланӡиа. Еизыргыеит аԥара 900 манаҭ. Иахьымӡаз ажәлар даара ргәы иалоуп, ргәы иҭаркыз ибзианы иахьырзынамыкӡаз. Иақәцәажәеит иманшәалахар дырҩегь ҳаԥхьаҟа ҳәа. Ажәлар аҳәоит, Кәтол аусҳәарҭа ахьӡала агазеҭ номерк рзааларазын ашықәс нҵәаанӡа.
Иахьа инарҭиуа аԥара ажәлар даара иацәыԥхашьоит, ргәиҭаз рзынамыкӡакәа иахьрыцәмаҷхаз. Анцәа иҳәозар, ажәлар ргәы шьарда иазцаны иҟоуп. абрис еԥш аусқәа аԥшьыргаразы. Жәлара иргәаԥхар иҟарымҵо ҳәа агьыҟам. Зегьы ҳабла ҭаа ҳазхәаԥшыу ҳагазеҭ хәыҷы, абрис еԥшлақәа ацхыраара арҭалар, нас ишьақәгыларын аҭыԥаҿы инаӡаны.
                              М.Булиа.

                                           АШӘИИ  ??
Ашәии оҩы иҳәтәы хаиҵом,
Изеиӷьыу, изеицәоу издыруам;
Ианыи иабыи рҳәатәы хаиҵом,
Дызҭахым рҳәатәы дықәныҟәоит.

Дынзырхаша аус изыҟаҵом,
Дыбжьызхша аус дашьҭыҵӡом,
Аии, мапыи иаҳауам, алаапк даҩызоуп,
Дынкыдҳалоуа дыдәықәуп.

Ианыи иабыи драабуам,
Ргәы ԥиҵәеит, уаҳа рылшом.
Дрымбаӡар иаҳа еиӷьыршьоит,
Ԥасгьы дрыԥхьаӡом.

Ихәҭаа иалгахьеит,
Иԥсыз аӡә еиԥш дрыԥхьаӡоит.
Агәылацәа ргәы кылыихыит
Дрымбаӡозар еиӷьыршьоит…

Иҩызцәа ихыччоит,
Шәы-хьӡык иара иарҳәоит,
Дызбалакь деигәыдырҵоит,
Зегь иара дрымшгагоуп.

Абас оуп ашәии захьӡыу дшыбжьысуа,
Забыи заныи рҳәатәы хазымҵоуа,
Крыздыруа иҳәатәы иацымныҟәоуа,
Агьыззымдыруа ирҳәоуа хазҵоуа.
                                  Иарза Татеи-иԥа Гадлиа

ЕХЬАТӘЫИ а-№ АҾЫ:
       Ажәабжьқәеи аҭелқәеи
       Астатиақәа:
Агәил.   Иарза Т-иԥа Гадлиа
Аидгылара.   С.Ҷанба
Аредакциа аҟнытә аԥсышәала аҵара змоу рахь. Агәыԥ
Ахьӡыртәрақәа.
Хроника

                                          УКРАИНАҾЫ
Аполиакцәа мчыӷәӷәала раԥхьаҟа Урыстәылаҟа ианеиха, украинаа дара рахьтә еиҳабыра ҟарҵеит.

                              ҬЫРҚӘТӘЫЛАИ АИНЫШӘАРА АԤҞАРЕИ
Агазеҭқәа ирныҵоит Стампыл ироуз аҭел. Авизир дыу аинглыз Комиссар еиҳабы азҵаара ииҭеит, Ҭырқәтәыла азы ишьҭырхыз аус иақәшаҳаҭымхар, рнапы анырымҵар, иалҵрызеи ус цәгьас Ҭырқәтәылазы ҳәа.

                                       ВИЛСОН ИГӘАБЗИАРА
Лондонтәыи аҭел излаҳәоуа ала Вилсон ичымазара иаҳа иӷәӷәахыеит.

                                   МУСҬАФА  КЕМАЛ  ЕИҲАБЫРА
Агазеҭ Тимес"? иоуит аҭел Сҭампылынтә Мусҭафа Кемал еиҳабыра Авгара иртәеит. Араатәыи аиҳабыра аизара иҟарҵаз аҿы ишьҭырхыит Ҭырқәтәыла ахьӡала атәым ҳәынҭқарцәа рҿы иарбан ԥҟаразалаакгьы акы иақәшаҳаҭымхаразы. Дара ақәшаҳаҭымхакәа аинышәара конференциаҿы Ҭырқәтәылазы ишьҭырхуа акы рыдрымкыларазы.
                            "Слово"

                                             СҬАМПЫЛ
Сҭампылынтә Баҭым иааҩыз ажәабжь аҳасабала асоиузникцәа рыр раагара иаҿыуп, аиҳарак аинглыз ир еилаԥ?а.
Урҭ ԥыҭҩык џьара-џьара Дарданел аӡыбжьындаҳақәа рҿы идыртәеит. Абырзен иргьы иаарны иҟоуп рҳәооит.
Аинглызыи афранцызыи реибашьыга ӷбақәа рхыԥхьаӡара еҳа-еҳа иазҳауеит.
                                                    "Грузиа" 

                                             АИДГЫЛАРА
"В единении – сила", аидгылара мчроуп ҳәа рҳәоит аурысқәа жәаԥҟаны. Иагьиашоуп. Аоҩы уеидгылауазар, уҳәа-ууы еиц..иауазар, еиқәшәозар иҟоумҵарыи, иумпыҵаманшәаламхарыи. Ажәлар рҳәа-руы еиқәшәозар, еицнеиуазар ахә дыу дырҵысып.
Уи зхысҳәаауа ҳара аԥсацәа ҳауп. Ҳмаҷуп ҳара, аха ма ҳҳәатәы еиқәшәахуандаз. Иара абрис ҳашмаҷугьы ҳҳәатәы, ҳаутәы еиқәшәозар даара акыр ҳалшон, оҩгьы ус дҳалакьакьоуа азыҟаларымызт. Ожәтәыи аамҭазы ухы-уԥсы ҳәа дасу амилаҭқәа рхы иахәоуа ианалага, амилаҭ зҽыззеидымкылаз ӡроуп ирԥеиԥшу. Зҽыззедымкылаз амилаҭгьы ҳара аԥсацәа ҳауп.
Рыцҳарас иҳахь ҳаиҩыҵәҵәа-еихыҵәҵәа ҳабжаҩык ишыжәбоуа, ажәытә атәра анырзымычҳа, аамҭак аабанӡа рҳәан, рыԥсадгьыл иалҵны, амшын ихыкәкәала ицеит наҟ хара, агьырҭ ҳара ара иаанхазгьы ҳҽеидкыланы ҳҟамлыеит. "Шьоукы лаҳабжьаҳан (Гәымысҭа ауезда инхоуа атәым милаҭ) ҳаиҟәыршеит. Уи ԥырхагас даара цәгьа иҳауит. Ҳҳәа ҳуы еиқәнамыршәеит. Абзыԥ ирҳәоуа абжьуаа рлымҳа иҭамлеит, абжьуаа ирҳәоуа абзыԥаа. Арҭ аҩыџьарагьы ирҳәоуа Самырзаҟанаа ираҳауам. Абас ҳаихҟьаԥҟьа ҳцеит, ҳҳәатәы аиқәыршәара мариамхыеит. Уи ҳаиқәымшәара, ҳаибамдыррамыи Абзыԥааи Абжьуааи Самырзаҟанааи аҩеишьцәак ҳара аԥыҭк иҟазгьы ҳаибашьырц, ҳақәибахырц агьзҳагымха зны.
Аха ожәы ҳаазқәылаз ҳҳәатәы еиқәшәо еилҳаргыуа, ҳаҷкәынцәа зхы хҵәа иҳашьҭоу, иҳазцәажәуа даадыруа, деилҳаргуа ҳалагыеит ҳәа сыҟоуп.
Учредительное Собрание азы ауаа алышәх ҳәа ианҳадгыла, шьоукы ҳҳәа ҳуы ианеицнеи абжьуаа абзыԥааи, иҟарҵа жәбоитизқәыр?кыз нарыкӡеит.
Абас ҳҳәатәы еиқәшәазар даара акыр ҳалшоит иаадыруазар. Агьыи ожәы аакьыскьа дырҩагь оҩы дзеигәырӷьара иҟаҳҵар уи ҳаҷкәынцәа ҳаԥхьагыла, аҵара змоу жәлары ҳаблақәа, ҳаблақәа зысҳәоуа иахьа аамҭа ҳазҭагылоу жәлар ҳаиҳа еилдыргоит, амҩа иаша рбоит, еилыркаауеи рҵара амчала азы, инарыласын, зегьыҵәҟьа ирзымгәаӷьыит жәлары шәҟынтә, Аланиеи Амааныи анҭарк ожәы, абзыԥаа рхы аҿы иаарган "апротест" ҟарҵеит.: ҳаҷкәынцәа жәлары ҳамыцхәрас иалаҳхыз ҳхаҭ?аракс иқәҳаргылаз рҭакра зыҟалазеи, арҭ анҭашәк ҳара жәлары ҳҭашәкыз иаҩызоуп рҳәан Асовет аҿы инарыкӡеит рпротест. Абжьуаагьы ирзахьымыкӡеит акәымзар урҭгьы ус ргәы иҭан рҳәоит.
Абзыԥаа рпротест жәлары шәыҷкәынцәа и?анхаз Асовет аҿы иқәгыланы шәгәала иаԥхьыеит, ожәшьҭа жәлары ирдыруа елдыргоуа иалагазаап ргәыанархәт изаҳаз.
Дара жәлары шәыҷкәынцәагьы уи ргәы даара иарӷәӷәеит, еиҳагьы жәлары рзы аус руратәы ргәы ԥыруа иҟанаҵеит. Егьа цәгьара шәа шәзы иақәшәаргьы жәлары ишеилышәкаауа рдыруеит.Ацәгьара шаҟа ӷәӷәас шәышрымоу еилдыргыеит.
Абас аҵабырг ҳҳәап, ҳара аԥсуа амаҷ иҟоугьы иаҳҳәоуа, иаауа еиқәшәа ҳалагар, ҳаусқәа ҽеихоит.
Ижәдырааит жәлары – еидгылароуп мчыс иҟоу.
                                                                                   С.Ҷанба

                                               ХРОНИКА
                                                 Абылра
26-ба маи азы, 10 сааҭк рзы Гәылрыԥшьтә аҭел ааит Аҟәа Смецкои исанаториа Гәылрыԥшь агаҿа игылаз "Агәуӡера" ҳәа изышьҭаз абылра иаҿуп ҳәа. Абрис еԥш ажәа анааҩ аӷба иҭаланы ицеит адгьыл тәылақәа ирхылаԥшыу И.Месхи, Гәымысҭа аземство хыс иамоу К.Сванидзе, Г.Абромелиӡе, абаӷәаза ахылаԥшҩы Т.Гочелишьвили амилиционерцәеи аусуцәе рыманы.
Убри асанаториа амца акызаап аҵхыбжьон х-сааҭк рзы, арҵаҩ ԥҳәыс Чихладзе дахыҩназ ауаҭахқәа рҿы. Амца ирласны зегьынџьара еимҽханакын, иалыргаз ҳәа дыук егьыҟам рҳәоит, зеӷьаҟам ала ирхиаз аҩындыу аҟнытә.
Аҟәантәыи идәықәлаз аннеи аҩны былхьан, иҟалашаз ҟалахьан. Убри аҽны 3 сааҭкы рзы ахьыҟалаз ицеит Аԥсны акомиссариат хыс иамоу Аимхааи, аҩнуҵҟатәыи аусқәа рзы акомиссар Убириеи.
                                               "Н.С."

Ецы (28 маи), шьыбжьон ҩыџьа ачарқьазқәа ргәы еизынхан, рыуаӡәы икьарахә ааҭыхны дыеихсын Милопуло итеатр аԥхьа дышьны дыҩкаижьвит.
Аҩыџьагьы фицарцәоуп.

                                                АЖӘАБЖЬҚӘА
                 Полтава, Харков
Украинантәқәа абра иҟоу изларҳәаз ала атаман Шуба ир Киев аныргоз аамҭазы Полтавагьы ргыеит. Шуба Махно иарӷьажәоу, ицхрааҩыу аӡәы иоуп.
Адоброволццәа Украина ианыҟаз ҩынтә ирцәыргыеит Полтава. Ашьҭахьы уаҳа имч ақәымхауашәа анырба даара зыгәра игоз, дызықәгәыӷуаз ир рахь ԥыҭҩык иманы абна дылалт. Зны-зынла даалҟьаны 20-ҩыкыи, 40-ҩыкыи рыла ақалақьқәа ҩнызқь-хнызқь адоброволццәа рыр ахтәаз дақәланы ақалақь ирҳәуан.
Ԥаса убыс рзыиуан адоброволццәа, ашьҭахьы аболшевикцәа.
Махно ожәы аакьыскьа деихыеит Харковҟа, аха макьа ҳара излаҳаҳауала, уи ақалақь аб-цәа рнапаҿы иҟоуп,даарагьы акәш-мыкәш арыӷәӷәара иаҿфыуп рҳәоит.
                                                                           "Грузиа"

                                                    Урыстәылан
Венатәыи агазеҭқәа изларҳәоуа ала "чрезвыичаикақәа" иӡбны ишьҭырхыз аусқәа рыла икыдҵаны иршьыит апрофессоқәа: В.Тесеке (Гесен), Волков. Ростов иршьыит Ренинг, Маракцев, Никитин, Моргунов. Даниатәыи агазе- излаҳәоуала Урвстәылан шықәсык аҩнуҵҟа (1919) инхоз ауаа ирызҵеит 15% раҟара, инҵәеит ҵәа рымамкәа аԥшқацәа, ахәыҷқәа.
                                "Грузиа"
                      
                                                Ҭырқәтәыла 
Ҭырқәтәыла иагхақәо. Аинышәара аҳасабала аиҳабыра итәоу ргәы иаанагуо ала Ҭырқәтәыла абжеиҳара ацәыӡыуеит: аҭырқә беираҟ аҵаҟа инхоит 9 миллионк амсылманцәеи 2 миллионк ақырсианцәеи.
Аҭырқәа иуӷә ахьтә рхы иақәиҭхоит 10 миллионк раҟара арбқәеи абырзенқәеи. Аҭырқә ҳәынҭқарра (хәыҷы)  хылаԥшцәас иамазаашт асоиузникцәа. Ԥасатәыи амчыи алшареи аманы изыҟалом. Аҭырқәцәа ирымпыҵыҵроуп абарҭ атәылақәа: Палестина, Сириа, Рабысҭан, Месопотамиа.
Аҭырқәцәа реиҳабыраа Сҭампыл иҟаларыу здырхуада. Уи ақалақь аҳәынҭқарцәа зегьы ирзеиԥшны иҟарҵарцы иҟоуп. Ақырҭқәа хазы аконституциа рауеит. Фракиеи Смирнеи абырзенқәа ирзхындырҳәыуеит. Адана (Киликиа) афранцызцәа ирхьыԥшуоит. Адама – Италиа иахьыԥшхоит.
Аерманцәа Вилсон ишыирдыруаз изаҟарамхаргьы, зхы иақәиҭу кралны иҟалоит.
Азиа хәыҷы аҿы аҳәынҭқарцәа зегьы реиҳа рыла иӷәӷәоу абырзен иоуп. Уи имоуп уа 100,000-ҩык раҟара ры. Ари даара мыч дыууп.
                                                                          "Слово"

                                                АЏЬШЬАРА
Кәтол ақыҭа аҽырҩра иҟарҵаз иалыршаны ҳгазеҭ "Аԥсны" цхыраагас иоуразы иаҳзаарҭыит жәышә манаҭ (900).
Аџьшьара дыу аҭаны, иҭабуп ахҳәааны, иҳадаҳкылт.
                                                                              Агәыԥ

Д.Гәлиа иҩымҭа аԥсуа шәыҟәқәа изҭахыу иоуеит аԥсуа газеҭ "Аԥсны" аредакциаҿы, ма изҩыз а-Гәлиа иҟнытә.
         Ашәҟәқәа абарҭ роуп:
а) Ахьӡыртәра шәҟәы (сборн. стихотвор.) ……….. 25 м.
б) Арԥызбеи аԥҳәызбеи рышәҟәы …………………. 10 м.
в) Ҩыџьа амлашьцәа (комедиа) ……………………. 10 м.
г) Мыш мыжда (водевил) …………………………….. 10 м.
д) Ажәхьа бзиа алыԥшаара ………………………….. 10 м.
е) Аҽы ӷәӷәа, аҽы зҩыда алаӡара змоу адыршьа … 10 м.
                         ж) Раԥхьаӡатәыи иҭыҵыз аԥсуа календар. Абрис ианыуп: аныҳәақәеи агьырҭқәеи рнаҩс амзақәа рыхьыӡқәа, амш аныцәгьахои ианыбзиахои Аԥсны дыргас ирымақәоу, ашықәс захьӡыу аҭыӡшәа, иаазыркьаҿны Аԥсны агеографиа, иаазыркьаҿны аԥсуа жәлара рҭоурых, аԥсуа литература аҭоурых, агазеҭ аҭоурых, нас убри еԥшқәоу иҵагь ……………………………………………………………….  50 м.

                                       "Аԥсны" иаԥхьуа рахь!
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.
                                                                                       
                                                                                         АРЕДАКТОР   АГӘЫԤ
                                                                                       
                                                                                        Сухум. Типография А.М.Зайдшера


                                                    А   Ԥ   С   Н   Ы
                                      Есы-мчыбжьа иҭыҵуа демократ газеҭуп
                                Ахә 5 м.                                                     Ахә 5 м.
        № 19 (57) АСАБША ИУН МЗА 5 АЗЫ 1920 ШЫҚӘСА РААН (57) № 19

                                      БАХУА  ХАЖИМБА
Аредакциа аԥарақәа ҵыԥхыижьҭеи идхаланы иҟоу ожәыгь иаҳзааҭыиуам, агазеҭ ииҭыизыи изымҭыизыи раҳасаб ҳаирбоуам шәынтә-зқьынтә ҳаиҳәеит аха; убрыи аҟынтә абри анҵара ҳаҟәыҵуам аԥарақәа идыу ааиҭыиаанӡа, иаҳасаб ҳаирбаанӡа.
Иун 12-ҩа рҟынӡа ҳаизыԥшуеит.
                                                          Редакциа

                                  "СЫЛА  ИАБАЗ, СЛЫМҲА  ИАҲАЗ"
Ачара ҳахатәан. Ажәақәа неимхада-аимхадуа аныҳәаҿақәа кыуа аҩы аажәуан. "Ҳтолумбашь" даара оҩы еиқәшәак иакәын: ажәрагьы идыруан, аха ажәалагьы дниҵахамызт. Аныҳәаҿақәа кыуа дзааиуаз, аҵәца аақәихын аԥсуа ҷкәынцәа аҵара змоу, аҵара иашьҭоу иҳәан, ажәа бзиа, ажәа ҟәыш рыхҳәааны рныҳәаҿа икыит. Иажәа ус алыеиҵыеит: "ҳара аԥсуаа аҵара ҳацәмаҷхыит азоуп ас ҳазрыцҳаха, егьраангьы аҵара ахынӡаҳамам ҳаиҳа здыруа амилаҭқәа мышгагас ҳрымазаашт…"  Ачара иҳацахатәаз аӡәы уахынихәаԥшуа, уаҩеибга заманак, абрис аҵара рыҽхәаны атолумбашь ажәа ииҳәаз доукы игәы иамыхәеит, убасгьы иҳәеит: "Ҳаи, шәысхыччаргьы, абрис аҵара, аҵара ҳәа зегьы даара ишәыврҽхәуа сара схаҭала убри мыцхәы ҳара иҳамаҭәаны избуом, оҩы дарӡуоит акәымзар. Ашколақәа қыҭа цыԥхьаӡа иҳалагылоу рызна аҷкәынцәа есымша "кылыи-мылыи, кылыи-мылыи" ҳәа шеи хәлаанӡа иаркны убри аҵара иаҿуп…Уи уаҩы дазырбеиуам, дазааӡом, баша дыбжьнахоит. Ԥыҭк зҵазгьы рабиԥара иаҩсые, рынхара кажьны, еис! ақалақьқәа рахь ицан, "апартиақәа" ирылалан рхы иазеиӷьыу азы ҳаҭеира иаҿыуп!" Ҳаи, ухаҵкы, уҿы зеихоукра! Кара, оҩы ҟәышс усыԥхьаӡуан, иухьзеи ҳаӷеиҭа; ма аҩы иужәыз иунарҳәоу, дарбан иара ҳара ҳазҭеиуа?! Уареи сареи ҳаиԥш абзамыҟәқәа ҳаазхәазгьы иҳалеихуазеи! Џьоукы ҳаҷкәынцәа акыр ҳаԥсоушәа ршьеи рыԥсыи ҳахҭынҵоуа иҳашьҭоуп, ҳара ҳамгәа азна аҩы анаажәлагь ҳабз иаанагалагь зегьы ҳҳәоит иҳәан, ҳтолумбашь, даара игәы ныирхьит. Даҽаӡәы, аҵара бзианы измаз, ачара иҳацахатәаз, ус иҳәыит: "Сара абрис ҳазҭеит ҳәа зыӡбахә уҳәақәаз срылаԥхьӡоуп, аха хәы рацәак сырҭом азы макьана оҩы дысымҭеицт, амала ари аҵара змаҭәоузыи ҳәа иуҳәаз иахысҳәаауа уи ауп: иҟоуп Крыилов иажәамаана "Аҳәа аџь аҵаҟа" ҳәа. Уа иаҳәоит: "Аҳәа аџь аҵаҟа азхара аџьрыцқәа анафа, аџь адацқә ыҵныжәжәауа иалагыеит. Ус зыузыи, аџь ҩоит тәа анырҳәа, аџь ҩааит иаҭахызар, сара аџь рыцқәа роуп сызырԥсылуа аҳәыит". Уи еиԥш, аҵара заҟа иухәуа мдырӡакәа иурџьыуеит. Аҵареи, аадырреи адыунеи аҿы иҟамзар аԥстәқәа реиԥш ҳаԥсы ҭазаашан… Акырҵара – акырдырроуп. Ус анакәха, анхара, ахәҳахәҭра, ажьира, аԥхьара убарҭқәа зегьы ҵароуп. Иара аԥсуаа рыцҳарас иҳахь, аԥаса ҳтолумбашь иҳәан еиԥш, аҵара здыруа ҳамаҷхт, ахәҳахәҭра бзиа издыруа ҳамам, аҳақьымцәа, адыукатцәа, арҵаҩцәа уҳәа, анџьнырцәа, амагәӡахыҩцәа, аҭерцәа, сеи?издыроу, убарҭқәа зыԥхьаӡар узымҳәуа зегьы рыла ҳаиҵахоуп.
Аҵара здыруа ҳацәмаҷыу?а ҳәа ауп ҳара игәхьаагауа, уара аҵара ҳҭанархыит ҳәа уаауеит…"
Аты аҵарақәа иақәибагәа ианыркуа еиԥш, зегьы аҿҿа аныихдырга, "абас сымҳәакәа сыԥсындаз" иҳәуа, длацәҟәыс-лацәҟәысуа даанхыеит. Сара сахьтәаз сгәы иаанагоит: "Умдыр уаҭамзааит, уара алашә, аха уара уеԥш зҳәуа аԥсуаа уажәыгь ирацәоушьт?"
                                                          Д.Аланиа

АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА! АИҲАРАК АБРИС а-№ ЗЕГЬЫ ШЬӘАԤХЬ, АӠҾЫИ АӠӘЫИГЬЫ ИНАИМЫЖӘДА!

                                                  ААРҨАРА
Сынтәа зегьы ишыжәдыруа еԥш, даара аарҩара баԥсы ҟалыеит. Аԥсны аԥсацәа аӡәы ааԥҵәак ҟаимҵац рҳәоит.
Абрис еԥш аамҭа бааԥсы азы Анцәа иумҳәан, амлашьра ҟалар аҵкыс еҵәоу ус ҳара аԥсацәа ҳзы изыҟаларым.
Аапҩара ҟалар, агьырҭ амилаҭқәа Аԥсны инхоуа раасҭа, ҳара аԥсацәа иаҳԥырхагахоит, аӡысаамҭа ҟаларгьы убас. Убас ҳара изҳахьыуазеи? Ҳара убас зҳахьуа убри азоуп (сара сгәы излаанагоуала), аӡын ҳарахә, ҳнырхага ҳацәаӷәагақәа: ҳацәқәа, ҳкамбашьқәа цқьа рымч рыманы, иӷәӷәаны иҳазӷыҵгом. Ааԥын, агьырҭ амилаҭқәа анынхоуа, ҳара ҳацәқәа, ҳкамбашьқәа хәыҷык рҽеибырҭандаз, рымч ҭаландаз ҳәа ҳшырзыԥшыуа ԥыҭк аамҭа ҳацәцоит, шьҭа ҳарахә рҽеибырҭеит, ацәаӷәара ҳалагап анаҳгәыхәуа аамҭазы ма ӡысаамҭахоит, ма аарҩарахоит, уи ԥыҭрак ҳаннакылоит, ашьҭахьӡа иаарласшәа акы нцәыҵаҳабӷьаҭоит, аарла мгәахәыс иҳазхара аҟара; уи аҽаҩра ахьтә иҳауа аҟашәа (аԥҳә, аҭәа) аӡын ҳарахә ирызхаӡуам, цәгьам-бзиам иӷыҵаагоит, нас ҳаԥхьагьы убас ҳарахә рҽеибырҭап, иӷәӷәахап шаҳҳәоуа аарҩара, ма аӡысаамҭа ҳахьӡоит. Аамҭа бзиа машәыршақә иҳақәшәаргьы, ҳаҽаҩра кьасахоит… Абасоуп ҳара аԥсацәа ҳанхашьа.
Сынтәа аԥсацәа даара иаҳԥырхагахыеит аарҩара, март, априлыи рзы егахаҳамцәаӷәаз азы. Убырҭ аҩымызк рзы ҳадгьылқәа цәаӷәаны, ичалтны ишьҭаҳҵар, егьа аарҩара ҟаларгьы алаҵаразы иаҳԥырхагахаӡомызт. Убас хыхь ишысҳәаз иныҟәаз агырқәа рыџьықәреиқәа рырашәара иаҿуп, џьара-џьара шьамханынӡа иааиуеит, џьара-џьарагьы маҟҿаҳәара иахааиуагьы ыҟоуп.
Аӡысаамҭа ҳара ҳзы аџьықәреи азыԥхасҭатәуам, избан акәзар, амхы ажра хәыҷқәа, аҩаршьҭрақәа налыугар, адгьыл ҵыкәкәоит, ибарахоит.
Убас ҳара аԥсацәа анхашьа ҳақәшәаны иаадыруазар, Аԥсны ҳадгьыл зеиԥшроу ала аарҩарагьы ҳԥырхагахомызт. аӡысаамҭагьы, зеиӷьаҟам аҽаҩра бзианы иҳаулара ҳаҟан.
Абрис аџьықәреи анаҩс ожәы напы шадыркыз еԥш аԥсацәа ача лаҵара иалагар даара иус бзиоуп. Избан уҳәозар, акы ача ахьшәашәарааноуп ианыларҵуа, ҩба – рашәара аҭахым, хԥа – иуҭахызар ача бҵаны аџьықәреи лоуҵаргьы ҟалоит. (Аџьықәреи шкәакәа, алыгажә?, хымыз рыла иҟалоит). Ԥшьҩ
ба аџьықәреи аҵкыс ача иаҳа ихарҳагоуп. Убри аҟынтә ача лаҵара Аԥсны аԥсацәа рзы даара иқьаруп.
                                                        Д.Гәлиа

                                      АԤСУА  ИНТЕЛЛИГЕНЦИА  РАХЬ
Дадраа, аԥсуа интеллигенциа! Ожәы аакьыскьа аԥсацәа ҳахьӡ зларҳәоз ҳгазеҭ "Аԥсны" агьырҭ ҳаусқәа накӡара дыук шаҳазрымҭоуа еԥш ари ҳгазеҭгьы ҳамныҵабоит ҳәа сыҟоуп. Избан шәҳәозар, акы – аинтеллегенциа цқьа шәхаҿы иааганы шәадымгылыеит, астатиақәа раашьҭра шәаҟәыҵыит, шьоукы ианакәзаалакгьы акгьы аарышьҭуамызт. Ҩба – шәаргьы, ԥыҭҩык шәалыхны, аӡәы ари агазеҭ шәаԥхьом, иазамԥхьогьы шәырзаԥхьом. Хԥа – иаазхәоуа маҷуп,хашәалахәы амам… Кәыдры ауездахь Очамчыра иаҳҭыиуеит, уаатәыи агәыԥ рахь адырра 4 - 5 мыз рнаҩс ишаҳзаарыцҳаз ала 65 - 70-ҟа № . Гәдауҭа ауезд ахь 70 - 80-йа. Уаҳа џьаргьы акгьы ҳҭыиуам, Очамчыратә ҵыԥх ацәыббыра мза инаркны ехьа ожәраанӡа 800 м. реиҳа газеҭ хәыс ҳәа егьҳмоуцт, Гәдауҭатә сынтәа газеҭ хәыс ҳәа макьана акгьы ҳмоуцт. Нас уӡырҩыр аԥсацәа ақыҭақәа рҿы (Кәыдры ауездаҿытәыи Гәдауҭа ауездаҿытәыи) иашшыуоит аԥсуа газеҭ ҳауам, иҳауазар ахә азы аӡәгьы ҳкы ҳаигӡомызт ҳәа. Абас изыҟалазеи? Аҟәатәыи, аӡәаӡәала пгазе- зҭахыу ақыҭақәа рҿы инхауа ироуратәы аҟаҵара ҳалшом, уи Очамчыра иҟоуи, Гәдауҭа иҟоуи ааинтеллегенциа ирылдмыршоуазар.
Ожәы аакьыскьа ҳгазеҭ ахашәалахәы шамам, аинтеллигенциа дыуӡӡак рхаҿы иааганы ишрымам аиҳабыра иангәарҭа, аԥсацәа агазеҭ зыԥсоу рзымдыруазар, агазеҭ аҭыжьра шәаҟәыҵ, иамуӡозар мызкала знык иҭшәыжьла рҳәоуа иалагыеит.
Зегьы ишыжәдыруала, агазеҭ ессымша мҭыҵуазар, еҳа патыу ақәуп, мчыбжьык ала знык иҭыҵуа , ҳәара аҭахыума, еҳа апатыу лаҟәуп есымша иҭыҵуа аҵкыс ҩымчыбжьа рыла знык иҭыҵуа, уи агазеҭ ҳәа цқьа иузазҳәоуам, мызкала знык иҭыҵыуа агазеҭ зеиԥшрахарызеи, оҩы иааихәом, агазеҭ ашә аркрагьы абрисоуп изахьӡыу.
Дадраа, аԥсацәа, аинтелигенциа аҵара змоугьы аҵара змамгьы, агазеҭ иаҵанакыуа, изыԥсоу здыруа зегьы, акы еиԥшымкәа ҳшәыҳәоит иаарласны шәгәы иаанагоуа аашәыцҳаразы; агазеҭ ашә арктәыу иарктәымыу?
Ҳара ҳаӡәыкны ҳгазеҭ ашә аркра жәла хыхрак еиԥш иҳаԥхьаӡоиит, аҭыжьра ҳалагыеижьҭеи абрис агазеҭ ахьанҭара, аџьабаа аиҳарак сара абрис зҩуа исықәыӷәӷәон, аха саҵагыланы ехьа ожәраанӡа сааит, шьҭарнахысгьы сара схы сеигӡом, аха сара сымала, шәара шәыцхыраареи шәыхшыҩыи сыламкәа, егьсылшом.Агазеҭ ауездқәа рҿы шәкы-шәкы номер ирыдымхаргьы ишақәнагоуала иҭыиуа, ахә ылҵыуа аредакциахь ианаамҭоу иаауа ианаламга, ҳгазеҭ ашә аҳаркыроуп, изӡом абасоуп, ҳгазеҭ амахә ҩа ишьақәгылоу.
Абрис кыр иаҳҳәахьан, аха урҭ иреԥшым ожәтыи иаҳҳәоуа, ҳаибамдыркәа, иаҳҭахыу акы акәзар, иҳаҭахым?хааит, иаҳцәыӡааиит, иаҳҭахым акы акәзар, ашә аркра мариоуп, аҭыжьроуп иуадаҩу акәымзар.
Еиҭаҳҳәоит, аурысқәа ирҳәоит еиԥш, ҳгазеҭ азы "критическии момент" ааит, ишәҭахыу акы акәзар, иаарласны адырра ҟашәҵа, ацхыраарагьы ашәҭ… Цқьа иаҳмаҳаит, еилырганы аӡәгьы иагьҳаимҳәеит акәымзар ҳгазеҭ хәыҷы ҳамч шԥақәымхоз рҳәоуа ажәлар ҟашәымҵан, абрис иаԥхьоуа зегьы идшәырдыр, абрис ахырмаҳаз қыҭак нвшәмвжьын…
                            Агәыԥ

                                         АԤСАЦӘА,  АРҴАҨЦӘА!
Бар аԥхынра ааит, зегьы шхы шәақәиҭхоит, шәацәымаашьан аҷкәынцәа ашкол гәыбжьанытәқәа рзы разыҟаҵара, аиҳарак асеминариазы. Ҵыԥх изааӡозеи, Нина Мишьа Чачьа иԥҳәыс еиба екзамен рызкы, ирзымк 17-18.ҩык раҟара ҷкәынцәа асеминариа иалыруеит, сынтәагьы сара саӡыкны даара слыегәырӷьыуеит даҳзааԥсап ҳәа.
Аԥсуаа ҵарала раԥхьаҟа инеихандаз згәахәуа зегьы иаҳуалыуа абрис ҳаԥсуа ҷкәынцәа аҵарахь рхы зырхауа, НИНА аџьшьара ду лаҳҭаразы.
Ҳгазеҭ "Аԥсны" изшьақәхозар, ианаамҭоу ахәыҷқәа разыҟаҵара, апрограмма, газеҭла адырра шәысҭап.
                                      Д.

                                    ҲАԤХЬАҞА  ИҞАЛАША
                                          (Предсказание)
Ожәы аакьыскьа агазеҭқәа зегьы ирҳәоуа иалагыеит, ҳаргьы абрис аԥхьатәыи а-№ аҿы иааҩуан Ҭырқәтәылазы аинышәара конгрес аҿы ишьҭырхыз…
Уа ишьҭырхыз аус ала Ҭырқәтәыла абжеиҳара ацәыӡыуеит атәылагьы ажәларгьы…
Убри аҟнытә иамҩаны исыԥхьаӡоит Мартыин Задек Ҭырқәтәыла иахьша ҳәа ииҳәаз 1760 ш раан декабр 20 рзы. Мартыин Задек 106 ш. зхыҵуаз ҭаҳмадан, Швецариа Алпиа ашхаҿы дынхон.
Иуацәа ааизыиган иреиҳәеит абрис еԥш ажәа: "дадраа, сыуацәа! Шәысзыӡырҩ, сара ишәасҳәоит ҳаԥхьаҟа иҟалаша, аԥсабара зегьы иџьаршьаша…
… Аҭырқәцәа ԥыҭрак Аиеи Африкеи рыдгьылқәа рцәыӡыуеит. Сҭампыл Сулҭан итәарҭа џьабаада, шьак камҭәаӡакәа ирцәыргоит. Аҭырқәцәа рыҩныуҵҟа еимацәгьахоит, ирыцҳаибамшьуа аныибарҵәара иалагоит…
Амлашьреи азҩеи уа ирзацлашт… Аҭырқәцәа Европатәыи рыдгьылқәа пцәыӡыуеит Тунисыи, Фецыи, Мараккаҟа еихоит". Абрис анаҩс заԥхьаҟа иҟалаша зҳәоз Иосиф Де Лпгл  Ҭырқәтәылазы ииҳәои, нас абарҭ аҩыџьагьы агьырҭ аҳәынҭқаррақәа рызгьы ирҳәоуа анысҵар ҟалап, уашьҭантәыи а-№№ қәа рҿы.
                                                                                                 Гә.

                            ГОРСКАИА  ШКОЛА  АҬОУРЫХ
                                              У111
Горскаиа школа аҭоурых абрис агазеҭ аҿы изҩуеижьҭеи крааҵуеит. Издыруада аӡәы, дыук дазымхәыцкәа, аабрисашкола аԥсуаа рзы изыԥсаз, шаҟа ихәарҭа дуз, шьҭарнахысгьы абрис ашкола ҟқьа еибыҭаны ажәытә еԥш аус ауазар иаҵанакыуа еилырганы измам, иҳәар: "дадызҵалазеи абрис аоҩ убри ашкола, уаҳа дызлацәажәарыз даҽа школак имбаӡеи" ҳәа игәахәыр. Убри аҟынтә\ сара исҳәоит, цәажәарылеи, ажәалыеи акәымкәа иаҳуалыуп ҳара аԥсуаа зегьы, убри ашкола иҳарҿиаразы, ҳара иҳалшуала ҳара ҳацхрааразы, ҳара иҳалымшуазыр аиҳабырахь ҳаицҿакны ҳаҳәаразы, ожәы ҳаԥхьа аҵарақәа ианрылагыуа Горскаиа школаҿгьы ҳаҷкәынцәа, ажәытә еԥш убра аҵара рҵоуа иҟаларатәы. Абрис аныҟаҳамҵа, убри ашкола агәхьаа мкыкәа ус ианынҳажь, ихашәҵ убри ашкола ҳара ҳзы наӡаӡа ишыԥхасҭахыуа, ишаҳцәыӡыуа, инаԥшуагьы ҳхыччалашт, аԥсуаа рхатәы школак Аҟәа агәҭа ирыман, рымдырра аҟнытә, рҵарадара аҟнытә рхы ирзамырхәуазт, ирцәыԥхасҭахыеит ҳәа.
Уи ашкола иаҵаныкыуои аучасткыеи, аҩнқәа иҭагылоуи, иара архиагақәа иамоуи, ехьатәыи аԥара аҳасабала 5-6 миллион ирыԥсоуп. Ҳара аԥсацәа ҳзы хәы амаӡам – 100 миллионкгьы ирыԥсоуп.
Ехьа изҭагылоу ала уи ашкола есымша аашаргьы иаҳа-иаҳа иагхоуа, иԥхасҭахыуа инеиуеит. Оҩ дазхьамԥшыр, зынӡак иҳампыҵаӡӡаргьы ҟалап.
Уи ашкола амаҵәақәа ԥыҭк асеминариахь иргыеит, кроваҭк аӡәы имоуп, хызак даҽаӡәы…
Ожәы иаарҽеины ашьақәыргылара 100 нызқь, 150 нызқь аҭаххар ҟалап. Еаҟ-наҟ иаҳа иԥхасҭахоит, ожәыгь ар ҩноуп.
Иаԥсыуаны ԥыҭк еилызцоуа зегьы акы еԥшымкәа абрис ашкола злаԥхасҭамхашеи, изламыиасӡареи аус иашьҭалап ҳәа сгәыӷноуп абрис аҟара сзахцәажәуа. Сшәыҳәоит аԥсышәала изҩқәо абрис ашколазы шәгәы иаанагоуа ҳгазеҭ "Аԥсны" аредакциахь иаашәышьҭларазы.
                                                                Деге

                                            ХРОНИКА
24 маи азы асеминариа ҷкәынцәа "авечер" рыман Алоизи итеатр аҿы.
Ирыман аурыс бызшәала, аԥсышәала, қырҭ бызшәала апиесақәа. Аԥсышәала иҟарҵеит акомедиа "ҩыџьа амлашьцуәа" Д.Гәлиа иҟаҵамҭа. Аԥсышәала ашәаҳәареи акәашареи рыман. Аԥсышәала иҟарҵаз зегьы даара ибзиахыеит, еизаз зегьы даара ргәы иахәаеит 20 нызқь инареиҳаны аԥара еизыргыеит.

                                            АЖӘАБЖЬҚӘА
                                          Чичерин  ипротест 
Чичерин апротест рзыишьҭит Австриа аиҳабыра аполиакцәа абџьар ахрырҭоуа аҟнытә.

Сҭампылынтә иаақәаз аҭелқәа изларҳәоуаала, аҭырқәцәа дин ҳасабла аибашьра (свящ. война)  иалагар ҳәа ишәоуа иҟоуп.

                         Сҭампыл ахәшьад ҳәара иҟалаз.
Сҭампыл иааԥшыит ахәашьадҳәара. Аҭырқәцәа (националистқәа) европатәқәаны иҟоу рышьра напы адыркразы.

Бухарест азабастовка ҟалыеит.

Афинатә агазеҭқәа изларҳәоуала абырзенцәа еибашьрада Дедеагач ргыеит.  
                                                                                          "Н.С."

30 маи азы Хуло ааигәара аҭырқә фицарцәа хыс ирыманы иақәлан Даниспареуль ргыеит, аха ақырҭ ры аннеи ақәылацәа еимпны ицеит.
                                                                                          "Борьба"

Берлин 11 маи азы аизараҿы Красновыи Скоропадски рзы апротест ҟарҵеит Урыстәыла аусуцәа ирықәларацы рҽахьазыркуа азы.
Урҭ аинралцәа ожәы Германиа иҟоуп.
                                                                                           "Грузиа"

                                                БАҬЫМ
14 маи азы Баҭым иӡхыҵыит афранцыз полк 1,500 – 2000 раҟара ауаа.

Баҭымынтә акомерса?тцәа Новороссиискҟа ҳцоит ҳәа ӷбала ишнеиуаз адоброволццәа рыескадра иамԥыхьашәан, хҩык акомерсантцәа кнаҳаны иршьит, акапитаныи аӷба амаҵуцәеи рышьҭахьҟа ихындырҳәыит, агьырҭ иҭаз ауаа Ҟрымҟа иргыеит. (Адоброволццәа рыӷбақәа Тҟәаԥсыи Новороссиискыи рыбжьара агаҿа иахылаԥшуазаарын).

                                           ҬЫРҚӘТӘЫЛА
Парижтә агазеҭқәа изларҳәоуала аинышәара конгресс аҿы ишьҭырхыз Ҭырқәтәылаз аԥҟара хәаԥшрада аҭырқәцәа ирыдыркылароуп… Ҭырқәтәыла ауалқәа иадԥхьаӡалоу ахь шаҟа рықәнагоуа аҟара Ҭырқәтәыла ахьтә зхы иақәиҭхаз аҳәынҭқарра хәыҷқәа ирыдыркылароуп. 
Дарданел аӡбжьындҳа "асоиузникцәа" рнапаҿы иҟалоит.
Аерманцәа рҳәынҭқарра аҵыхәала ҳара аҭахымкәа аус иалгыеит, асоиузникцәа, аерманцәа рҳәынҭқара ашьақәыргылареи аҳәаақәеи рзы аус дыук мырҵыкәа иҟаларазы асоиузникцәа рхаҿы иааргыеит.
                                                                   "Борьба"

          АԤСУА ШӘЫҞӘҚӘА, АРҴАГАҚӘА, АКЬЫԤХЬ РААРХАРА
Ари амчыбжь ала иалагарцы иҟоуп арҵага шәыҟәқәа акьыԥхь раархара. Раԥхьаӡа акьыԥхь аадырхарцы иҟоуп аԥсуа хрестоматиа. Уи ахрестоматиа ашкола еиҵбырақәа рҿы 4 шықәса ԥхьатәыс ирызхоит.
Коректорцәас иҟалақәуа акьыԥхь раархараҿы макьа еилкааны иҳаздырам.
                                                                                        Г.

                                  АРЕДАКЦИА  АҞНЫТӘ
Агазеҭ "Аԥсны" аредакциа шәыҳәоит ауездқәа рҿы Очамчыреи Гәыдауҭеи агазеҭ ахы азҭуа "аподписчика" ирзызшауа (агентцәа) ,агазеҭ иахәны ԥара ҳәа крыҟазар еиҵамыорхакәа иаашәҭыиразы ожәраанӡатәыи ақьаад ҩежь нцәан, ақьаад шкәакәахь ҳаиасроуп. Уи ожәы иаахәатәуп иаарлдасны, ахәгьы кыр ицәгьоуп.


Д.Гәлиа иҩымҭа аԥсуа шәыҟәқәа изҭахыу иоуеит аԥсуа газеҭ "Аԥсны" аредакциаҿы, ма изҩыз а-Гәлиа иҟнытә.
                                   
             Ашәыҟәқәа абарҭ роуп:
а) Ахьӡыртәра шәҟәы (сбон. стихотв.) ……… 25 м.
б) Арԥызбеи аԥҳәызбеи рышәҟәы…………… 10 м.
в) Ҩыџьа амлашьцәа (комедиа) ……………..  10 м.
г) Мыш мыжд (водевил) ……………………….  10 м.
д) Ажәхьа бзиа алыԥшаара……………………  10 м.
е) Аҽы ӷәӷәа, аҽы зҩыда алаӡара змоу адыршьа …10 м.
ж) Раԥхьаӡатәыи иҭыҵыз аԥсуа календар. Абрис ианыуп: аныҳәақәеи агьырҭқәеи рнаҩс амзақәа рыхьӡқәа, амш ныцәгьахои ианыбзиахоуи Аԥсны дыргас ирымақәоу, ашықәс захьӡыу аҭыӡшәа, иаазыркьаҿны Аԥсны агеографиа, иаазыркьаҿны аԥсуа жәлара рҭаурых, аԥсуа литература аҭоурых, нас убри еԥшқәоу иҵагь……………………………………………………………………………  50 м.

                                       "Аԥсны" иаԥхьуа рахь!
Ожәы ҳаазқәылаз зегьы рыхә злацәгьахаз азы ҳгазеҭ "аԥсны" хәыс иақәуп номерк 5 м.
                                                                                    
                                                                                           РЕДАКТОР   АГӘЫԤ
                                                                                    -
                                                                                Сухум. Типография А.М.Зайдшера


                                                А   Ԥ   С   Н   Ы  
                             Есы-мчыбжьа иҭыҵуа демократ газеҭуп
                        Ахә 5 м.                                                   Ахә 5 м.
     № 20 (58) АСАБША ИУН АМЗ 12 РЗЫ 1920 ШЫҚӘСА РААН (58) № 20

                               АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м., фымыз – 120 м.
Агазеҭ ианымаалоуа астатиақәа оҳәшьҭахьтәыла, иаазҭыиз иахь ирызхнырҳәуам, инырхыуеит.
Цқьа еилырганы иҩым, зеилыргара цәгьау астатиақәа агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                                             БАХУА  ХАЖИМБА
Аредакциа аԥарақәа ҵыԥхыижьҭеи идхыланы иҟоу ожәыгь иаҳзааҭыиуам, агазеҭ ииҭыизыи изымҭыизыи раҳасаб ҳаирбоуам шәынтә-зқьынтә ҳаиҳәеит аха; убри аҟынтә абрис анҵара ҳаҟәыҵыуам аԥарақәа идыу ааиҭыиаанӡа, иаҳасаб ҳаибаанӡа.
Иун 12-ҩа рҟынӡа ҳаизыԥшуеит.
                                                                  Редакциа

                                                  АҞӘА, 12 ИУН
Ажәытә, аус хьанҭа, аус дыу иҟалаанӡагьы, абрис еԥшыу акы ҟалар, ҟалашьас иоуша, убри иаҵанакыуа, ианеиқәтәаша ҳа оҩы ихшыҩ азцартәы уезгьы ирҳәалуан кыры здыруаз. Иаалырҟьаны убри хыхь исҳәаз еԥш уск ҟалар, ианахәаԥшлакь, ҳәара аҭахызма, ҵыхәаԥҵәашьас иоушаз абӷааҳәа еилырганы иуарҳәон. Аха фышықәса рнаҩс аибашьра дыу, ожәыгь зҵыхәа ԥымҵәуа, иҟалаз зегьы рыхшыҩ архәашьыит, еиланагыеит. Абрис еԥш зҵыхәа ԥымҵәуа аибашьра шыҟалуаз оҩы издырамызт, ианыҟалагьы ианеилгаша оҩы изымдырт. Шьоукы абрис аибашьра дыу 4-5 мзы реиҳа ҿҳәара арҭомызт. Даҽа џьоукых ицар 6-7 мзы ҳәа акәын ишырҳәоуаз. Иаҵанакыуаз, иахылҵыуаз, ҵыхәа ԥҵәашьас иоушаз аӡәымзар аӡәы изымҳәеит, ожәыгь оҩы изҳәом. Агьырҭ зегьы ҳарҟәаҵып, Америка иҟалоз ажәабжьқәа аҽны, адырҩаҽны уҳәа Европа зехьынџьара ирдыруан, ожәыгь 100 в.рыҟны аус иҟалуа, иаҳҳәап ожәы Шәачеи, Тҟәаԥсыи иҟалаҵәҟьогьы цқьа еилырганы иҳаздырам. Урыстәыла иҟоу аусқәа рдырра анарцә иҟоу адырра иаҳзаҩызоуп. Аӡәы акала иҳәоит, агьи даҽакала, оҩы зыгәра тгара изымдыруа ауп ишыҟоу. Аҵабыргыҵәҟьа аӡәы иҳәаргьы, уи игәра оҩы игоуом…
Ари аамҭа иаҳзаанагыеит агәра еибамгара, лахә-лахәы аицклаԥшреи ожәы азы.
Наҟ-наҟ иаҳнаҭашеи, иаҳзыннажьшеи еилырганы, еилкааны оҩы издыруам.


АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫ ????  АБРИАЛА АԤСАЦӘА АҴАРА ЗЫԤСОУ ДШӘЫРДЫР!

   "АҴАРА ЗДЫРУА АԤХЬА ДГЫЛЫОИТ, АҴАРА ЗМАМ АШЬҬАХЬ ДЫНХОИТ"
Ажәа иалоуп "аҵара здыруа аԥхьа дгылыоит, аҵара змам ашьҭахь дынхоит" ҳәа. Уажәы аамҭа ҳазҭагылоу убасҵәҟьа иҟоуп: иахьабалагь ажәлар хәыс ирымоу аҵара змоу роуп. Ара Аԥсынгьы усоуп изыҟоу: аземствақәа уҳәа, асовет уҳәа иахьабалагь аҵара змоу аҭахыуп. Уажәтәыи аамҭазы аҵара змам аоҩы нгьа дҟәыӷазаргьы, дара ирҳәоит еиԥш, аҿаҳаи адагәеи дырҩызоуп. Уажәы мчыла, жәҩахыла анхара аныҟаз аамҭа ииасит. Уажәы хшыҩлыеи ҵаралыеи ауп ауаа рыхьӡ злаҭыргоуа.
АҴАРЕИ АДЫРРЕИ РОУП МЧЫС ИҞОУ. Амилаҭқәа аҵара змаз хԥхьаӡарала имаҷызгьы ахақәиҭра роут, аԥхьаҟагьы игылт, амилаҭқәа ҵарала имаҷыз, ҳара аԥсуаа уҳәа агьи хақәиҭрагьы рмоут, ашьҭахьҟагьы инхыеит. Уажәынахысгьы хьӡыда-ԥшада ҳлеиагәгәа ҳцар ҳҭахымзар, ҳара аԥсуаа аҵарала ҳаԥхьаҟа ҳаихароуп. Иара ҳахаԥшуала егьа сыир ҳҳәа, егьа сыир ауы ҳара аԥсыуаа хыԥхьаӡарала ҳазламаҷыу ала аҵара ҳаҭнамгауазар уаҳа хәарҭа ҳамам.
Автономиа ҳҳәа, аконституциа ҳҳәа, ҳара ҳаԥсамхар уаҩы агьҳаиҭуом, иҳаургьы агьҳзарыршоом. Убри азоуп ажәала акә, агазеҭла акә есымша "аԥсуаа аҵара шәкы, аҵара шәыҷкәынцәа ашьҭашәҵ" ҳәа ҳхьеу-хьеуа ҳзаҿыу.
Иждыр – "аҵара здыруа аԥхьа дгылоит, аҵара змам ашьҭахь дынхоит".
                                                                                          Д.Аланиа
 
                                            АНКЬАТӘЫИ  АУАА
Аоҩытәыҩс рыцҳа иубзазашьоузыишь, уара гәышьа!? Угәаҟ-гәаҟуа ушнеиуа агага еиԥш унымҩасыуеит… Адыунеи лаша унықәыԥшып, иубаз ушреигәырӷьоз, иуаҳауз шџьоушьауз, ҿарҳасрак аҟара аамҭа цеит, уара рыцҳагьы аԥсабара унықәҵны уцеит…

                  АӠӘЫ  ИАХЬ
"Иубазеи уара аԥсабараҿы?
Иуаҳазеи уара аибашьраҿы?
Угәы ззыбылуаз оҩ дыубамашь?
                              Адыунеи аԥсахра уцәыхьанҭомашь?"
"Сыԥсы ҭанаҵа сгәырҩон, азалымдарақәа избуаз исџьабуон, игәхьаазгуан, егьыззымдыруаз рыцҳасшьон, рымдырра хьаас исыман, реимакқәа анызбалакь сгәы ԥнажәон… Сара урҭ рыграқәа сызмырҽеит, рхьаақәа сзымхәышәтәит, дара сара исзымӡырҩыит, егьеимарымкуа исзыҟамҵеит… Убри шысхәыцуаз, нгьахьсылымшаз шысгәырҩоз сгәы ԥжәан сыдунеи сыԥсахыит… Ожәы сахьыҟоу сара сзы ҭынчроуп…"

               ДАҼАӠӘЫ  ИАХЬ
"Уара, дад, иузҳаӡозеи адыунеи азы,
Аԥсабара инакӡаны уахзықәымԥшыз азы?
Иугхаз, иузымыуз, гәхьааугошь?
Унаганы уҟазар еиӷьеушьошь?"
"Сыҟанаҵа сгәаҟыуан, исеиӷьыз срыҵашьыцуан, урҭ рзы сыцәгьауҩын, исеицәаз атәазбомызт, урҭ ԥсы рхамызт сара сзы…
Сызыиаиуаз ҵаасырҟәрылыуан, ирымаз, ма хаала, ма мчыла сара истәын, уи зыуам зҳәоз рзы сара ссамарлықьын, рыхәдацәа скыуан, ирыҿсырҭуамызт, уа исшьуан… Ари сара саҟәыҵӡомызт, Анцәа иџьшьоуп сыдыунеи ахысыԥсахыз… Ари сара сзы ԥысшьарҭоуп…"

                                             АХҨЫК  ИАХЬ
"Уара ма аԥсабаразы иуҳәозеи, 
Угәы иаанагозешь, закәузеи
Инужьыз гәхьааугошь,
Адунеи азы уҵәыоушь?"
"Сара убри азы исҳәоит, исҳәандаз ҳәа сгәы иҭоуижьҭеи кыр ҵуеит… Аԥсабараҿы иччозсрыцыччон, иҵәыуаз срыцҵәуан, игәырҩуаз срыцгәырҩон, зегьы рхьаа саргьы исхьаан ихьз?азгьы срылахәын… Сара схала егьсзмырҽеит, "ахыз, хымҳа-џьымшьа амгьал архаауеит" ҳәа ишырҳәоуа еԥш, ахьан амаз сара сызызгәаҟуаз, сара егьысџьыишьомызт, сызцыччозгьы лаҵахәыла дсыхәаԥшыуан.Сара сангәаҟыуаз оҩы дсыцымгәаҟт, саныччоз оҩы дсымыччеит… Сгәахшәеит аԥсабара…  Сҭынчхыеит… Гәхьаа сымам сара абра…"

     АШЬҬАХЬӠАТӘЫИ  ИАХЬ
"Дад, уара иҳауҳәозеи?
Аԥсабара зырҵысыуаз,
Ауаа рыԥсы знапаҿы иҟаз,
Аҳ дыу, аҳәынҭқар?"
"Сара, дадраа ишәасҳәозеи… Ишыжәдыруа еԥш аԥсабара нарҳәы-аарҳәуа исыман. Ауаа рынасыԥ. рыразҟы, рыԥсҭазара снапы ианын… Исыбеиаз ԥагьахан сагьыргәалашәомызт,исырӷарыз сышәира иаҿын, ацәгьа зыхьуаз сара сзы ацәашьы ахы ларханы ирбылуан. Сааԥсеит, исыгхаз рацәахеит,сгәы каҳаит, схы сцәымӷхеит… Ҵоуп, афатә ажәтә азы қьаф зыуан, аха гьамас иамаз сыжәлар сара сзы ицәгьауцәаны, ицәгьа ҳәацәаны ианыҟала… Араҟа исыбыргузеи, сыԥсысшьеит…"
                                                                                                          Г.
                                        ЕХЬАТӘЫИ а-№ АҾЫ
Аԥхьагыла ажәа
Ажәабжьқәеи аҭелқәеи
"Аҵара здыруа аԥхьа дгылыоит, аҵара змам ашьҭахьы дгылоит"    Д.Аланиа
Анкьатәыи ауаа. Д.
Иосиф де Лангл ҳаԥхьаҟа иҟалаша ҳәа ииҳәаз. Г.
Аҟәатәыи асеминариа аҭыӡшәа. Деге.
Ахьӡыртәрақәа. Хроника

              ИОСИФ де ЛАНГЛ ҲАԤХЬАҞА ИҞАЛАША ҲӘА ИИҲӘАЗ
                                                (Предсказание)
Ԥасатәыи аномер аҿы иааҩит Иосиф де Лангл Ҭырқәтәыла азы ииҳәаз ожәы ара иааҩуеит Африкаҿы аҳәынҭқаррақәа иҟоу Италыеи ирԥеиԥшыу ҳәа ииҳәоуа.
Италиа ахәамц иаханаргылоит ахьы, арӷьа шьа?гьы  макьа иаҵагылам, аҵанаргылоит. Виктор Еммануел аусқәа зегьы (бзиагьы цәгьагьы) ихаҿы иааигоит.
Аԥшьа цқьа дцоит Иерусалимҟа. Абрис аныҟалуа аамҭазы Гарибалдаа Венециа ишьҭырхыуеит Италиа зегьы еидны, акны излаҟалара аус. Абрис Иосиф ииҳәаз Мартин Задек иацыиҵоит Африказы абрис еиԥш ажәа: "Аҩадатә (с севера) х-жәларык иаарышьҭыуеит рыӷбақәа ҵҩа змам Африка иавоу амшынқәа рҿы, иаарласынгьы дара рнапаҿы иҟарҵоит иара…
Европантә ҳәынҭқар дыук Азиа абжеиҳарак игоит, иарбан мчызаалакгьы акы дазынкылоуам.
Абрис еиԥш ажәа иҳәеит Мартыин Задек 1769 ш. раан, қьырса мза 20 рзы.
Иосиф де Лангл абрис иҳәеит 1867 ш. раан.
                                                                              Гә.

                  АҞӘАТӘЫИ  АРҴАҨРА СЕМИНАРИА  АҬЫӠШӘА
Ехьа ожәраанӡа изҩыуан Горскаиа школа аҭоурых, ожәышьҭа асеминариазы абра иааркьаҿны ҩбаҟа жәа сҳәоит.
Аҟәатәыи асеминариа хыртыит иуны 1 ? азы 1915 ш. раан, аҷкәынцәа ашәҟәыԥхьара иалагыеит сентиабр мзазы. Ԥасатәыи ашықәс инаркны ҵыԥхынӡа (1919) аԥсацәа еиҳан. Урҭ ирышьҭанеиуан агырқәа рыҷкәынцәа, урҭ рышьҭахь аурысқәа рыҷкәынцәа.
Сынтәа аԥсуа ҷкәынцәа рхыԥхьаӡара наӡоит 45-ҩык рҟынӡа, аурысқәа 16 -20-ҩык рҟынӡа, агьырҭ иаанхаз хынҩажәаҩык рҟынӡа агырцәеи ақырҭқәеи роуп. Ҵыԥх абра иалгыеит ааҩык раҟара аԥсацәа, сынтәа – хәбык.
Сара излазбауала, абра изҵуа, аԥсацәа рыҷкәынцәа рхыԥхьаӡара иаҳа-иаҳа, есышықәса иазҵоит, шьҭаранахыс иаҳагьы иазҵар ҟалап, хәыҷык ҳаинтиллтгенциеи ҳаԥсуа рҵаҩцәеи рхаҿы иааганы, аҷкәынцәа бзиа иазыҟаҵаны иҭарымҵар.
Ҵыԥх абрис асеминариа иалгақәаз аԥсацәа ҷкәынцәа Қарҭҟа аҵара аиҳабырахь ицеит ԥшьҩык, агьырҭ аԥшьҩык абра инхыеит.
                                                                         Деге

                          
  АҲЫ  АԤСАЦӘА!
Аҳы шьҭа аԥсацәа!
Ҳанеихап ҳаԥхьаҟа,
Зыӡбахә ҳаҳауа алашарахь,
Ҳала хызтша ҳара зегьы.

Хазы-хазы акәымкәа,
Ҳаидгылап ҳара зегьы,
Ҳаус уа ҳара икны,
Ҳанеихап ҳара ҳаԥхьаҟа!
                                Коӷониа Иван

АԤСНЫ АЗЫ ҨБАҞА ЖӘА
              АԤСНЫ
Иҟоума мшәан џьара,
Ҳ-Аԥсны еиԥш иҟоу акы.
Иҿаԥха-ҿаччоуа. иԥшӡаӡа,
Ишьҭамыи илашоуа иара?!

Аладахьы – Амшын еиқәа,
Аҩадахьы – ашьха дыуқәа,
Урҭ рҟынтә иалсны имаауеи,
Ӡы еиԥшым арҩаш дыуқәа.

Бзиа ишԥазбоуа Аԥсны сара,
Сыԥсы аҩыҭкаареиԥш изымбои,
Сара уара сыуԥырҵоит ҳәа,
Сыздыргәышьом тәым џьара ҳәа.

Ҳара зегьы ҳанеибеиԥшны
Бзиа даара уаабаӡоит,
Ҳ-Аԥсны какаҷ зеиӷьаҟам,
Ҳ-Аԥсны гәыкы, ҳ-Аԥсны хаа…
                                   Иуана Коӷониа.

             АӶЬЫЧ
Аныҳә дыу Мшаԥы азы, 
Ашьтәа моу, ацә ишьыр зылшоз аоҩы,
Имдырразы, иԥагьаразы,
Дыдәықәлыеит дӷьычразы.

Иқәымҿыиеит изқәикыз,
Дганы дыҭаркыит абаа дыу аҿы,
Иқыҭа дналганы хара дгьылк аҿы.

Ишԥа иԥхыеи сыӷьыч рыцҳа,
Иан лбысҭаԥха,
Акәтаӷь ҟаԥшь зегьы ирзеиԥшыз,
Аныҳәа дыу Мшаԥы лаша.

Гәнаҳа дыу имыҳаи Анцәа иҿы,
Анцәа аҳамҭа дыус ииҭаз,иԥсҭазаара хәыҷы,
Иахымхәыцкәа иԥхаҭазтәыз,
Ибжьымсыуаны ибжьызхыз?
                                  Мишьа Кәычбериа

                                              ХРОНИКА
Акәац ожәы ҳаазқәылаз иҟаӡам, оҩы иоургьы 50 - 60 манаҭ еиҵаны фунтк оуам. Кәтаӷьк 5 м. акәты – 180 -240 м. Ашә фунтк 90 -100 м. Ԥаҭликак ахш 20 м. Ԥуҭк аџьықәреи 500 -550 м. Ԥуҭк ашыла 550 -600 м. Ачашыла шкәакәа фунтк 4?2м., ача 33 м. фунтк…. Абасоуп афатәқәа рыхә шыҟоу Аҟәа ожәы ҳаазқәылаз аамҭазы.


Аҟәа агәҭа адә дыу иҟоу изқьнагьы ахылаԥшра агын, ожәыгь иагыуп. Зны уԥшыр акәтыҵәҟьагьы ҳәра инықәлар иганы управаҿы ишҭаркыуа убоит, ашьҭахьы уԥшыр 2 -3 мзы аҳәақәа адгьыл жыуа иқәуп, акамбашьқәа аӡаҩ (аӡмах) дыуқәа ҟарҵан, рыфҩы аҟыиҳәа игуо иҭажьыуп, оҩы ибуом. Изыҟалазеи абас? Иабацеи ақалақь абацәа?
Ари ақалақь уаа рзы ачымазара бааԥсы арҵысуеит тәа!

                 АԤСЫШӘАЛА АРҴАГА  ШӘЫҞӘҚӘА АКЬЫԤХЬ РААРХАРА
Ари аԥхьатәыи а-№ аҿы иааҩуан аԥсуа шәыҟәқәа акьыԥхь раархара иалагыеит ҳәа, аха корректорцәас иҟалуо дҳаздыруам цқьа еилырганы ҳәа. Ожәы иаадырт урҭ зыусҭқәаз. Аӡәы АҩҶоҷуа, агьыи Д.Аланиа, ахҩы Д.Гәлиа. Абарҭ роуп ожәы аԥсуа шәыҟәқәа акьыԥхь раархара иахагылоу.

                                                        ШӘАЧА
Шәача ожәы аакьыскьа иахҭнагаз зегьы ижәдыруеит. Зны адоброволццәа рнапаҿы иҟан, ожәы аболшевикцәа рнапаҿы иҟоуп.
Ԥаса уҳәа, ашьҭахьы уҳәа изқьнагьы абра ар иқәжьыз ирыхҟьаны азҩа – ахолера ҵысын, ауаа даара цәгьа иннарҵәеит, аха ожәы хәыҷык еиқәтәашәа иҟоуп.

                      ОДЫШЬ СЫНТӘА АҼАҨРАҚӘА ШЫҞОУ
Одышьынтә иаауа ицакәо рыла излаҳаҳауала, даара аҽаҩра бзиахыеит сынтәа Одышь. Аџьықәреи ҟатҟатуа ужәҩахыр иаақәсуа иҟалахьеит зехьынџьара, шамахада акәымзар. Ажь аҭыӡшәагьы даара ибзианы ирҳәоит. Зегьы рҽадцаланы аусура иаҿуп. Егьымыу егьымҳәа игьалуо ақыҭа ирылоу аӡәы дыубашам. Ус аӡәы дааҟаларгьы, ҭаҳмадаӡак иакәымзар. дыкны афронт ахь дрышьҭыуеит. Абрис аҟнытә уҳәа, нас сынтәа амлашьра иҟалаз уҳәа, ажәлар даара иархәыцын, иара усгьы аусура злаз ауаа, сынтәа еиҳа рҽадцаланы аус ӷәӷәала иркыит.


                                           АЖӘАБЖЬҚӘА
                                      МОСКВА  АҞАЗШЬА
Москва аҩныуҵҟатәыи амҩа дуқәа рҿы дыук ауаа анны иубаӡом. Атрамваиқәа аныҟәара иаҟәыҵыит. Ԥасатәыи – жәа нызқьыи ҩажәа нызқьыи рцынхәрас ожәы Москва иубоит 2 - 3нызқь раҟара аизвозшьчикцәа.
Ақалақь агәҭантәыи амҩақәа ракәымзар, агьырҭ амҩақәа рҿы аҳаскьын агылара иаҿыуп. Ақалақь аҿы аиҳарак милиционерцәас игылоу ҳәсақәоуп.
Кремл ашҟа оҩ днарышьҭуам, аиҳабыра зегьы уа иҟоуп азы.
Шықәсыкала ҩынтә заҵәык роуп ажәлар Кремл аҿы анеира ианақәиҭу: Қьырсазыныи амшаԥ аухаи.
Амҩақәа дырлашаӡом шамахамар.

                                          АМАӶАЗАҚӘА
Шықәсык ала 200м. рыхә аиҳа амаӷаза аҟнытә аба узаахәуам. Уаатәыи рыхәқәа зеиԥшроу ала, хәыҷӡак ауп иоуа.

                                              АТЕАТРҚӘА
Атеатрқәа рахь ажәлар рацәаны инеиуеит. Атеатрқәа рҿы даара ихьҭоуп, идырхауам. Ахьҭазы иадыркқәаз атеатрқәа ыҟоуп. Артиска? бзиақәа рахь хҩык раҟара ԥсыит.

                                              АГИТАЦИА
Амитинг азы ес-хәаша еизоит.

                                          АНЫҲӘАРҬАҚӘА
Аныҳәарҭақәа (ауахәамақәа) рышәқәа артуп. Аныҳәарҭақәа аркыуп ҳәа ирҳәоуа мцыуп. Анцәа иашьапкцәа рацәоуп.

                                           БИБЛИОТЕКА
… Зхатә библиотека змаз зегьы ирымырхыит. Румианцевыи, Тургеневыи рыхьӡала иҟаз абиблиотекақәа ишыҟаз иҟоуп.

                                              МЕДИЦИНА
Аҳақьымцәа зегьв аказен маҵура иалоуп. Аҳақьымцәа ачымазаҩ ибара иахнеиуазы 4000 манаҭ ргоит. Ари аԥарахь дыуны аҳақьымцәа ирзынхауам, аиҳарак аизвозшьчикцәа иргоит.
                                  "Н.С."

Баҭымынтә иааз ауаа изларҳәоуала Врангел ир раԥхьаҟа инеихеит, рҭыԥ дырҭбааит. Ақалақь Мелитопол ргыеит. Ари ақалақь анырга ироут уа имаҷымкәа ачашыла.

                              Жәлала аоҩ дыура аҵыхәԥҵәара
Аҩнуҵҟатәыи аусқәа знапы аныу Қырҭтәылатәыи аминистр захьынџьара адырра ҟаиҵеит дарбанзаалакгьы ожәраанӡа аҭауад, аамысҭа ҳәа аӡәы ихы иахьӡыимҵаразы, рыхьӡыи рыжәлыеи аханырҵуа аӡәы аамысҭа, ма аҭауад ҳәа ижәлыеи ихьӡыи ирывеимыргыларцы.

                                             ЏЬАМТӘЫЛА
Амрагыларахьтәыи Џьамтәыла (восточн. Персия) ус дуқәак ҟалап уҳәартәы аусқәа шьақәгылоуп. Ақыҭақәа рҿы ар неин рабџьарқәа рымхра напы адыркыит.

                                       ҚЫРҬТӘЫЛАЗЫ  АЧА
Италианаа рыӷбақәа рыла Ԥуҭ иааит ақырҭқәа рзы 300,000 ԥуҭ илагамкәа ача. Ишааиз еԥш абӷьааҳәа аҭыԥ иқәырҵеит.

                                                  ГАНЏЬА
Ажәабжьқәа иааҩуа рыла Ганџьааи аболшевикцәеи аибашьра ду ҟарҵеит уи аус оәыгь зынӡак еиқәтәаны иҟам рҳәоит.

                              МАХНО  ?ТҞӘАНЫ ИГАРА
Александровск акәш аб-цәа Махно ирыи иареи ирыкәшан тҟәаны иргыеит. Ир рабџьар дышьҭадырҵеит. Иара Махно баандаҩыла Ростовҟа дрышьҭыит.
                                                                                               "Слово"

                                         АРЕДАКЦИАХЬТӘ
Агазеҭ "Аԥсны" аредакциа шәыҳәоит ауездқәа рҿы Гәдауҭеи Очамчыреи агазеҭ ажәлар ирзызшақәуа, газеҭ хәыс ҳәа кыр ԥара шәымазар иаҳзаашәышьҭразы.
Избан акәзар. ақьаад нҵәан, ацынхәра қьаад шкәакәа ааҳхәароуп иаарласны. Ҳшәыҳәоит агазеҭ еиҵашәмырхаразы.

                                      "Аԥсны" иаԥхьоуа рахь !
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.
                                                                                        
                                                                                          РЕДАКТОР   АГӘЫԤ  
                                                                                        
                                                                              Сухум. Типография А.М.Зайдшера

                                        А   Ԥ   С   Н   Ы   
                     Есы-мчыбжьа иҭыҵуа демократ газеҭуп
         Ахә 5 м.                                                            Ахә 5 м.
 № 21 (59) АСАБША ИУН АМЗ 19 РЗЫ 1920 ШЫҚӘСА РААН (59) № 21

                           АГАЗЕҬ "АԤСНЫ" АКАНТОРА АҞНЫТӘ
Агазеҭ "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м. фымыз – 120 м.
Агзеҭ ианымаалоуа астатиақәа оҳәшьҭахьтәыла иаазҭыиз иахь ирызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиагьы агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография Зайдшера

                                БАХУА  ХАЖИМБА
Аредакциа аԥарақәа ҵыԥхиижьҭеи идхаланы иҟоу ожәыгь иаҳзааҭыиуам, агазеҭ ииҭыизыи изымҭыизыи раҳасаб ҳаирбоуам, шәынтә-зқьынтә ҳаиҳәеит аха; убрри аҟнытә абрис анҵара ҳаҟәыҵыуам аԥарақәа идыу ааиҭыиаанӡа, иаҳасаб ҳаирбаанӡа.
               Иун 25-ба рҟынӡа ҳаизыԥшыуеит
                                                                                 Редакциа

                                              АҞӘА, 19 ИУН
Ожәы аакьыскьа жәлары зегьы ззыԥшуа, зыӡбахә рымоу аполиакцәеи аболшевикцәеи реибашьроуп. Аболшевикцәа Урыстәыла зегьы рнапаҿы иҟарҵараны и?агьрыгымкәа ианааи аамҭазы аполиакцәа ҵысын, аибашьра дыу ҟарҵеит, аболшевикцәа рҿы. Иаазқәылаз аб-цәагьы даара шәарҭа дыус иҟарҵеит аполиакцәа рыфронт. избан акәзар урҭ "Антанта", аиҳарак афранцызқәа рыцхраауеит, аџьаԥҳаныи, аибашьыга маҭәеи, аԥареи урҭ рахьтә аполиакцәа ироуеит. Иҵабыргыҵәҟьаны аб-цәа рзы иагьшәарҭоуп аполиакцәа хшыҩла изеибашьыр. Аполиакцәа ԥаса зынгьы ӷәӷәала аб-цәа рахь рҿаархан, аха дыук мырҵыкәа аӡәыи аӡәыи еизҵауан аполиакцәа рҭыӡшәак ыҟаӡам ирыхьзеи ҳәа. Усҟан ирыхь, ҳасаб дыук аҵамкәа ирцәыҟалыеит реибашьра, иагьаҵахыеит, шьҭахьла ицеит. Ирыхьзеи, ирыгхазеи ҳәа уҵаауазар, рнапаҿы иааргаз атәылақәа ажәларқәа ахақәиҭра рымҭакәа дара тәыс излаҟарҵарыз аҳасаб шьҭырхыит, уи урҭ ажәларқәа ирымузт, ибунтын аполиакцәа рыус ԥхасҭанатәыит.
Ожәы ԥхьала ицоит, даарагьы аԥыжәара рымоуп аб-цәа рҿы ҳәа рҳәоит. Уи ҟазҵа ԥаса ирыгхаз ожәы идырҽеит ауп.
Литваа ехьа ожәраагӡа ирцәыргаз ақалақьқәа Гроднеи Вилнеи рызхындырҳәыит, Украинаа ртәылақәа иаагап ҳәа ԥаса изышьҭаз ожәы украинаа рзы еибашьуа Петлиура инапы ианырҵоит, атәым милаҭқәа, дарап иреиуам зегьы ахақәиҭра рырҭарцы иаҿуп. Ари ожәы аполиакцәа иҟарҵуа, ирҳәоуа рзынакӡозар, ҳәара аҭахым, даара хшыҩ бзиоуп, аб-цәагьы абрис даара мыцхәы иаршәар ҟалап, апбарҭ зегьы рнаҩс Врангелгьы имҵәыжәҩақәа леиҵых-ааиҵыихуа далагыеит. Абрис зегьы аб-цәа ирзеицәоу ауп, аха аполиакцәа дырҩагьых ажәытәтәыи рыԥсыцәгьарахь еиҭагьежьыит ҳәа сыҟоуп, агазеҭқәа изларҳәоуала, Кмев агуберниаҿы аполиакцәа рыҟазшьа, рныҟәашьа анхацәа арбунтыит, аполиакцәа амобилизациа иҟарҵаз аҿы ауаа ахаӡгылуам, убои еиԥшқәа абрис еԥшқәа рыла аполиакцәа рыус ԥаса еԥш еиҭаԥхасҭартәыр ҟалап, абрис аб-цәа ирзеиӷьыу ауп. Убас, ожәы ҳаазқәылаз аџьаԥҳаныи ар рацәеи змоу аҳәынҭқарра акәым еиааиуа, жәлары ахақәиҭра рызҭоуаи, измыргәамҵыуеи аҳәынҭқарроуп еиааиуа. Ауаа зыргәамҵыуеи, зегьы сара истәызааит изгоуа, амилаҭ ихәыҷы идыу ахақәиҭра рызымҭуа, егьа дҳәынҭқар ӷәӷәазаргьы. даҵамхар ԥсыхәа амам. Ожәтәыи аамҭа убасоуп ишыҟоу.


                                                 АКЫ  УАҞӘЫМҴӠАР…
Ари иаԥхьуа зегьы ишыжәдыруа еԥш, абар 30 шықәсы раҟара ҵыуеит аԥсуа шәыҟәқәа рыҩра саҿыуижьҭеи, аԥсуара кыр иазшьақәхозар абрис ишьақәнархап ҳәа… Ожәы аакьыскьа аԥсуа гәыҭлыхк, аҵара змоу, аԥсуара гәыкала, ԥсыкала иацхраауа дыаацәажәан ус сеиҳәеит: "Абрис аԥсышәала аҩреи аԥхьареи  ԥсуа шьаҭамырӡгоуп ҳәа иуҳәоижьҭеи, иуҩуоижьҭеи кыр ааҵуеит, сара уара иҟауҵаз анбанла исҵеит аԥсышәала аԥхьареи аҩреи, аха аԥсшәа ари аҟара аԥсуаа рзы амч амоуп ҳәа сыҟамызт… Аԥсшәа Гагрыеи Егрыи рнаҩс акы оҩы ихәарҭам, нас ихадцаланы изыиҵарызеи сгәахәуан, аха ожәы агәра згыеит, аԥсуа аԥсшәа ззымдыруа, аԥсышәала аҩреи аԥхьареи ззымдыруа, даара деиҵахоуп Аԥсны азы, ихьымӡӷыуп иара изы…Аԥсуа ибызшәа цқьа идыруазароуп, ари абызшәала аҵара имазароуп".
… Анцәа иџьшьоуп, 30  шықәса уахыи-ҽныи аҳәареи аҩреи саҿын… амала имыӡзаап сџьабаа, хар змам ауаа сықәшаҳаҭхауа иалагыеит.
                                                                                                Д. Гәлиа
                ЕХЬАТӘЫИ а-№ АҾЫ
Аԥхьагыла ажәа
Ажәабжьқәеи аҭелқәеи
Астатиақәа
Акы уаҟәамҵӡар… Д.Гәлиа
Ақыҭақәа рахь…  "Агәыԥ"
Ахьӡыртәра: Ажәеиԥшьаа. Д.Гә.
АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИС АЛА АԤСШӘА АҴАРА ЗЫԤСОУ ДШӘЫРДЫР!

                             ЕХЬАТӘЫИ а-№ АҾЫ
            Аԥхьагыла ажәа
            Ажәабжьқәеи аҭелқәеи
            Астатиқәа
            Акы уаҟәысҵыр… Д.Гәлиа
            Ақыҭақәа рахь…   "Агәыԥ"
            Ахьӡыртәра. Ажәеиԥшьаа Д.Гә. 

                                 АԤСУА  ҚЫҬАҚӘА  РАХЬ…
Ажәа знык иуҳәаз, ҩынтәы, хынтәы еиҭоуҳәар ҳаҭыр ақәым рҳәоит, аха ишԥааурыи, ҳажәа цқьа ақыҭа рҿы инаӡаны, рхаҿы инаганы, ргәы иҭагаланы, иазхәыцратәы еԥш иаҳзыҟамҵазар ҳәа гәҩарас иҟаҵаны, знык иаҳҳәаша ҩынтәгьы, хынтәгьы иҳамҳәапр ԥсыхәа ҳамам. Сыззаиуа ҳаԥсуа газеҭ ауп. Абрис аҵыхәала кыр ҳҳәахьеит, агазеҭ зыԥсоу зегьы ижәдыруеит. Газеҭ змам, зыбызшәала аԥхьареи аҩреи бзианы ишьақәыргыланы измам амилаҭ, милаҭ намӡаамӡас, зхала еиҳабырак еиҵыбырак уҳәа акы заҭ\оу милаҭыс ирыԥхьаӡуам, зхы иақәиҭу жәларангьы изыҟалуом. Убри аҟнытәоуп ҳаргьы ҳабызшәала агазеҭ ҭыҵландаз ҳәа напы заҳаркыз. Аха аԥсуа қыҭақәа абрис аҭыҵшьоуи, ашьақәгылашьоуи, аҳарџьала иҭыҵуои цқьаны еилырганы рхаҿы иҳазнамгыеит ҳәа гәҩарас иҟаҳҵеит, мамзар жәлары цқьа иагәылаԥшны ари аус ашьақәгылашьа рдыруазар шьҭа рхаҿы иааргагахьазаарын ҳәа ҳаҟоуп. Убри азоуп абрис агазеҭ аҭыӡшәа абра изааҩуа, шьақәыргылашьасгьы иамоу абрис абоиоуп: ҵыԥх, абрис агазеҭ ожәы иахагылоу агәыԥ иҳәеит Исидор Рамишьвили ареволиуциа ҟалаанӡа Қарҭ Наместник иусҳәарҭа атипографиаҿы аԥсуа шрифт иҟоу хәыда-ԥсада иҳауааит ҳәа. И.Рамишьвили дазыразхан иҳауратәа еиԥш иҟаиҵеит. Ахәыс ҳәа акы ҳшәазаргьы, аагараан ҳауаӡәы даара џьабаа ибазаргьы урҭ ҳара?уаҵан, аус иахәарҭам… Ашрифт ааганы Аҟәа ишьҭаҳҵеит. Ожәшьҭа газек ҭҳажьлар ҳҭаххеит, аха ари еиԥш аус дыу аус хьанҭа ацхыраара аҭахын, аиҳарак џьыбаҭыхла. Иара ари аус еиҵызхаз џьыбаҭыхла ҳмаҷын, аԥсуа жәлара зегьы еизганы, абрис аус ацхыраара арҭаратәа иаалырҟьаны иаҳзыҟамҵеит, усҟан моу абар убриижьҭеигьы шықәсыкыи бжакыи ҵыуеит, аха жәлара абри ргазеҭ заҵәы рхаҿы иааганы иацхрааратәы еԥш ожәыгь иаҳзыҟамҵац…
И.Рамишьвили амҩа ҳазқәиҵаз ала жәлары рсовет аҿы ҳаҳәеит аԥара ҳарҭалар азы, газеҭ ҭыжьгас. Ехьа ожәраанӡагьы асовет иҳарҭоуала ҳаԥсуа газеҭ ҭыҵыуеит. Аха ожәы ҳаазқәылаз ԥасатәыи а-№№ қәа рҿы ишанаҳҵуаз еԥш аԥсацәа ргазеҭ рҭахызар дара иҭрыжьлааит, аказен ԥара аҳәара шьҭа шәаҟәыҵыргьы ҟалап рҳәуа иалагыеит… Убри аҟнытә жәлары ишәыдаҳҵоит шьҭарнахыстәыи ҳгазеҭ ашьақәыргылара…
Шьақәыргылагас ҳара ҳгәаныла иаҭахыу абриоуп: қыҭа цыԥхьаӡа ҳҵеицәа, аҿарацәа аԥсуа шәҟәы иаԥхьаратәа 40 - 60- ҩык иреиҳамзар иреиҵам…   Иаҳҳәап ожәы қыҭа цыԥхьаӡа ҩажәеи хәҩык, ҩажәеи хәҩык раҟара (еиҵамкәа) аподписчикцәа ҟалар ақыҭақәа Гәдауҭа ауездаи Кәыдры ауездаи рҿы, ақалақьқәагьы налаҵаны 23-ҟа қыҭа ыҟоуп. 25-ҩык, 25-ҩык аподписчикцәа ҟалар  – 575 подписчик ҟалоит, агазеҭ хәы манаҭк ирыԥсоуп, мызкы 4-нтә иҭыҵуеит, ари аподписчикцәа ирылҵны мызкы агазеҭ иоуеит 11,500 м. Ари агазеҭ иазхоит, ашықәсан зны хәыҷык авечерқәа, аҽырҩрақәа уҳәа ирылҵуа ахьы қьаад хәҳагас ҳәа хәыҷык ҳгазеҭ иазаарҭыилар. Абасоуп ҳгазеҭ аҭыӡшәа шыҟоу… Аподрисцикцәа рхыԥхьаӡара шаҟа ирацәахыуа аҟара агазеҭ еиӷьнатәуеит. Аԥсацәа абрис иаԥхьуа, ҳшәыҳәоит қыҭа цыԥхьаӡа аизарақәа рҿы шәырзаԥхьаны, аус шәацхрааны абрис аԥсуа газеҭ ирҭахыу газеҭзар абрис хыхь ишысҳәаз еԥш иазныҟәаразы, дыук инаскьамгакәа ԥсыхәак зламоу ала, иаарласны.


                  АЖӘЕИԤШЬАА                                          
  (В.А.Жуковски ибаллада аҟнытә ахы инықәырԥшшәа еиҭагоуп)

Дабатәыи  ҽыуаҩыу абыҟҟаҳәа,
Ахьшәашәара лашьцазы инеиуа?
Еиҵахаз ҽыуаҩуп,
Ихәыҷы дыикыуп.
Ахәыҷы иаб дыигәыдӷәӷәалаӡеит,
Абгьы ахәыҷы дырӷәӷәаны дыикыуп.
Схәыҷы, ушәазшәа уызсыдыӷәӷәалазеи сара?
Баба, Ажәеиԥшьаа сыла даахыччалт,
Агәыргьын цәиқәара ихагылоуп,
Ижвкьа мыцхәы еилачуп.
Моумоу, дад, уи башоуп,
Аӡы ихчылоу ныҟәоуп.
"Ахәыҷы, уаахьаԥш сара сахь,
Узеигәырӷьаша рацәоуп сара сҿы;
Ашәҭ какаҷқәа афылдышь ӡқәа,
Хьы-аарцыроуп сызыҩноу аҩнқәа".
Баба, Ажәеиԥшьаа дсацәажәоит сара,
Ахьа, афылдышь зегьы иҭахыуп сара сзы.
Моумоу, дад, схәыҷы,
Уажьазар акәхап акы,
Аԥша ҿыхазҭгьы,
Иарҵысыит абӷьы.
"Сара сахь, дад, ахәыҷы,
Сара сахь, сыџьрахь,
Зеиӷаҟам сыԥҳацәа убап уа,
Амза лашараҿы ихәмаруа, иԥыруа,
Ихәмаруа, иԥыруа удырцәалап уара".
Баҩа, Ажәеиԥшьаа иԥҳацәа,
Еизыигоит, избоит,
Амахә цәылашьцарахьтә,
Сара сзы рнапқәа рҟьоит.
Моумоу, дад, зегь ҭынчыуп,
Аҵых лашьцаҿы,
Акәашқәа гылоуп
Абна еилач аҿы.
"Ахәыҷы, уԥшӡара сеилаҳаит сара,
Иуҭахы, иуҭахым, сара устәхароуп уара".
Баба, Ажәеиԥшьаа дҳашьҭалт,
Абар, дҳахьӡоит, дааиӡеит,
Сыԥсы маҷхыеит,
Сыԥсы хьанҭахыеит.
Аҽыуаҩ дшәан, дыҩуам, дԥыруеит,
Аԥшқа дқыџьқыџьуеит,
Аԥшқа дҵәаауеит.
Аҽыуҩ дыццакӡеит.
Аҽыоҩ иҩны днаӡеит.
Аԥшқа дыԥсны данын инапы.
                                                         Д.Гәлиа

                                  ҬЫРҚӘТӘЫЛА
                Ауааԥсыра Ҭырқәтәыла ҿыц аҿы иҟоу рхыԥхьаӡара
Ожәы аакьыскьа агазеҭқәа изларҳәоуала Балкан аибашьра ҟалаанӡа 23 миллион раҟара инаӡон. Уи аибашьраҿы 4 миллионк рыгхыеит. 19 миллион иаанхаз рахь ожәтәыи аибашьра дыу аан ҩ-миллионк раҟара рыгхыеит. Иаанхыеит 17 миллион раҟара. Ҭырқәтәыла ожәы аакьыскьа иззырҳәақәа? агуберниақәа: Адрианопол, Геджас, Месопатамиа, Сириа, нас аерманцәа ргуберниақәа ацрыухыр быжь миллионкыи бжакыи, аа-миллионкыи реиҳа зыҟалыуом. Абарҭ аа-миллионк рахьгьы ақырҭқәа, ауриақәа, ачарқьазқәа, абырзенқәа нарыцрыухыр 4 миллионк реиҳа зыҟалуом.
                                                                                             "Слово"

                                        АЖӘАБЖЬҚӘА
                                            ҞРЫИМ
Аинглызқәа ргазеҭқәа рыҟнытә излазбуала, Врангел ар ӡыхыижьт Таман ашыцраҿы. (Куб. аобл.)

                             АБ-ЦӘА ЕНЗЕЛЬ НРЫЖЬТ
Тегерантә иааз аҭел излаҳәоуала аб-цәа Ензель нрыжьуеит.

                    АҚЫРҬҚӘЕИ АЗАРБЕЖАНАИ РЕИНЫШӘАРА
ари амзазы, ахәылбыҽха 10 с.рзы аԥҟара аинышәара шьҭырхт Ақырҭқәеи Азарбеджаннаи.

                              Гори астанциа арҿыцра
Гориастанциа ҿыц ҟаҵараразы аус шьҭырхт.

Аб-цәа Киев иназааигәахыеит, иаарласны  ишьҭырхыр ҟалап. Аполиакцәа шьҭахьла еихыеит аҳәеит ехьатәыи аҭел.

                                   КИРОВ  ИААРА
Аболшевикцәа рмиссиа Қарҭ иааразы иҟоу хыс ирымоу Москвантә ддәықәлыеит, ари амчыбжьыкала Қарҭ дҟалап рҳәоит. Ҩызцәас ицыуп 30-ҩык раҟара рҳәоит.

                   ЗЫХЬӠ  МЫԤСУА  АҾЫҴ  УАА
Афранцызқәа ракадемиаҿы иаларҵеит хҩык ачлен ҿыцқәа: Роберт де-Флер, Жозе Бедье, Андре Шеврильон. Арҭ ахҩыкгьы аҩымҭа бзиақәа акры змоу уаауп.

                 АБОЛШЕВИКЦӘЕИ АҬЫРҚӘЦӘЕИ РСОИУЗ
Аболшевикцәеи аҭырқәцәеи асоиуз рымоуп, рыцәгьеи рыбзиеи ҳәа ирҳәоуа "Слово" излаҳәоуала мцыуп, изыҟамлуо акыоуп. Избан акәзар аҭырқәцәа зышьҭоуи, аболшевикцәа рыпланқәеи изеиқәшәоуа акы акәым.

                МУСҬАФА  ҚЕМАЛ  ИЗМЫИТ ИҞАЗААРА
Афранцызқәа ргазеҭ излаҳәоуала Мусҭафа Кемал ир рнапаҿы иҟоуп аладахьтәыи аԥаҩ Измыит аӡы бжьахал.

                                      ЕНЗЕЛЬ
Тегерантәыи агазеҭқәа изларҳәоуала аџь??қәа ацәажәара рымоуп аб-цәа рҿы Ензель нрыжьразы, Ензель ожәы аб-цәа рнапаҿы иҟоуп.

                                      ОДЕССА
Ожәы аакьыскьа ажәаны ирҳәоуа иалагыеит Одесса зны адоброволццәа иргыеит ҳәа; зны Украинаа рыр иргеит ҳәа, ишакәзаалакгьы Одесса знапаҿы иҟоу цқьа еилкааны оҩы издырамызт. Лондантә радио иаанагыеи – Одесса Украинаа рыр иргыеит ҳәа. Сҭампылынтә иааз ажәабжь ала адобр-цәа рнапаҿы иҟоцп. Ожәы Советрадио излаҳәоуала ари Ростовтә иааит, Одесса абол-цәа рнапаҿы иҟоуп. Ар аизгара иаҿыуп аполиакцәа рыфронтахь ирышьҭразы.
                                                           "Слово"

                          АГАЗЕҬҚӘА РЫХӘ АЗҲАРА
Қарҭтәыи иаақәо агазеҭқәа рыхә даара иазҳаит. Номерк "Грузиа", ма "Слово" 12 манаҭ рҟынӡа инаӡоуа иалагыеит.

                                        КИЛИКИА???
Ҭырқәтәыла Киликиа иаҵанакыуа атәылаҿы Урфа, аҭырқә ры афранцызқәа рыр ирықәлан даара аԥхасҭа ҟарҵеит.
Афранцыз ры, гарнизон 500 -ҩык ауаа рахь инхыеит 132 -ҩык асалдаҭқәеи фицаркыи.
             "Слово"

                                     ҬЫРҚӘТӘЫЛА
Аҭырқә еиҳабыра асоиузникцәа рахь аҳәара ҟарҵеит амрагыларахьтәыи Фракиа рымгаразы, аинышәара аԥҟара ашәҟәы ара аҭырқәцәа рнапы ақәырҵаанӡа.

Аб-цәа ргазеҭ "Правда" Врангел иҽеибыиҭеит, аполиакцәа иареи иедгылоит, ҳамч зегьы леибыҭаны, еиӡакны ианаамҭоу рымч рымҳамҟьозар даара ишәарҭоуп аҳәоит.

                                        ДАГЕСҬАН
Қарҭ иҟоу ашьхаруаа изларҳәоуала Дагесҭан ҭынчрам, ажәлар бунтыит. адәыӷба мҩа ԥхасҭартәыит Петровск шыҟоу. Ҭемир-хан-Шура Дагесҭанаа рнапаҿы иҟоуп рҳәоит.

            АИНГЛЫЗ ЕИБАШЬЫГА ӶБАҚӘА БАЛТИА АМШЫН АҾЫ
Ожәы аакьыскьа агазеҭқәа изларҳәоуала аинглыз еибашьыга ӷбақәа Балтиа амшын иҭалҭ. Ари аболшевикцәа даара ирцәымыӷыу усыуп, дара ирԥырхахаразы инеиуеит ҳәа гәҩарас иркыит.

                                    АЧЧИАЦӘА – АҲӘАЦӘА
Ожәы аакьыскьа Аҟәа аччиацәа-аҳәацәа рхыԥхьаӡара рацәахаӡеит. Қарҭгьы убас урҭ рхыԥхьаӡара цәгьахаӡан (Аиҳарак ахәыҷқәа) апырказ ҭрыжьт, абарҭ ахәыҷқәа зыҭәқәоу ақалақьҳәаҩыс иаларымҵаразы, иалазҵаз аҭакра иқәырҵуаны.

                                     РЕДАКТОР  "АГӘЫԤ"

Иаҳхысыз 1919 шықәсазы Тамшь ақыҭан иҟаҳҵеит аспектакл. Апиеса Димитри Гәлиа иҟаиҵаз "Мыш-мыжда" акәын. Иҳауит убри аспектакл аҟынтә хәышә манаҭ раҟара, ари аԥара агазеҭ "Аԥсны" ахьӡала еизаагыеит. Аха агазеҭ ахь акгьы мааит. Изыҟала сыздырам, сшәоит, абрис шыралаз агазеҭ ианышәҵаразы, аԥарақәагьы асҟаамҭа иахьынхаз изыхҟьаз елшәыргаразы.
                                       Авечер иалаз рыуаӡәы

Абрис Тамшь ишыҟарҵаз еԥш убас џьара- ҩыџьара раҟара Гәдауҭа ауездыи Кәыдры ауезд аҿыи аԥара агазеҭ азы еизыргыеит ҳәа ҳаҳаит, аха арахь агазеҭахь егьҳамбеит. Ас иамҩоума? Ақыҭа агазеҭ ахь иаа џьыршьоит, усҟан уи џьоукы ибжьыхны иргоит. Абасоуп џьоукы шыҟоу, агазеҭ иацхраауашәа агазеҭ иаԥырхагоу ныҟәыргоит. Абарҭ реиԥш иҟоу, агазеҭ аԥара бжьазфаауа иамҩамыз ирықәнагыуа рашәҳәаразы АԤСУАА!
                Редакциа

                        АШЬҬАХЬӠАТӘЫИ АСААҬ АЗЫ
Шәача "зелионоармеицааи" аб-цәеи рыбжьара аибашьра ҟалыеит. Абрис Аҟәа иҳаҳауан абзарбзан быжьқәа.

                                              БАҬЫМ
Баҭым аинглызцәа инрыжьуеит, ицоит дыук мырҵыкәа ҳәа ажәа рҳәоуа иалагыеит. Убри иахҟьаны иаарласны Баҭым аус дыуқәа ҟалар ҟалап.

                     АБОЛШЕВИКЦӘА РМИССИА ҚАРҬҞА РААРА
Қарҭ ироуут аҭел Москватә аб-цәа рмиссиа неиуеит ҳәа. Ари амиссиа Қыртәыла аболшевикцәа реиҳабырас иҟалоит.

Абол-цәеи аполиакцәеи рыфронтқәа рҿы аибашьра дыу ыҟоуп. Зны аболшевикцәа ԥхьала инеихоит, зны аполиакцәа.

Ақырҭқәа рыфронтқәа зехьынџьара ожәы иаазқәылаз ҭынчроуп. Рок акәш, Бодерск акаҵәара шыҟоу ауаԥсқәеи ақырҭ рыи хәыҷык иааидысдеит.

                                                                              
                                                                                  РЕДАКТОР   АГӘЫԤ
                                                                                              
                                                     Сухум. Типография А.М.Зайдшера


                        А   Ԥ   С   Н   Ы   
           Есы-мчыбжьа иҭыҵуа демократ газеҭуп
                       Ахә 5 м.                                                      Ахә 5 м.
      № 22 (50) АСАБША ИУН АМЗ 26 РЗЫ 1920 ШЫҚӘСА РААН (50) № 22

                                 АГАЗЕҬ "АԤСНЫ" АКАНТОРА АҞНЫТӘ
Агазе) "Аԥсны" азы акаресподенциа аазҭеиуа цқьа иеилырганы ақьаад аздаҟьак ауп иҩтәыу.
Мызкы агазеҭ "Аԥсны" хәыс иақәуп 20 м., фымыз – 120 м.
Агазеҭ ианымаалоуа астатиақәа оҳәшьҭахьтәыла иаазҭыиз иахь ирзызхнырҳәыуам, инырхыуеит.
Цқьа еилырганы иҩым, зыеилыргара цәгьау астатиақәа агазеҭ иамаҭәахәым акы еԥш иахәаԥшыуеит.
Агазеҭ "Аԥсны" адрес: Сухум, типография зайдшера

                                БАХУА   ХАЖИМБА
Аредакциа аԥарақәа ҵыԥхыижьҭеи идхыланы иҟоу ожәыгь иаҳзааҭыиуам, агазеҭ ииҭыизыи изымҭыизыи раҳасаб ҳаирбоуам шәынтә-зқьынтә ҳаиҳәеит аха; убри аҟынтә абрис анҵара ҳаҟәыҵыуам аԥарақәа идыу ааиҭыиаанӡа, иаҳасаб ҳаирбаанӡа.
Иун 30-ба рҟынӡа ҳаизыԥшуеит
                                                          Аредакциа

                                       АҞӘА, 28 ИУН
Ожәы аакьыскьа иааҩуан аполиакцәа ожәы иаазқәылаз хәыҷык ԥаса еԥш рыԥсы цәгьахуа иалагыеит, убри иахҟьаны амоблизациагьы цқьа изыҟамлыеит, абна-абрагьы анхацәа еибарбунтыуеит ҳәа. Цқьа ахшыҩ аҭаны рыусқәа шьақәдыргылар ажәларқәа ахақәиҭра рырымҭыуа иалагар, ԥаса еԥш рыусқәа бжьысыр ҟалап ҳәа шаҳҳәаз еԥш ҳагьамжьеит, аполиакцәа Киев рыцәцан шьҭахьла ацара иаҿыуп. Ожәы иаарлас ҿны Врангел ԥхьала дыеиханы аб-цәа рымч аӷәӷәара иара иахь ихьарԥшны ӷәӷәала аибашьра даламгар, аполиакцәа рымч аӷәӷәара зегьы рымҟьар ҟалап. Убрыи азы акәхап ожәы Врангел аибашьра дыу напы заиркы. Абрис аинрал игыеит рҳәоит Бердианскыи, Мариуполыи, Таганрогыи, Ростовҟа ихы хауп, мчы ӷәӷәак аб-цәа рахьтә иԥымлар убрыгь иаарласны инапаҿы иааигар ҟалап, ожәы мчы ӷәӷәа зманы аб-цәа зыцәшәуаны иҟоу абрис аинрал иоуп.

                                   АХАҚӘИҬРА АЗИН АҲӘАРА
Ареволиуциа аныҟала, зегьы ахақәиҭреи рхатә усқәеи ианрышьҭала аԥсуа жәлара Аҟәа еизаны Петроградҟа ирышьҭыз ахҩылаа абрис аҵаҟа ианысҵоит, Наҟ-наҟ азгьы оҩы ихамышҭразы, имыӡразы. Наҟ-наҟ, мышкы зны оҩы дахәаԥшыр, аԥсуаагьы зны акы рҽазыркзаарын иҳәап.
                                             Петроград
                                       Таврически аҳҭны 
        Аамҭала Урыстәылан аиҿкааразы иалыхыу акамитет
Аԥсуа жәлара оҩ дыуи, оҩ хәыҷыи неилымхкәа рхы ацыенхәрас иалырхыз ауаа рыла ишьҭырхыт ААМҬАЛА УРЫСТӘЫЛАН АИҾКААРАЗЫ ИАЛЫХЫУ АКАМИТЕТ АХЬ абрис еиԥш ажәа рыцҳаразы. Зхы иақәиҭны иҟаз атәыла АԤсны, дара рхы абзоурала Урыстәылан анапы аҵаҟаҿы рхы ҟарҵеит, ацәгьеи абзиеи хылаԥшҩыс ирымазаразы, 1810 шықәса рзы ишьҭырхыз аԥҟараҿы иԥхьаӡоу ахқәа рымчала. 
Убри инаркны ехьа ожәраанӡа хылаԥшцәас иҳамаз убри аԥҟара иқәныҟәамоу, жәлары азалымдареи, аргәамҵреи иҭаргыланы ирыман.
Ожәтәыи аамҭазы Урыстәылан аиҿкааҩцәа зегьы рзы ахақәиҭра аныҟарҵа, убри иақәгәыӷны Аԥсуа жәлара аҳәоит ироуразы азин ари атәылан аземства ахьыҟам азы аокруг аҿы дара рыусқәа зегьы, ашьаусгьы нарыдкыланы, Урыстәылан ҳҳәынҭқарраҿы иҟоу азакәанқәа рымчала иқәныҟәоу аӡыбцәа рыла, рыусқәа рбара дара ақәиҭны иҟаларазы.
Ҳаҷкәынцәа рхы ала иалҵны аибашьраҿы игылоуп, шьҭарнахысгьы еибашьлашт ари аибашьра ҳҳәынҭқарразы хьыӡла-ԥшала аҵыхә ԥҵәаанӡа.
Ехьа ожәраанӡа хыхь зыӡбахә ҳҳәаз аԥҟара гәамҭакәа ҳхылаԥшцәа рыла азалымарақәа иҳахьқәоз ԥыҭк аҟара иҳақәнагуа азинқәа анҳаулагь Аԥсуа жәлара хәыҷгьы, дыугьы аӡәы даанымхакәа ихыиоуп иқәразы гәыкала, ԥсыкала Урыстәылан иҟаларазы".
Абрис еԥш аус шьҭыхны, аурыс бызшәала иҩны ирышьҭыит Петрградҟа 1917 ш. рзы аха ацкы ажәа аанӡа аболшевикра ҟалан ҳарзаҳал бжьаӡыит.
                                                                                                      Г.
                                 АБЫРГЦӘА АШӘҞӘЫԤХАРА РЫРҴАРА
Ожәы аакьыскьа Аԥсны аземствақәа рахьтә ауаа ааны Аҟәа аибабара рыман, Аԥсны ашколқәа знапы ианыу акомисар иҿы. Аиҳарак ус бзианы ишьҭырхыз: абыргцәа, ехьа ожәраанӡа, ҵара змамкәа иҟақәоу ажәабжь еилыргауа, акы ҳнаԥхьыуа ҳҟаландаз згәахәуа зегьы аҵара аԥхьара ддырҵар азы; ҩба– арҵаҩцәа ожәы амаҵура иалақәоу рзы ари аԥхынра ҩымз акурсқәа рызхыртразы. Даҽа џьоукы (арҵаҩцәа) рзы шықәсы наӡак акурсқәа рзыҟарҵаразы. Абарҭ аусқәа ибзианы ирызшьақәыргылар, даара ус бзиоуп, ҳәара аҭахым, аха ҳара ҳахынаԥшуа, абрис аԥара аземствақәа ирықәгәыӷны ахазына 24 нызқь реиҳа рнаҭыуам. Арҭ аусқәа изларықәнагыуала иҟаҳҵап рҳәар 600 - 700 нызқь раҟара аҭахыуп. Ахазына аземствақәа ишрықәгәыӷыуа, азествақәа ахазына ишақәгәыӷыуа  "аҩыӡӡеик рыбжьара ахәԥҳа дыбжьысыит" ҳәа рҳәоит еԥш, абрис аус ԥхасҭахаыуа џьаҳшьоит.


                        "АХШЫҨ  ЗҬОУ  МГӘОУП…"
Ажәытә аахысгьы аԥсацәа ирымоуп ажәаԥҟас "ахшыҩ зҭоу мгәоуп" ҳәа. Дыук цқьа уазымхәыцыр, абрис еԥш ажәаԥҟас аԥсацәа ирымоуп ҳәа аҳәара оҩ дацәыԥхашьаратәы иҟоуп. Ахшыҩ ахы иҭамкәа, амгәаҿы ишԥаҟало ҳәа, аӡәы имҳәаразы. Аха ари ҵабыргыуп, избан уҳәозар аоҩы амла дакыр, афатә игхары, дӡышуа, дымлашьуа данынха. Ԥсыхәа амам дырра еилагоит, ихшыҩ маҷхоит… Уи аргама ожәы иаабоит: ареволиуциа ҟалаанӡа даара кыры рдыруеит ҳәа иҳамаз ауаа ожәы афатә, ажәтә анрыгха. Урыҿцәажәар, абарҭ ԥаса акыр рдыруеит ҳәа ирыххоуа изрымаз уҳәап… уи акы-ҩба аурысқәагьы абрис еԥш ажәаԥҟа рымазаап: "В здравом теле, здравыи ум" ҳәа. Хԥа, абарҭ исҳәақәаз зегьы иреиҳауп:

Христос адунеи аҿы даныҟаз,
Алашәцәа рылақәа анхыитуаз,
Ацыркьцәа аналыиргыуаз,
Аԥсцәа аныбзеитәуаз,
Нцәас ҳәа дрымԥхьаӡеит Иара.
Аха зны ацәҳәыраҿы ианыиртәа,
Чалыеи ԥсыӡлыеи ианыирча,
Инеибарҟааит зегьы абра:
Ииашаны уаадырт ожәшьҭа
Ииашаны оуп Анцәа Иԥа".
Абрис зегьы зхысҳәаауа убри оуп, аԥсацәа ҵара рымамкәа, даара ажәаԥҟа бзиақәа ажәытә аахысгьы ирымоуп, адырразгьы еиҵахоу уаам, аха гра дыус ирымоу – аҵара гәыкала иашьҭам. аӷьычра иаҟәыҵуам…
                                                                             Д.Гәлиа
АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИС АЛА АԤСШӘА АҴАРА ЗЫԤСОУ ДШӘЫРДЫР!

                                           ЕХЬАТӘЫИ а-№ АҾЫ
                      АԤХЬАГЫЛА АЖӘА.
                     Ахақәиҭра азин аҳәара .   Г.
                     Абыргцәа ашәҟәыԥхьара рырҵара  №
                     Ахшыҩ зҭоу мгәоуп.   Г.
                     Аҭелқәа, ажәабжьқәа  
                                         АЖӘАБЖЬҚӘА
Ақырҭқәеи ауаԥсқәеи рыфронт аҿы ақырҭқәа ԥхьала иеихан ақыҭа Хомки дара рнапаҿы иҟарҵеит. Агьырҭқәа рахт зехьынџьара ҭынчроуп.

                                  Киев иҟалаз аԥхасҭақәа
Аполиакцәа Киев ныжьны ианцоз електрическаиа станциа ԥхасҭартәыит, аӡқәа злаауаз, Владимир ихьӡала иҟаҵоу ауахәамаи астанцақәеи зегь ԥдыргыеит аб-цәа изларҳәоуала.

                                      Врангел ԥхьаҟа ицара
Ожәы агазеҭқәа изларҳәоуала Врангел ир иргыеит Бердианскыи Мариуполыи, ажәангьы  ирҳәоит Таганроггьы игыеит ҳәа. Абрис аибашьраҿы Врангел ир иргыеит тҟәаны 15, 000 -ҩык аб-цәа, 100-ҟа бзарбзан, апулемиотқәа, апартонақәа ирацәаны.

                              Аболшевикцәа ргазеҭ "Коммунист"
Ожәы аакьыскьа ақырҭқәеи аболшевикцәеи анеинаала Қырҭтәылатәыи аболшевикцәа рхатә газеҭ ҭрыжьыуа иалагыеит. Уи иахьӡырҵеит "Коммунист". Ақырҭқәа, ҳара иаҳзеицәоу акы рыҩрым, иаҳа аболшевикцәеи ҳареи ҳазлыеилаҵәаша рыҩлап ргәахәын азин рырҭеит. Ари агазеҭ аҿы усуцәас атәымуаа Қырҭтәыла иаҵанакыуаз ауаа ҩызцәас ирыдыркылан, ақырҭқәа ргәы иамыхәуа, рыҟаҵара иалагыеит. Агазеҭ "наше Слово излаҳәоуала арҭ ауаа ргазеҭ ала ақырҭ фронтқәа Азарбежаныи, Аҷареи, ауаԥсқәа рҿыи излакәадахаша аусқәа нвҟәыргыеит, асалдаҭқәа ирацәажәаны!..  Урҭ рыпланқәа зларбоуала Аҷареи, Аԥсныи, ожәы еибашьуа ауаԥсқәеи зынӡа Қырҭтәыла иалганы  хаз-хазы рхы иақәиҭны иҟаларазы иашьҭан… Убарҭқәа, убарҭқәа рҟынтә ақырҭқәа реиҳабыра аб-цә ргазеҭ "Коммунист" ашә адыркыит.

                                     Баҭым аҭарцәра
Ожәы аакьыскьа ҳаазқәылаз агазеҭқәа еицҿакны аинглызцәа Баҭым ҭадырцәуеит рҳәоит. Рыӷәӷәарҭас Баҭым иамақәазыи абзарбзан дыуқәеи зегьы ԥхасҭартәыит рҳәоит.

                                            Баҭым
17 ари амзазтәыи агазеҭ "Борьба" излаҳәоуала  аинглызцәа аӷба иҭаларцы рҽырхианы ишыҟаз реиҳабырахьтә адырра роут аӷба макьа шәҭамлан ҳәа. Врангел иҭарнакыс уа Баҭым иҟазгьы ишьҭахьҟа дхынҳәразы дыхианы дшыҟаз аинглызцәа анынха иаргьы дымцакәа иҽааныикылт.

                          Дырҩагьых амҳаџьыр ҭыӡшәа
Ожәы аакьыскьа Аҟәа иҟоу аинтелигенциа еизаны амҳаџьырқәа рҭыӡшәа иалацәажәуан. Иамҩаны ирбеит абарҭ ҳауаажәлар мчымхарыла аурыс ичиновникцәаи аҭырқәцәа рыагьентцәеи рыла Ҭырқәтәылаҟа ицаз рыҟазышьа, рыбзазашьа, абрахь рышьҭахьҟа ахынҳәра рҭахыу рҭахымыу аилкааразы оҩы дрышьҭразы, изаауаны изыҟалуозар изландырхаша, ишындырхаша аусқәа ирыхәаԥшыуан. Абрис аус азы акомитет хыс председателс далырхыит Г.Зыхәба, секретарс М.Ҭарнава, членцәас: В.Ачба, А.Ҷоҷуа, Д.Гәлиа, Д.Аланиа.
Ари акомитет иалоу аԥара рзеизгар абрис аус ӷәӷәала, гәыкала иашьҭаларазы иҟоуп. Акомитет Аԥсны инхоуа ауаа зегьы рахь агәыӷра рымоуп ари аус зегьрыла иацхраап ҳәа, аиҳарак ожәы азы џьыбаҭыхла.

                         Қырҭтәылантә акоммунистҭәа ркацара
Акоммунистқәа Қыртәыла аиҳабыра ирԥырхагоу аусқәа маӡала иныҟәызгуаз, абунтрақәа хыс иамақәаз иқыртәылантәқәамыз, хы-мыш рыҩнуҵҟа Қырҭтәыла иалҵны ицаразы ирыларҳәеит; ари еԥш аус аныҟала акоммунистқәа ӡәырҩы алҵны ицеит, имцакәа иаанхаз зегьы ҭвркыит.

                                        Қемал ԥашьа
Севастополынтә иааҩт ажәабжь Қемал ԥашьа Амшын Еиқәа шыҟоу дыеихыеит ҳәа. Убри анаҩс абрис аԥашьа адырра рыиҭоит, ирабжьеигоит аԥсабараҿы иҟоу амсылманцәа зегьы еидгыларазы абрис аибашьраҿы.

                                 Ҭырқәтәыла  аҭыӡшәа
Парижтә Рим адырра роут, ожәы аусқәа злааҳәыз раҳасаб ала аболшевикра Азарбеджан ианыҟала, ақырҭқәагьы урҭ аб-цәа ианырнышәа, аҭырқәцәа рҭыӡшәа аҳасаб ала афранцызқәа рполитика аадырҳәыит. Афранцызқәа ирыӡбыит аинглыз, Ҭырқәтәыла илазрҟәыразы згәы иҭоу дааныркылар азы, Ҭырқәтәыла усҵәҟьа даԥырхагамхаразы. Афранцызқәа ргәы иҭоуп аинышәара конгрес аҿы  аҭырқәцәа рзы ишьҭырхыз аус еиҭахәаԥшразы, аҭырқәцәа зырҭынчша, аб-цәа рахь имцуа иҟазҵаша уск рзышьҭырхырцы.

                                            Ауаԥсқәа
Гори ауезд аҿы ибунтыз ауаԥсқәа дырҭынчыит, урҭ рахь уаҳа ус рымамкәа рҽыҟарҵеит ақырҭқәа.

                                           Аџь?араа
Озургеҭ аҳәааҿы Баҭым аобласт аҿыи аџьараа ари амза 20 рзы ирықәлыит ақырҭқәа рҳәаа зыхьчуаз ар.

                             Аболшевикцәеи аполиакцәеи рыфронт
Апол-цәа хәыҷы-хәыҷла шьҭахьла ицоит, аб-цәа рнапаҿы иҟалыеит астанциа Жмеринск. Ҟрыим афронт аҿы аб-цәа изларҳәоуала Врангел иӷбақәа акы ҵаадырҟәрылт.
                        Очамчыратә аԥсуа газеҭ "Аԥсны" ахазҭоуа?  иахь
Акы еиԥшымкәа ҳауҳәоит, Гәдауҭатә ишаҳзаарҭыиз еԥш уара уҟынтәгьы иҳауразы агазеҭ азы аԥарақәа алазгалаз рыхьӡыи, рыжәлыеи, ианаларгалазыи, шаҟа аларгалазыи.

                                  Аинрал Шиллинг  ишьра  
Севостпол ашьра иқәрыӡбын дыршьыит аинрал Шеллинг Одесса аб-цәа иахьранаижьыз азы.

                                          Аинрал  Врангел
Ари аҩымш-хымшк аинрал Врангел иҭыӡшәа аҳәара иаҟәыҵыит.

                                  Мустафа Кемал дызусҭоу
Дамад ферид излаиҳәуала Мустафа Кемал дауриа шьҭроуп, ҩызцәас ҳәа идгылоугьы – Рустембеи дполиакыуп, Али-Тезал длемсыуп…  Дамад ферид излаиҳәуала Кемал ир шәнызқь рҟынӡа изынаӡуам.

                                Аинглызыи аб-цәеи реилацәажәара
Парижаа ргәы излаанагыуала аинглыз иҭахыуп аб-цәа хәыҷык дырнаалар, убриала аболшевикра Азиаҟа имцаратәы иҟаиҵаразы. Аха афранцызқәа абрис еԥш аинглыз иполитика дыук ибзианы ирыԥхьаӡуам, аб-цәа ас иаанханы рышьҭа дрыӷәӷәар наҟ-наҟ азы даара ишәарҭахоит, абрис аҟынтә афранцызқәа иаҳа еиӷьны ирыԥхьаӡоит аҭырқәа даанакыларазы амрагыларахьтәыи Сҭампыл ааигәара имырхразы иҟоу атәылақәа, изынрыжьразы абрис аҭырқәа дарҭынчыуеит, аболш-цәа рҿы ус имамкәа дҟанаҵоит. Абрис ала еҳа еиӷбны ирыԥхьаӡоит аҭырқәеи аб-цәеи ожәы зымч еилазҵарцы згәы иҭоу реиҟәгара.

                      Ақырҭқәеи ауаԥсқәеи реибашьра
Ехьа ожәраанӡа ишаҳҳәоз еԥш ауаԥсқәа аибашьра иаҵахан шьҭахьла ацара иаҿуп, Рокгьы ақырҭқәа иргыеит, 4-ҟа ауԥсқәа рпулемиотқәагьы ақырҭқәа рнапаҿы иҟалыеит.

                                     Ашьҭахьӡатәыи асааҭ азы
                                             Таганрог агара
21 ари амзазы Махно ир иргыеит Таганрог.

                                             Аԥсуаа  рахь
Ҳгазеҭ "Аԥсны" ахы иақәиҭны, аиҳабыра ирыхьԥшымкәа иҟаландаз шәгәхәазар, қыҭа цыԥхьаӡа 25 - 30-ҩык иреиҵамкәа аподписчикцәа ҟалароуп. Ожәы ари агазеҭ мчыбжьык ала зныкоуп ианҭыҵуа, ус акәымкәа мчыбжьыкала ҩынтә иҭыҵландаз шәгәахәуазар, қыҭа цыԥхьаӡа 50 - 50 -ҩык иреиҵамзароуп аподписчикцәа. Есымша иҭыҵуа ожәы иаарласны иаҳзыҟаҵуам, ақьаад ахә злацәгьау ала. Ақыҭақәа Аԥсны (аԥсуаа цқьа рқыҭақәа 24 -ҟа рҟынӡа рыԥхьаӡоит (самырзаҟана аламкәа). Агазеҭ зҭахву радрес Очамчыреи Гәдауҭеи иаҳдырбароуп. Нас арҭ ақалақьқәа рыҟнытә излароуша ҳасаб дара ирбароуп.
                                     Редакциа

Д.Гәлиа иҩымҭа аԥсуа шәыҟәқәа изҭахыу иоуеит аԥсуа газеҭ "Аԥсны" аредакциаҿы, ма изҩыз а-Гәлиа иҟнытә.
                          Ашәыҟәқәа абарҭ роуп
а) Ахьӡыртәра шәҟәы (сборн.стихотвор.) ………… 30 м.
б) Арԥызбеи аԥҳәызбеи рышәҟәы …………………. 15 м.
в)Ҩыџьа амлашьцәа (комедиа) …………………….. 10 м.
г)Мыш мыжда (водевил) ………………………………10 м.
д) Ажәхьа бзиа алыԥшаара……………………………10 м.
е) Аҽы ӷәӷәа, аҽы зҩыда алаӡара змоу адыршьа …10 м.
ж) Раԥхьаӡатәыи иҭыҵыз аԥсуа календар. Абрис ианыуп: аныҳәақәеи агьырҭқәеи рнаҩс амзақәа рыхьӡқәа, амш аныцәгьахои ианыбзиахои Аԥсны дыргас иамоқәоу, ашықәс захьӡыу аҭыӡшәа, иаазыркьаҿны Аԥсны агеографиа, иаазыркьаҿны аԥсуа жәлара рҭаурых, аԥсуа литература аҭоурых, агазеҭ аҭоурых, нас убри еԥшқәоу иҵагь……………………………………………………………………….  50 м.

                                   "Аԥсны"  иаԥхьуа  рахь!
Ожәы ҳаазқәылаз зегьы рыхә излацлаз азы ҳгазеҭ "Аԥсны" хәыс иақәуп номерк 5 м.

                                                                         
                                                                                 РЕДАКТОР   АГӘЫԤ 
                                                                         
                                                                       Сухумю Типография А.М.Зайдшера

                                        А   Ԥ   С   Н   Ы   
                     Есы-мчыбжьа иҭыҵуа демократ газеҭуп
              Ахә 5 м.                                                    Ахә 5 м.
   № 23 (51)  АҨАША ИУЛ АМЗ 6 РЗЫ 1920 ШЫҚӘСА  РААН (51) № 23

                                        АҞӘА, 6 КӘЫРКӘА 1920 ш.
Фышықәса, быжьшықәса рнаҩс аибашьра ду зхы цәырызгаз, ҳара излаабуала, макьа еиқәымтәацт, ҵыхәаԥҵәарак амам. Анкьа ҩыҳәынҭқаррак еибашьыр, еинышәуан, ианеинышәа аҽны нахыс имеибашьыз шьоукы реиԥш, реиҭаныиаирагьы, рыхәҳахәҭрагьы ԥаса, аибашьра рыбжьалаанӡа ишыҟаз еԥш иҟалауан, уи ҟазҵуаз убри акәын, еибашьуаз аҳәынҭқарцәа, даҽа ҳәынҭқарцәак еиндраалуан наҟ-наҟгьы ирықәнагуаз ажәа раҳауан, аус рызԥырҟуан. Ари аибашьра ду аҿы ус иҟамлыеит, оҩы еинимраалт. Урҭ еинзраалауадаз, адунеи еиҩшьаны наҟ-ааҟ еибашьуан, аинраалара иалацәажәашаз дара еибашьуаз рвакәын; ожәы уи аибашьраҿы еизаз рхазакәанқәа? дара иазԥырҟоит. изабашьуа изакәанқәа, изыруша дара иаԥырҵоит; еидшыланы еибашьуаз аҳәынҭқарцәа рыуаӡә данеиааи, ожәы шьҭа узыиааиз уара ишыуҭахыу дныҟәга ҳәа иоуҳәар, зынӡак дызлаитәыитәыша, дызлаиркәадаша, ихы дамыхәуадызр?аҟаиҵаша аҳасаб ауп иныҟәигуа.
Убри еԥш аус оуп абра иҟала: асоиузникцәа еиааит ари аибашьраҿы, ожәы изыиааиз наӡаӡа рымч рымырҟьарцы, иртәыртәрацы ауыс рыуоит. Дара урызҵаар,ҳара ас заауа даҽа зны аибашьра ҟамларазы, адунеи аҿы аҭынчра ҟаҳҵаразоуп ҳәа уарҳәоит. Уи бзиоуп, урҭ шьоукы дырҭынчуеит, аха дара…
"Аинышәара конференциа" ҳәа шьоукы дара асоиузникцәа идыртәеит. Уи уахәаԥшыр, ззын еиныршәароу ҳаздырам, аинышәара ацынхәрас "Аибашьра конференциа" ахьӡуҵаратәоуп ишыҟоу, избан акәзар, урҭ зеибашьуаз зықәшаҳаҭхара уск шьҭырымхыит. Убри аҟнытә уа ишьҭырхыуа аусқәа асоиузникцәа абџьарла аҭыԥ иақәаҳҵоит ҳәа иаҿуп. Убри азоуп Германиеи Ҭырқәтәылыеи уҳәа аҳәынҭқаррақәа рҿы ожәыгь ҭынчра зыҟам, ианыҟалашагьы Анцәа идырп.

                           АНАСЫԤ  АԤХЬАҞА  ИШЬҬОУП
Шьақырыи Ебырҳамыи ҳәа ҩыџьа еишьцәа нхон.Шьақыр деиҳабын, Ебырҳам деиҵбын, аҩыџьагьы рымхкәа еидын. Ҽнак, шьыжьымҭанӡа, Шьақьыр амхқәа шгәаиҭооз Ебырҳам имх аандаҿы ҭаҳмадак аҭырасқәа, аҳаскьынқәа ирхуа дыибеит. Шьақыр иимбаӡац аӡә иакәын уи, иџьеишьеит. Агәар днадгылан илаир?ажәеит: "Уа бзиа ууит!" "Бзиа убааит!" "Узыусҭаа сашьа изымдырооны имхы иҭоу аус зыуа?"
Сара Ебырҳам инасыԥ соуп. Иара дыцәоуп, аусура дацәаашьоит, аамҭа цооит. Ицынхәра ииуша ауыс сара изызуоит. Ус сымыур Ебырҳам имхы бжьысыуоит, иҭеигалара иаурым; сара инасыԥ соуп, сыицхрааоит.
         Шьақьыр даара иџьеишьеит, дышанхыеит азнак азы. "Уара Ебырҳам инасыԥ уоуп, аха сара сынасыԥ ихьзеи, дабаҟоу?"
–Уара унасыԥ дара хара дыҟоуп, уԥшыишь, иубома абни ашхәа дыу, – иҳәан, инапы нарханы днеирԥшыит, – убри нхыҵ ԥсҭа дыук ыҟоуп. Уи аԥсҭаҿы аҵлақәа зегьы ирылҳәҳәо џьы дыук гылоуп. Убри аџь амҵаны дыцәоуп уара унасыԥ. Уца дыԥшааны дырҿыхаунасыԥ дыуцхраап дахыуҭахыу. Ус ҳәаны даалгоны аҭаҳмада дааимпыҵабеит Шьақыр.
         Шьақьыр длатәан ахәыцра далагыеит. Иӡбеит инасыԥ иԥшаара дцарцы, дыиацәажәарцы. Адырҩаҽны Шьақыр дҽыжәланы имҩа дықәылт. Дара кыр днаскьахьан, бнак аҿы алым-дыук иԥылт. "Уабацои Шьақыр?". Шьақьыр дахьцоз иҳәеит. "Удинаныс, Шьақьыр, унасыԥ узырҿыхар ушазҵаара,хыхьк сымоуп, жәа-шықәса ҵыуеит исҟәаҵуам. Хәшәыс иамоу сзеилкаа, уаныхынҳәуа исоуҳәап".
Шьақыр дцеит. Мчыбжьык аҟара амҩа дықәын. Аҵыхәтәанӡа жәларык ахынхоз дрылалт. Уа дыркын, дҭаркыит. Уи аҳәынҭқарраҿы ус иԥҟаран, иреиуамкәа ирылашәаз дыкны зны дҭаркыуан, нас дыкнаҳаны дыршьуан. Иусқәа шыцәгьаз аныиба Шьақьыр даҳәеит рҳәынҭқар ибара. Аҳәынҭқар ианыиаҳа даадыирган дыиацәажәеит. Шьақыр имҩа зеиԥшраз аныиба, аҳәынҭқар ус иҳәеит: "Уца умҩахь, Шьақыр! Амала унасыԥ дҿыхар уизҵаа, изакәузеи сҳәынҭқарраҿы ианагьизеилаҩынтроу, ҭынчрак зыҟам. Уаныхынҳәуа исаҳә, уаадгыланы."
Шьақыр амҩа дықәлахт. Даҽа ҩаха , ҩымш амҩа дықәын аӡәы дыиԥымлаӡакәа. Дышнеиуаз ҭаҳмадакыи ԥҳәызба ԥшӡаӡакыи иԥылт. Шьақьыр инасыԥахь ҵаара дышцоз анеилыркаа ус иҳәеит: "Убаарашәыит, Шьақьыр, ушу?ԥсахра удырозар ак ҳзеилкаах ҳаргьы. Есы шықәса илаҳҵоит, илаҳҵалакгьы зегьы ыӡуоит, аарыхра ҳамаӡам, ҳџьабаа амала иӡуоит. Измааноу ҳзеилкаа, уаныхынҳәуа иҳаҳә, абра ҳҟалоит". "ибзиоуп" иҳәан дцеит Шьақыр имҩахь.
Аҵыхәҵанӡа длеит Шьақыр дахнеишаз. Инасыԥ аџь амҵан дыцәан, дыирҿыхан дыиазҵааит. Анасыԥ зегьы иҳәеит Шьақыр иҭахқәаз. "Шьҭа уцауахааз, Шьақьыр, унасыԥ уаԥхьаҟа ишьҭоуап" иҳәан, деиҭацәахт анасыԥ.
Шьақьыр дҽыжәланы дызлааз имҩа дықәылт. Дышнеиуаз иҭаҳмадеи аԥҳәызба ԥшӡеи иԥылахт. "Шәара шәҳәысҭаҿы ҵә?ак ҭагылоуп, амҵаны ҳаԥшьа дыук азнаӡа анышә иамоуп. Ишәыԥшаа, иҵышәх, шәхы иашәырхәа".
"Умҩахыҵ Шьақыр, дад, - иҳәеит аҭаҳмада, – уаала еицыҳаԥшаап ахьы, нас сыԥҳа дыусҭоит, даага ԥҳәысы, ахьгьы уара иумаз". Шьақыр дхәыцын мап икыит, сынасыԥ саԥхьаҟа ишьҭоуп иҳәан, урҭ кажьны амҩа дықәылт, дыш….. аҳәынҭқаара дналалт. Аҳәынҭқар иҿы днин ус иҳәеит: "Уара ухаҵаӡам, уԥҳәысыуп. Уи маӡа дыууп, ужәлар ирыздырӡоом, аха иазалшаӡоом аԥҳәыс зҳәынҭқарра, жәларык реиҳабыра лызныҟәгарцы. Убри азоуп аҭынчра уҳәынҭқарраҿы изыҟам"
"Ииашоуп, Шьақыр сара сыԥҳәысыуп, уи сҳәынҭқарраҿы уаҩыԥсы издырам. Усхатәа, аҳәынҭқарра зегьы унапаҿы иҟасҵоит", лҳәеит лара. Шьақыр дхәыцын, мап, сынасыԥ уигь акәым. Сынасыԥ саԥхьаӡа ишьҭоуп, иҳәан иҽы даасын имҩа дықәылт.
Дышнеиуаз, аԥхьаӡа алым ду ахыиԥылаз данааи, алым ахы ҿаҳәа ишьҭаны ишыӷызуаз, ибеит. "Шьақыр, уаама, абааԥсы, сыԥсыуеит умбои, схы сагооит, ииҳәазеи унасыԥ?"
"Зхы ак ҭаӡам, ауаа зегь реиҳа игаӡоу аӡәы ишьеи ижьыи рыла уҽыурҭәыр убзиахоит, иахцарагьы убарым ухыхь, сынасыԥ излеиҳәаз ала", иҳәеит Шьақыр.
Алым кыр ихәыцт. Нас иҩыҵҩырын, Шьақыр инапы аанакылан ус ианаҳәеит: "Шьақыр, уара уазхәыц, нас дабазбарыи уара уеиҳа игаӡоу, уара уеиҳа зхы агьҭаӡам". Абас ҳәаны, даимҿнажәжәан, сааҭкала дафеит, ишьалагьы аҽарҭәит.
Ҳара аԥсацәа ҳала ҭраа ҳанасыԥ иала?ар акы ҳзыҟалап ҳәа , ҳнапқәа еиқәыԥсаны ҳшыԥшыз, уажәы иҟаҳҵашаз ушьҭан даҽаз…. ишахҳарԥауоз, Шьақьыр инасыԥ дахнанагаз ҳамнеиааит. Аӡәыи сареи ажәак еимаҳкын, дык ҵуам, ари зхызҩызгьы уи оуп, даԥхьар иаҳа еиликаап, исҳәооз шыиашоу игәы азцап ҳәа сгәыӷоит.
                                                                                                        М. Аилакырба

                                                  



АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА, АБРИС АЛА АԤСШӘА АҴАРА ЗЫԤСОУ ДШӘЫРДЫР!

          ЕХЬАТӘЫИ а-№ аҿы
Аԥхьагыла ажәа
Анасыԥ аԥхьаҟа ишьҭоуп.  Аилакырба
Амцҳәаҩы аҵабырг аныиҳәуагьы оҩы ихаиҵуам.  Т. Шьаҟрыл-ԥҳа
Аҭелқәа, ажәабжьқәа.

                                  ИХАИРХААИТ   АХАҚӘИҬРА!..
                                            (Драма  цыԥҵәаха)
                              Д.В.Захаров иҩымҭаҟнытә еиҭагоуп
Адрама иалоу ауаа:
АШЬРА ЗҚӘУ
АЏЬАНДАР ФИЦАР
АБАХҬА АНАДЗИРАТЕЛ
АШЬРА ЗҚӘУ АОҨ ИАНЫИ, ИҲӘАНЫ ИТӘОУ АԤҲӘЫЗБЕИ
(Аполитика иахдырҟьаз ауаа зҭакыу абахҭа. Аҳаԥсы. Иаацәылашоит. Аҟарулцәа рыбжьы: "Уааӡырҩыишь, уааӡырҩыишь.).
АШЬРА ЗҚӘУ. (Ашьамлаҳә ишьоуп. Дҩагылоит. Днаԥшыааԥшуеит.). Иаха саузыцәахуаз, хәыҷык сылацәа ахааиқәысԥсаз, аԥхыӡ бааԥсқәак збеит. Маҭы еиқәаҵәа дыук сыхәда аҽаакәнаршан, сгәы иацҳаразы аҽазнакыуан. Сан лылахь еиқәны, агәала дыу лыманы, лыла ҭраа дсыхәаԥшыуан.
Ԥша ӷьык сыуан иазы ? аауашәа, ажәҩангьы иазцәыиқәаран. Ауаа ҭынчқәа, агәыӷырҭа зыцәмаҷқәаз, агәырҩа рацәа змақәаз, ихәыҭхәыҭуан дара рхала. Иаалырҟьаны омашәа аӡәы аҟырӡырҳәа даччеит. Саақыџьқыџьын, аԥхӡы сыхьшы сааҿыхыеит. (Ила ҭраа аԥенџьыр ахь дыԥшыуеит). Абар… Иаацәылашеит… Ааԥынроуп ожәы… Аҵлақәа шәҭыуеит. Адәқәагьы афҩы бзиа рхылҵыуеит. Ажәҩанахь иҳаракны ԥсаак ашәа аҳәоит. Аулицақәа рҿы ишааԥныу удырратәа ауаа рышьҭыбжь ус иҟоуп. (ихы неилагәа икны, иԥсы хьанҭаны дгәаҟыуеит). Сааҭк… ма ҩсааҭк роуп сыԥсҭазаара аҿҳәара… Заҟа исцәыуадаҩыузеи, заҟа исцәыхьанҭоузеи. Заҟа илашьцароузеи иаасыкәыршаны! Сан абарҭқәа баҳауоушь? (Ашә артыга абжьы гоит. Ашәхьанҭа атыуеит. Анадзирател днаҩнашылоит ҟәрышькак азна ачеи  часакыи иманы. Ҿымҭыкәаинаганы астол хәыҷы инықәиргылоит).
АШЬРА ЗҚӘУ. (Дазҭрысшәа). Ишсоуҳәара… Узаазеи ожәы уара?
АБАХҬА АНАДЗИРАТЕЛ. Ачаи узаазгыеит.
АШЬРА ЗҚӘУ. (дырҳаны). Ожәоума, иаама аамҭа? Аха сара уи сылшом? Сара аԥсҭазаара сҭахыуп! Оҳ, заҟа сазгәаҟыуа?зыишь уи аԥсҭазаара!
АНАДЗИРАТЕЛ. Чаик ыжә. Хәыҷык угәы ннакылап. Заҟаҩы ашьра зықәқәаз ауаа збахьада абра. Убарҭ џьоукы уахыи ҽныи имыцәаӡакәа, ԥсы рхаӡамшәа итәаны рыла ҭраа абрахь хара иԥшуан, џьоукы ҵәыуан, даҽа џьоукых, рыхшыҩ еилагыуан, ихагахыуан. Абра сара уара уҩызцәа ҵҩа змам збахьеит. Абарҭ абаа даҟьажәқәа реиԥш саргьы абра сажәыит. Еицырхәхәа еишьҭаргыланы инеиуашәа срылаԥшуа џьысшьоит ожәы сара, абрис абаа инҭыҵны иаарласны зыԥсҭазаара иналыгәгәа ицақәаз.
Еи, дад, ирзыууазеи арҭ зегьы? Иалаухузеи уаӷацәа рҭыӡшәа? Урҭ рҿы уара иулшагәышьои. Урҭ уаа гәыжәпақәоуп, оҩ дрыцҳазшьуа уаам, кыр зылшуа уаап. Урҭ (ибжьы ларҟәшәа) ирԥыхьашәаз бзазарыла дызрымпыҵыҵуам.
Сара абра сыҟауижьҭеи 30 шықәс ҵыуеит, ацәгьаҳәацәа рылақәа сышьклаԥшыуеит, абрис аоҩ ииуазеишь, ииҳәказыишь ҳәа. Ееҳ, хәыҷык амыцхә сцәажәацәеит, умш аабзиахыеит.(Дцоит. Ашә аркыга аиха ду ахылаижьуа абжьы гоит).
АШЬРА ЗҚӘУ. (асцена агәахьы днаскьашәа).Ари шәара изышәҭаххазеи? Ари зегьы ччарауп. Ари зегьы уз?ҟоузеи уԥсы зылоугаҩоугауазеи ҳәа аӡәы дыузҵаар иаҩызоуп (даазыҭрысшәа) урҭ егьаџьара уҟазаргьы рылаԥш уҵашәоит, урҭ раӷа егьаџьара дыугаргьы ара рхыбра ихьӡоит. (иаарласны аҿхышә хәыҷахьы иҿыҩеихоит, дҩакылԥшыуеит, нас даахынҳәыуеит). Аӡәгьы ыҟам, ҭынчроуп адамраҿы еиԥш. (даашәашәа) Адамраҿы еиԥш сҳәама, мап, мап, мамоу.
Макьа ажәҩан аҿы амра ԥхоит. Макьа амза гәырӷьахә аҵыхәқәа ирацәажәоит. (Ԥыҭрак егьиҳәом).  Иалашәхузеи ауи шәара (ԥыҭрак егьиҳәом) сара… сааԥсыеит, убасҟак сааԥсеит. Зегьы згәаӷьыроуп, сара изгәаӷьыроуп… Асааҭ ԥхьала ицоит. (Иԥсы аазмаҷхашәа аҟәардә дҩықәтәоит, илахь еимарццны, наҟ хара дыԥшыуеит, иажәа еилагашәа). Илашон ашәҭқәа аӡаӡа рықәҳәҳә, сҩыза Мышьа, уара ишыуҳәоуа акәым. Изқьнагьы исҳәон абас шҳахьуаз. Океан ду аҿы инеиуеит ибылгьуа аԥҟақәа, (ихшыҩ аҿы дааит). Исҳәоуа закәузеи? Исыхьзеи мшәан, сара спатома? Аамҭа ацара иаҿыуп, иаҳа-иаҳа аамҭа ааигәахыит… Абар иааиуеит… (Ашә аатыуеит. Аџьандар фицар ипартфел кны днаҩнашылоит, уи ишьҭахь анадзирателамарқьафҭраи акаламыи кны.)?
                                                                                                     Г.

                     АМЦҲӘАҨЫ АҴАБЫРГ АНЫИҲӘОГЬЫ ОҨЫ ИХАИҴУАМ
Аԥсацәа егьа бзиара рыургьы иԥхасҭазтәуа, ибжьызхуа , оҩы измырбуа агәымхарақәа рацәаны иҳамоуп: аоҩшьра, арҳәра, ақәылара. Арҭ рҿы егьа бзиара уургьы аӡәгьы ибом. Абрис хәарҭам ҳәа ирҳәеит, еиҭарҳәеит акрыздыруаз ауаа, аха уи злымҳа иҭалуа дыҟам, еиҳагьы абарҭ абааԥсрақәа рҽадырцалоит. Аӡәы бааԥсрак иур, изыуз оҩы дыизымдырыр, аԥсацәа ракәхап абрис еԥш зыурыз ҳәа ахылаԥшцәа, аԥсацәа иаарысны иркыуеит, убри абара ҳара аԥсацәа ҳцәа цәгьоуп. Убри зхысҳәаауа убриоуп: Гәдауҭантә Аҟәаҟа игоу амҩаду аҿы, хверск раҟара Гәдауҭа иазааигәаны аӡәы дыршьыит 19 иун амзазы, имаа ишәырхыит, ихы хырҵәеит, салдаҭкьаҭк ишәны, ишьапкәыршақәа ишьхны икаԥсан, иршьызгьы, дызшьызгьы макьана уоҩы изымдырцт.
                                                                                Татиана  Шакрыл-ԥҳа

                                              АЖӘАБЖЬҚӘА
                                            Хан  Хоиски ишьра
Урыстәыла адумаҿы членс иҟаз, аилаҩ-еилас аныҟала, Кавказ аахыҵ акомиссариат аныҟаз ашколқәа иреиҳабыз иҩыза, ожәы аакьыскьа Азербеджанаа министр еиҳабыс ирымаз Хан Хоиски, Азарбежан аб-цәа рнапаҿы ианыҟала, дыбналаны ихы ныирхаразы, Қарҭ дахааз, иун 20 рзы аӡәы дыеихсын, ӷәӷәала дыихәыит, аболницаҿы дахнаргаз ихы идыруа дзыҟамлакәа дыԥсыит; дызшьыз дырзымдырцт.
                    "Борьба"

                                              Шәача
Аказен маӷазақәа рҿы акәымзар, даҽаџьара хәахәҭра ыҟам. Шәача зегьы рыхә дыуп. Афатәқәа маӡа ирҭыиуеит. Тҟәаԥсыи Шәачеи рыбжьара адәыӷбамҩа бжьыст.

                                               Адлер
Адлер афатәқәа рыхә оҩы ишыимбац ицәгьахыеит. Гагреи Адлерыи рыбжьара амҩасра зыҟалуом, аиҭаныиаира иаҟәыҵыит.

                                               Тҟәаԥс
Тҟәаԥс акәш аб-цәа рвӷацәа рны ? рҽеибыҭаны ирықәлуа иалагыеит, аха аб-цәагьы уи иақәнагуа аусқәа шьҭырхыит.

                                         Абырзен ры
Сҭампылтәыи агазеҭқәа изларҳәоуала абырзенқәа рыр рхыԥхьаӡара иаздырҳаит. Венизелос асоиузникцәа адырра рвиҭеит амч ӷәӷәақәа шыимаз, иара идырбаз аҳәаақәа рыхьчарамоу асоиузникцәа Ҭырқәтәыла иахырҭахыу рыцхраара шыилшоуа.

                                           Болӷар тәыла
Сҭампылынтә иҳаҳауа ажәақәа рыла ахыхьчаразы Аболӷар тәыла аурысқәа амаҵурақәа аҭыԥ рыҭаразы иаҳәеит. Аболӷарцәа ақәшаҳаҭхыеит.

                                             Румыиниа
Румыиниа аилаҩеиласра ҟалыеит. Ибунтыз ауаа рахь ицеит акарол игуар?диа аброневикқуеи апулемиотқәеи рыманы рҳәоит.

                                          Аинрал Шкуро  
Шкуро аказен ԥара ирацәаны импыҵеикын, иара иҳәатәы хазҵуаз ауаа иманы Ҟрыимынтә дыбналт, Врангел ажәа шьҭеиҵеит Шкуро дахырбуа дыршьразы.

                                 Аболшевикцәеи  аполиакцәеи
Аполиакцәа рыфронт аҿы аб-цәа аԥхьала ицоит, аполиакцәа шьҭахьла ацара иаҿуп.

                                     Врангел иаԥхьаҟа ицара
Врангел ир Таман ашыцәра иакәшаны илылт. Аб-цәа уахьтә ианыҵны ацара иаҿыуп, аха макьана Врангел ир ирымгацт Таман ашыц?ра

                                       АҞӘАА   РТАҚСАҚӘА
Аҟәа ақалақь хәыс иамақәоу 3-4 мза рыҩнуҵҟа зны, афатә-ажәтә рыхәаныцәгьахалагь, атақса ҳәа акы ԥырҟоит, зегьы рыхәқәа рықәырҵоит, адырҩаҽны уԥшыр, ецы иҟаз, ехьа акгьы убаӡуам, ирҵәахыуеит, ауаҷарцәа ицәырыргаӡаргьы ецы 200 м. ирыԥсаз, ехьа 400 м. иркыуеит, ԥшьышәи хәышәи ирыԥсаз, быжбшәы аашәы иркыуеит; управа ари атақса ҟазҵаз ҭвнч итәоуп, дара иҟарҵаз аҭыԥ иқәыушәа. Азакәан аԥызҵуа, азакәан дахылаԥшуазар, азакәан аԥыимҵароуп, иаԥыиҵар дахылаԥшроуп, мамзар азакәан ззыҟаиҵуа ажәлар ччархәс дҟарҵоит, закәанс иԥыиҟуа оҩ-дықәныҟәуам, наҟ-наҟгьы. Ҵоуп, ианакәзаалакгьы азакәан зны инахысуеит, зны инаҵысыуеит џьоукы, аха зегьы рхы иақәиҭны иашьҭуам; ари Аҟәа управа аԥҟара дара иԥызҟаз ирыбзоураны, оҩы дықәныҟәуа макьа иҟамлацт, ианыҟалуа ҳаздырам, амала аџьабаа рбоит. Абрис анызба, исгәалашәеит Жуковски азакәан азы ииҳәаз:
Аурыс шәҟәыҩҩы ду Жуковски азакәан азы абас иҳәоит: "Азакәан захьӡу амҩа ибжьындоу шахоуп, убри амҩала имҩасыуа ауаа аанакыларазы, ма рышьҭахьҟа ихынҳәларазы, ма урҭ ауаа ашьаҳаразы. Аха иҟалуазеи, амала ашаха абжьындара аџьабаа адырбалоит; уи ашаха ихыннырҳәыз ҳәа аӡәгьы шьҭахьла дцом. Аӡәгьы уи дазнымкылт, ауаҩ аса уи даҵысуоит, ауаҩы ау уи дахысуыуеит. 
                                                                                                   Г.

                        АԤСАЦӘА-АМҲАЏЬЫРЦӘА ҬЫРҚӘТӘЫЛА ИҞАҚӘОУ  
Аболшевикцәа ирцәыбналаны нхыҵтә иааны Аҟәа иҟоу чарқьазк сыиацәажәауан аԥсуа мҳаџьырцәа рҵыхәала. Сзацәажәуаз аоҩ, ҩынтәы-хынтәы Ҭырқәтәыла иуацәа, игәыцхәцәа ачарқьаз мҳаџьырқәа ибарцы ицахьеу оҩыуп. Аԥсацәа уа иахынхои, рынхашьоуи зегь здыруа уаҩыуп. Убри аҟнытә сара азҵаара исҭеит, аԥсацәа Ҭырқәтәыла иҟоу , издыруада зны зинк роур, ҳаԥсадгьыл ҳәа Аԥсныҟа идәықәларушь ҳәа, идәықәлаӡазорагьы абрахьтә цхыраарак рмоур иааратәы еԥш ԥыҭк ркыушь ҳәа. Аԥсацәа рынхашьа ҳәа уи излеиҳәаз ала ԥыҭҩык хар рымамкәа инхозаап, аха рыбжеиҳараҩык даара гәаҟрыла иҟоуп. Ачарқьазқәа урҭ аԥсацәа раасҭа акы згымкәа инхауа уаауп. Ачарқьазқәа рықалақь Диуже ҳәа изышьҭоу даара қалақь бзиак, 3 е? рыла еиқәшәаны қалақь шыубахьеу еԥш иҟоуп иҳәеит.
Аԥсацәа Адабазара ақалақь ааигәа, Саҟареи ҳәа иахьашьҭоу ақыҭан инхоуа рыӡбахәк шыиҳәара издырам. Ашьха ақәан иқәынхоит, уа аџьықәреи рзылаҵуам, еиҭарҳауеит иҳәеит. Аиҳарак изыҩноу аҩнқәа а?а?оуп изҳәаӡуам. Урҭ реиԥш ҩны сымбаӡац иҳәеит. Абра аҩны қәацәқәа ҳәа иҳазгылақәоу иреиԥшыуп, аха урҭ хараӡа еицәоуп; убас изланхоуазеи ҳәа рааигәа-сигәа инхоуа ажәларқәа зегьы иџьаршьоит иҳәеит. Аиҳарак омашәа иибаз, уаатәыи чарқьазк дыицны, аабриссара исацәажәуа зыӡбахә ҳҳәауаз ақыҭа давысны дышцауаз ицыз ачарқьаз дааныикылан дырԥшны иирбеит аԥсуак иҩны ааигәа аԥсаҵлак ақәцә аҟынӡа днеины акаҿара дшаҿыз. Асыир убап ԥыҭрак уаангыл ҳәа аныиҳәа иаргьы уа даангылт. Аԥса цла ақәцә акьышә-кьышәра аҟынӡа икаҿауа даннеи, итатаруа, ауарба амахә ?цәа ианықәтәауа еԥш ишыҟаз, дыԥан убрахьтә ҩаршьынак раҟара насҭха наҟ игылаз аԥса ҵла ақәцә далаԥалт, дазнымкылыеит уҳәаратәы зны азы ӷәӷәала иааҵысыит, аха дааннакылазаап, убрахьтә икаҿуа ашьҭахь иҿыҩеихыеит. Уи зхысҳәаа, уаа ҵарыуп, уаа хәахәҭцәоуп, аха адгьыл изқәу ҽаҩра дгьылым, дыук нхара бзиа рзыҟамҵеит убри ақыҭан инхауа аԥсацәа иҳәеит исацәажәуаз ачарқьаз.
                                                                                   Д.

                АԤСЫШӘАЛА АҨЫРА АԤХЬАРА ЗДЫРЫУА РАХЬ!
Аԥсуа газеҭ "Аԥсны" ианаҳҵаразы астатиақәа еилырганы  иҩны иаазышьҭыуа агазеҭгьы шаҟа цәаӷәара (арыӷза) ҟалуа аҟара манаҭыбжа (50 к.) иоуеит. Агазеҭ азы ихәарҭам астатиа ҳадаҳкылуам., иаҳҵәахыуам. Астатиақәа ажәа мыцхәыла инароушәа иҟаҵақәоу аредакциа ақәиҭуп ажәа мыцхәқәа рыркьаҿра, цқьа еилырганы иҩым аредакциаҿы мыцхәы арҿеираџьабаа здырбалаз астатиа ахә еҳа илаҟәуп.
Астатиа аазҭыиуа ҿацәк аҿы акәзаргьы џьара ианырҵароуп: "Абрис азы исықәнагыуа соуаит" ҳәа, убри аҵаҟаахьӡыи ижәлыеи аныиҵааит. Аԥара аушьас иамоу абриоуп: астатиа анҭыҵлакь аҽны инаркны даннеилагь аредактор иҟынтә иоуеит. Изҭахыу , еизакны исоундаз згәахәуа мызкы-ҩымз, хымз рышьҭахь, 5-ҟа, 10-ҟа статиа анааишьҭлакь ашьҭахь астатиа зтәу даар, ма даҽаӡәы агәрагага шәҟәы (доверенносҭ) иҭаны дааишьҭыр, ашәҟәы инапы ианырҵаны аԥарақәа ирҭоит.
                                                                                                   Редакциа

                                        "Аԥсны" иаԥхьоуа рахь !
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м. 
                                                                                 
                                                                                        АРЕДАКТОР   АГӘЫԤ
                                                                                 
                                                                               Сухум. Типография А.М.Зайдшера


                                         А   Ԥ   С   Н   Ы   
                       Есы-мчыбжьа иҭыҵуа демократ газеҭуп
                Ахә 5 м.                                                       Ахә 5 м.
       № 24 (52) АСАБША ИУО АМЗ 10 РЗЫ 1920 ШЫҚӘСА РААН (52) № 24

                                АХӘ ДЫУРАҚӘА ЗЫХҞЬАЗ 
Иҳәҳәоит зегь рыхәқәа дыухыеит ҳәа. Ирҳәеит, еиҭарҳәеит ахәқәа каамеҭхыеит ҳәа, аха макьана дыук еилырганы ирымам иаԥсыхәоу. Зегьы еицырҭахыуп ахәқәа каҳарцы, аха ахәқәа ркажьра ирымааноу макьана цқьа иақәшәом. Ииашоуп ахәахәҭра цеит. аба, афатә, ԥыхьа еиԥш иҟам. Убас ҳаблақәак ыҟоуп ицәыҳә-цәыҳәны иахыеилоу. Хара шәсырԥшуам – Уадышь. Сынтәа зны Уадышь сыҟан. Санрылаԥш сахааз ԥхыӡыу лабҿабоу сзымдыруа сҟалыеит. Зегь цәыибарҳәын еибарфоо еилоуп. Уадашь маца акәым ирацәоуп ус иахьыҟақәоу. Ҳаԥынрагьы дыук иауеиӷьхыу. Иаԥсыхәоузеи абрис ахәдыура? Хәшәыс иамоузеи аларҟәра, ахәрмариара?
Убри аилкааразын имыцхәым иаҳҳәар  зны изыхҟьаз, иаразнак азы ахәдура, ахәцәгьара. Абрис зны идыртәуп. Ахәцәгьара зыхҟьаз рацәоуп, аха иаҳарак ахар? зыдбалатәыу ақьаад ԥароуп. Изакәузеи ақьаад ԥара? Баша бӷьыцуп – хәызмам. Азакәан иԥнаҟаит, ирацәаны иҟоуп. Зегь раԥхьаӡа ақьаад ԥара аныҟаӡамызиаԥшьызҵа дыенглызын, Джар Лоу ихьӡын. Амазара, амал рацәаны ишьҭаҵаны хәдуқәҵас иҟаҵаны, заҟа иркыуаз аҟара имыцхәымкәан ақьаад бӷьыцқәа ҭыижьыит; ишнеиуаз ахьыи араӡныи хәдуқәҵас иҟаҵаны аҳәынҭқаррақәа иҭрыжьуа иалагыеит. Ахьыи араӡныи шҭыҵуа уи оуп – зны иркапаноит, иаҵыҵуа гәаҭаны нас анумер аарханы азакәан амҩа арҭоит. Ԥара ҳасабла изакәанны, инумерны иҭымҵыргьы ахә еиҟаразароуп, иубалагь заҟа уҭахыу анҵаны аз…..           ыр ҟалом. Франциа убас иҟоуп – иԥарам араӡын аԥара ԥҟараҿы иноугар, ирҭәаны аномер аарханы, икапанны ирԥараны иурҭоит. Уи зыҟоу уи оуп – азакәан мацара азхом, аԥара асахьа зныу ианымзаргьы, заҟа ану аҟараҵәҟьа, еиҳамкәа, еиҵамкәа иркыуеит. Џьоукы убас ргәы иаанагоит – Аҳәынҭқар иҭаххар иара иҳәынҭқарра аҩнуҵҟа 2 капек ицоо  абҩеи 100 манаҭк ицоо ахьыи еиҟареитәуеит ҳәа. Мамоу, ус зыҟалом. Аҳәынҭқар имч адагьы даҽакы ыҟақәоуп. 100 к. ицоо ахьы иалшоо амч 2 капек ицоо абҩа еиҭар манаҭк ицоо абҩа заҟарахарызеи? Капек ицоо абҩа заҟарахозеи? Урҭ ахьи араӡни доусыу рҭыԥ аҿы иҟазароуп. Рымчқәа аҳәынҭқарра ирнаҭаз мацара акәымкәа дара ирылоу рылазароуп.
Аибашьра аныҟала аахыс зегь рыхәқәа иазҳауа иалагеит. Иҟазҵазеиӡ Иаҳарак ақьаад ԥара рацәахыеит азы. Аурыс ҳәынҭқар азин иман миллиардк ақьаад ԥара ԥыиҟарцы, уаҳа дақәиҭымызт.  Агьырҭ? аҳәынҭқарқәеи, ималыи уаҳа азин ирымҭеит. Аибашьра ҟалыеижьҭеи, ареволиуциа дахнахаанӡа шәыи ҩынҩажәа миллиард ԥыиҟаит. Уи амцхә залог гарантиа рымаӡам. Револиуциа аан Керенски хазы иԥыиҟаз 5 б?иллиардк иреиҳахыеит. Арысҟак ақьаад ԥара аныҟала ахьыи араӡныви тӡыит. Ақьаад атәы здыруаз заанаҵ иаархәуеит, иззымдыруазгьы иҵәахыит…
Даҽа ҳәынҭқаррак ахь уцоозар ақьаад ԥара акы иаԥсам, ахьыи араӡныи умазар уагоит, уаанагоит. иухәоит.
Амал ахә дуушәа иаҳзырбо ақьаад ԥарақәа ҵҩа змам икажьыу роуп. Аиашаҵәҟьала ахәқәа дыук иџьоушьаратәы ирзымҳаӡеит.
Исҳәаз хазымҵоо ақьаад ԥара хазы иаахәаны ахьыи араӡныи уманы унеишь ақалақь дыу аҿы хәаахәҭра. Иугәалашәома 5 м. ицо ахьы ԥыхьа иузаанагоз! Уажәы унеир уи вхьы уманы ажәытә аамҭалаҵәҟьа дыук егьагымкәа уахәаахәҭуеит. 5 манаҭк ицоо ахьы ԥыхьа иузаанагооз дыук агымкәа иузаанагоит аба, афатә, амал. Да, иара убри амал аасхәоит ҳәа уалагыеишь ақьаад ԥарала? 5-ба моу 100 - гьы азхаӡом.
                                                                                           М.Аилакырба
                                     (Иацыу агьыи а-№ аҿы)

                             ГОРСКАИА  ШКОЛА  АРҾЫЦРА
Горскаиа школа, ехьа ожәраанӡа ақьамҭажә еиԥш игылаз, издыруада шьҭа акы еиԥшхар. Ари амза 6 - 8 рзы ацәажәара рыман Аҟәа иҟоу аԥсацәа Аԥсны ашколқәа иреиҳабыу иҿы. Зегьы еиқәшаҳаҭны ишьҭырхт аус, уезгьы уезгьы ари ашықәс азы ашәҟәыԥхьара уи ашколаҿы иҟаларазы. Горскаиа школа аԥсуа школаны "выисшее нач. уч-ще" ны иҟарҵаразы. Сынтәа 20 -ҩык аҷкәынцәа казенла иаарыхәаразы.
Ари ашкола аҭыӡшәа агьи а-№ аҿы цқьа еилырганы ижәбап.

                                 ГЬАРГЬ  ТУМАНОВ ИԤСРА
Дырҩагьых иахьӡеит Аԥсны агәы ҿызкаарыз насыԥдарак: Гәдауҭатә аҭел ааит Гьаргь Туманов дыԥсыит, кәыркәа 2 рзы, анышә дарҭоит ҳәа.   Гьаргь ҳәа ара зыӡбахә сҳәоуа Аԥсны дыззымдыруа ҳәа аӡәы дзыҟаларым. Гьргь ҵара дыбзиан, зеӷьаҟам аҿцәажәа иман; аоҩышьа бзаи, зеӷьаҟам анаалашьеи змаз еԥш аоҩы дмаҷын. Ацхыраара зҭахны иибуаз ауаа рҿы дызыуиҭыуҳәа днеилымхкәа, илшуаз ала ихы дыеигӡуамызт, зегьы рзы дааԥсаҩын; азалымдара зыхьуаз рзы дашшҩын, урҭ рзы дҭынхан... Гагра дпапны роинц Олденбурски иҟны даныҟаз иҳарџьала хҩык-ԥшьҩык раҟара аԥсацәа аҵара рыиҭеит. Убри анаҩсан аҵара ацхыраара аҭахны иахыибуа иџьыбаҭых деигӡауамызт. Аԥсышәала агазеҭ аҭыҵра иалагыеит ҳәа аниаҳа, Қарҭҟа дцаразы амҩа дықәгылан, иџьыбагьы дыук ԥара ҭамызт, аха абрис аус деигәырӷьан, зегьы раԥхьаӡа имаҷымкәа аԥара азышьҭеиҵеит… Аԥсны иазеиӷьыу аӡәыр иҳәар, уи дыиҩызан, Аԥсны иазецәоу ныҟәызгоз драӷан…Дцәажәуа далагар, изқьынагьы дцәажәаландаз угәахәарын: ииҳәуаз зегьы бзиан, иԥшӡан, ирҟәышган, аус злаз ажәан… Рыцҳарас иҟала уи ауп, чымазарак иман, даара даргәамҵуан, абрис ачымазара сзацәцарым ҳәа акәын дзыцәшәуаз, ас иахыигәамхәӡуаз, ианыигәамхәӡуаз аамҭазы, машәырла ак сыхьп ҳәа дыҟаҵаӡамызт… Даныԥсышаз амшқәа раԥхьа Тҟәаԥс дыҟан, уаатәыи автомобилла Шәачаҟа дшаауаз, амҩа цәгьак аҿы автомобил хышәҭын дашьыит. Убас, Гьаргь Туманов мызкы анаҩс аныхачаԥа еԥш ибзарыбзарыуа, ахьхьаҳәа ицәажәуа иҳалагылаз, Аԥсны азы ӡәыр бзиарак илшозар абрис илшап заҳгәыхәуаз, аус бзиақәа игәы иҭаз дырхьымӡакәа дҭахыеит машәырла… Иаурызеи, иалшарызеи Аԥсны рыцҳа, абрис еԥшыу ауаа анаԥхалагь?!..  Ари еԥш аоҩ дызлыӡааз ажәлар  дышԥархашҭыуеи ианакәзаалагь… 
Даԥхыеит Аԥсны аус злаз, ажәа зҿаз, ауаҩ ҟәыш. Дрыԥхыеит Аԥсуа интиллигенциа иреиӷьыз, изырԥшӡуаз рҩыа бзиахә… Дрыԥхыеит Аԥсуаа рыгәҭыхаҳәаҩы, рзааԥсаҩы, уахы ҽныи аус рзызуаз Гьаргь Туманов…
Ухарҭ бзиахааит, дад, Гьаргь, Аԥсны азы игәаҟыуаз, зықәраҿы инаӡаанӡа, згәы иҭаз иахьымӡакәа, зынарцәымҩа инықәлаз!..
                                                                         Д.Гәлиа 

АԤСУА ИНТЕЛЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИС АЛА АԤСАЦӘА АҴАРА ЗЫԤСОУ ДШӘЫРДЫР.

                                                ЕХЬАТӘЫИ а-№ АҾЫ
Ахә дыурақәа зыхҟьазеи?  М.Аилакырба
Горскаиа школа арҿыцра. Д.
Ахақәиҭра. Е.Чачхалиа.
Аҭелқәа, ажәабжьқәа.
Адрама "Ихаирхааит ахақәиҭра". Иацыу. Г. 

(Адрама иацыу)
соуп, иԥаҵагьы аинглызҵас инхыҵәҵәашәа, илакыҵа аҭаԥшылара цәгьаны. Ашьра зқәу дааҭрысыуеит, аха дахтәоу дгылуам).
АЏЬАНДАР- ФИЦАР. (Анадзирател иахь). Уца. Уара абра акгьазы усҭахым. Ашә ундәылҵны угылаз. (Ашьра зхқәу иахь днахырхәоит, аха ашьра зқәу ацкы еиҳәауам). Сара уара уҿы сааит, сыузҵааразы… аҵыхәтәанӡа.
АШЬРА ЗҚӘУ. Иуҭахыузеи? Сара исзеилымкааит. Сара иусҳәаз усҳәеит, сара сахьтә даҽакы уаҳауам.
АЏЬАНДАР-ФИЦАР. (Дааԥышәырччашәа).Сара уи сашьҭам. Сара сызыузҵаауаз насыкӡароуп, излақәнагыуала. Уара ари аус аҿы ҩызцәас иумаз сауҳәаоу, исоумҳәои уи агәхьаа сымам, сара сзы зегьы дара роуп. (Дтәоит ипортфел аҟнытә ақьаадқәа анҭыхны астол инықәиҵа-аақәиҵоит, ашьра зқәу днаихәаԥшны аҩра далагоит. Ашьра зқәу лаҵыхәала дыԥшыуеит афицар иахь).
АЏЬАНДАР-ФИЦАР. Исаҳәшьт Владимир Николаи-иԥа. Сацәҩашьоушь ухьӡ? Усоуп сгәахәоит ишыуԥхьауа. Иугәалашәуоу аныи аус аныҟала ашьҭахь ари ахәшәтырҭаҿы уанышьҭаз? Иумбои (дааԥышәырччашәа), заҟа ибзиоу ҳара ҳзакәан. Уара уеиԥш аусцәгьа змақәоу ауаа ԥаса ирхәышәтәуеит… Нас… 
АШЬРА ЗҚӘУ. (Дааицралашәа). Нас?
АЏЬАНДАР-ФИЦАР. Уара умгәамҵын. Уи ажәа ус исҿашәашәа исҳәеит. Убас…Абрис ахәшәтәырҭаҿы уанышьҭ)аз, упатуа. џьоукы рыхьӡқәа уҳәауан. Ҩыџьа ахацәа рыхьӡыи, ԥҳәыск лыхьӡыи. Ахацәа рыхьыӡқәа: Миха, Павла, аԥҳәыс хьӡы Мариа (Ашьра зқәу дааҭрысыуеит, аџьандар-фицар уи ибоит). Мариа зыӡбахә уҳәуаз, сара дыздырыуеит. Уара иҳәаны иузтәоу лауми? 
АШЬРА ЗҚӘУ. (инапала иҿы ҩыхҩашәа). Аи усоуп. (Ԥыҭрак ҿырҭуам).
АЏЬАНДАР-Фицар. Ишыҟоу удыруанда, иахьа арахь сахьаауаз исхәыцуан, заҟа аамҭа бзиоузеи! Зеиӷьаҟам ауп! Ашәҭқәа рыфҩы хаақәа, аҳауа цқьа. Ахәыҷқәа еибархәмаруа амҩан агьилқәа сыдыргалуан. Аӷьӷьаҳәа аҽыуардынқәа амҩа ианыибарӡалуам, ааԥнымыи! Сыԥсы лагаҩагарагьы заҟа иманшәалоузеи, адунеи ақәӡаара заҟа ибзиоузеи! 
АШЬРА ЗҚӘУ. (азаара ззаз еиԥш дҩаҵҟьоит). Уара оума аҟазара зҭахыу, аԥсҭазаара зҭахыу? Уара уҟазааразы?! (имч аамаҷхашәа аҟәардә днықәҳауеит).
АЏЬАНДАР-ФИЦАР. Дад, уҭынчха, ус ихәарҭам, узгәаауазеи, иузецәоуп. Ус ахыҟауҵуа уарамоу саргьы иаасылсыит. (Ҿымҭкәа аарла дааԥышәырччашәа ашьра зқәу иахь дыԥшыуеит. Ашьра зқәк ихы ларҟәны, дазхәашәа дтәоуп). Абас, урҭ сызыузҵааз рҵыхәала егьсоуҳәуам акәу? Урҭ рхы ахдырхаз ҳәа  уара акгьы уздыруам акәу?
АШЬРА ЗҚӘУ. (Дгәааны). Сара иуасҳәеитзнык, сара сахьтә уаҳа акгьы узеилкаауам, амала уҽысныушәоит.
АЏЬАНДАР-ФИЦАР. Сара уи аус иалаз уҩызцәа зегьы шеилаҳкааз уасҳәар ишԥоуҳәауа?
АШЬРА ЗҚӘУ. Шәара урҭ зегьы еилышәкаар (Дахыччашәа), нас сара уҽызсыдуцалуазеи? А-аи шәара! Шәара шәмаанақәа сара исзымдыруа џьыушьоит. Баша уааԥсоит (ӷәӷәала даақәыԥсычҳаны) . Сара сыԥсҭазаара салҵыуеит, уи азымхакәа, уара сара сажәала даҽа џьоукы аԥсҭазаара рыцәурӡырцы уаҿыуп.  
АЏЬАНДАР-Фицар. (даахәыцшәа). Ибзиоуп. Ожәыгь аиаша ҳҳәап. Уааӡырҩы. Уара иудырыуеит. ҳәарас иаҭахыузеи, иуԥеиԥшыу. Исаҳәишь аԥсҭазаара иаҵанакыуа? Аҟа… ра? Ишԥаугәахәуаи, шәара шызҿыу аус шәыԥсҭазаара ахҭнышәҵуазар, уи хәдыумыи уи азы? Ҳахшыҩ еибагыуа, ҳхы анаҳхагылоу, ҳабзазара гәырӷьахәуп. Убри ауп абзазара бзиа. Ухшыҩ аусыура иаҟәыҵыр, уԥсҭазаарагьы убриоуп ҵыхәтәас иамоу. Ожәыгь ишәызгәамҭацыи уарыи уҩызцәеи уҳәа шәызҿыу аус шәара ишышәзынамыкӡка. Зегь Зымҟәыҵакыу имч дыуп, иӷәӷәоуп. Шәара уи иҿы егьшәылшом, акгьы шәыԥхылнадуам. Уи изы абла рацәа ԥшыуеит. Иара иахыиҭахыу аҿы ҵҩазмам аԥса хыиоуп. Ожәы ашьҭахьӡа иуасҳәуа убриоуп. (Ԥыҭрак аабжьажьны). Уара макьа уҷкәыноуп, иужәша аӡыхьгьы макьа ахы ыҵнамхыцт. Уара иумоуп: ан, аиҳәшьцәа, аԥҳәысгьы дҳәаны дыузтәоуп. Унасыԥ зегьы уаԥхьаҟа ишьҭоуп. Сара агәра усыргоит уаргьы уара уҩызцәагьы аӡәгьы ари аус аҵыхәала ԥсра иқәшәом, еилырганы аиаша, аҵабырг, мыцрак аламҵакәа, зегь соуҳәазар.
АШЬРА ЗҚӘУ. Уара исоуҳә… иамҩаны исоуҳәауам. Аха шәара шәыҟнытә ари еԥшқәа урықәгәӷрылоуп! Аха иудыруазааит, уи иуҳәақәуа зегьы ирыҵанакыуа сара еилкааны исымоуп. Сара сҭахашт. Иҵагьгьы ауаа ҭахашт, аха шәара шәҳәынҭқаррагьы хымбгалар ԥсыхәа амам зны. Урыстәыла зегьы шәыргәаҟыит, рцәа рхышәхыит, ҵареи дырреи рымҭакәа, млашьрала иргәагәыуа.
Шәара ԥхамшьақәа, ахақәиҭра "палачс" иамақәоу! Ҳара адунеи ақәԥшылара ҳацәыԥхашьоит, убри аҟынӡа шәара шәыусқәа рыла адунеи афҩы шәыргыеит. Аха абарҭ зегьы рзы ацкҳәара шәықәымшәуа џьыумшьан. Абрис зегьы ззымычҳаз ажәлар гылара иҟоуп, усҟан шәара зегьы шәықәырхыр ҟалап. (Ари ажәа аныиҳәуа аџьандар- фицар дгылоуп, инапқәа еиқәԥсаны, дааԥышәырччашәа).
                                                            (Алгарҭа агьи а-№ аҿы)
                                                                                                         Гә.

                                             АХАҚӘИҬРА
Урыстәылан, раԥхьаӡа ареволиуциа ду аныҟала, милаҭс иҟоу зегьы абӷьааҳәа рыҩноуҵҟа рҽеидкыланы, рыусқәа дара рнапаҿы иааганы, ахақәиҭра накӡа злароушаз? аус иашьҭалт.
Убри аамҭазы,ҳара аԥсацәа аҵара зманы иҳамаз ҳаҷкәынцәа ԥыҭ-чыҭҩык, абрис еиԥш аамҭа иҟалаз амчала, ҳаиҳа здырқәооз атәым милаҭқәа ируаз, иҟарҵооз иаҿырԥшшәа, џьара хақәиҭрак ҳауны, ҳауаажәлара зынӡак иҳампыҵамӡындаз ҳәа ирылшооз ала аџьабаа рхы иадырбеит, аха ҳара урҭ рҳәатәы хамҵакәа излеицәаҳтәрыз ҳашьҭалт…
Акрыздыруа аиҳабацәа ҳәа иҳамаз, ацәгьауцәа-аӷьычцәа, арҳәцәа заҵа ҭакрыла иацәыдмаршәарыз "Ашьҭраф" ҳәа ԥыҭк нарымхны ҩаԥхьа иоурышьҭыхуан; ацәгьауаҩы дахьмырхәыкәа адәы дықәнаҵа иуыц иуан.
Ҳаԥхьагыла аҵара змаз, абарҭ ҳацәгьаурақәа ҳаҵадырбгоит шәаҟәыҵ, икашәыжь, зегьы ҳнапы еибаркны абзиарахь ҳнеихап ҳәа шәынтә-зқьынтә иҳарҳәеит, аха ҳзышьцылаз ҳзаҟәымҵыит…
Абарҭ ҳацәгьарақәа ҳарҟәамҵыр "автономиа" моу, зынӡа ҳхатә ҳәынҭқарра ҳаургьы, ожәы ҳшыҟоу аҵкыс ҳзеиӷьхоом.
Аԥсацәа! Абарҭ ҳацәгьарақәа ҳарҟәаҵны абзиара, аҵара ҳашьҭалап, кыр ҳазыҭгауазар убри оуп, уаҳа даҽакы акәым.
                                               Еугьан Сааҭ-иԥа Чачхалиа

                                           АЖӘАБЖЬҚӘА
                                          Азиа хәыҷы аҿы
Азиа хәыҷы аҿы абырзен ры аԥыжәара рыманы инеиуеит рҳәоит агазеҭқәа.

                                        Америкаи Урыстәылыеи
Ревел. Иун 10 рзы. Вашингтонтә ажәақәа ираҳауала, Америкатә ахуаахәҭра миссиа Урыстәылаҟа иааразы идәықәлаз, атәым ҳәынҭқаррақәа рҿы аус знапы ианыу аминистр апаспорт рыимҭт, раара еиҵаирхыеит.

                                           БАҬЫМ
Баҭымыи, Баҭым аобластыи ақырҭқәа ирырҭыит. Абрис ашьҭахь аинглызқәа рхаҵара аинрал Кук-Колис, Баҭымыи Баҭым аобласт аҿыи аиҳабырақәа, ахадарақәа зегьы дрыԥхьан иреиҳәеит, Баҭым ақырҭқәа ишрырҭаз. Убри анаҩс, ақырҭқәа ирԥырхагахыуа рымч ҳархәыуам ҳәа иалагуа, ақырҭқәагьы ҳара аинглызқәагьы еицҳаӷоу уаас иԥхьаӡаны, излаҳарҭынчша аус ныҟәаагоит ҳәа реиҳәеит.

                         АӠӘЫ ИЗЫ АТЫША ЗЖЫЗ ИАРА ДҬАҲАИТ                 
  Ожәы аакьыскьа ажәаны иааҩыит Баҭым ақырҭқәа ианрырҭа Сҭампылынтә уа иҟаз аҭуџьарқәа рбақәа уҳәа, аҭыитәқәа ирымаз аӷба иҭарҵан иаагап ҳәа ргәы ишҭаз. аӷба амца ацралан, аӷбагьы блыит, иҭарҵаз абагьы  блыит. 2 -3 нызқь ԥуҭ раҟара ашьақаргьы уа иԥхасҭахыеит.

                                            НОВОРОССИСК
Новоросииск аб-цәеи "зеленаиа армиа" ҳәа изыԥхьои аибашьра роут. Макьа уи ақалақь аб-цәа ирымоуп рҳәоит.

                                   ШЬХА НХЫҴТӘЫИ КАВКАЗ
Нхыҵ Кубан аоблас аҿы ажәлар абна-абра ибунтын аб-цәаи дареи аисрақәа рымоуп рҳәоит. Иара абасҵәҟьа иҟоуп рҳәоит Дон аобласт аҿгьы.

                                     НОВОРОССИСК ИҞАЛАЗ
Аурысқәа тҟәаны ехьа ожәраанӡа Европаҿы иҟаз, асоиузникцәа дара рыӷбала иаарган Новороссиск идыртәарацы рҭаххыеит. Аб-цәа аӷба Новороссиск абаӷәаза иазааигәахашәа анырба, аихсра иалагыеит. Ар зҭаз аӷба иацыз аибашьыга ӷбагьы аихысра шәҭахызар аҳәан, аб-цәа рбатареи еихсуа иалагыеит.Ашьҭахь еибадырын, аб-цәа абыираҟ шкәакәа ҳараркыит… Аргьыҟ?уа иӡхыганы инрыжьт. 

                                     АИБАШЬРА ДУ ААНТӘЫИ АХЬӠЫРТӘРА
                                         (АСАЛДАҬҚӘА РЫБЗАЗАШЬАХЬТӘ)
Ажәытә ирҳәуаз акы
Иҳахьӡеит ҳара ожәы!
Иҟамлеи "мобилизациа"
Урыстәылан зегь ҵысын,
Еидгылазаап аурыс, Франциа,
Урҭ дырҩызоуп Англиа…
Ари еиԥш ус ҟамлацт, 
Урыстәылан – Кавказ аҿы                    
Зегьы иаразнак исзанҵуам,
Ԥыҭк нсыжьуеит ошьҭан азы…
Зегьы рыҩра зыҟалуам,
Иулшоӡангьы уҟазаргьы..
Шьҭа иаҳҳәап асолдаҭқәа
Рыбзазашьа афронт аҿы…
Шьҭаларҭас ҳәа ҳара ҳзы:
Адгьыл хьшәашәа, аҳәынҵәа…
Цәарҭеи хызеи рыцынхәрас,
Напык азна аҭәабаш…
Хыхь қәҵатәы ҳәа акгьы убуам,
Изҳамамзеи ҳәагьы егьҳазҳәуам.
Ахьҭа ҳакын ҳазгылуам,
Иаҳзымычҳазт зегь ҳанҵәоит.
Инхуои, инымхуои еиҟароуп,
Абра убри аҟара ицәгьаӡоуп…
Абџьарла иԥсуа реиҳа,
Хьҭала инҵәуа еиҳаӡоуп…
Ишәаҳауама аҭыԥҳацәа,
Ҳаԥсҭазаара шыцәгьаха?
Ирзыжәуазеи ижәӡахқәуа,
Танго ахәаԥштәы аҵыкқәа?
Ирылашәхыузеи шәшантиклиорқәа,
Изшәырбуада шәӡарақәа!?
                                                  Д.Гә.

                                 АԤСЫШӘАЛА АҨРА, АԤХЬАРА ЗДЫРУА РАХЬ!
Аԥсуа газеҭ "Аԥсны" ианаҳҵаразы астатиақәа еилырганы иҩны иаазышьҭуа агазеҭ аҿы шаҟа цәаӷәара (арӷыза) ҟалуа аҟара манаҭбжа (50 к) иоуеит. Агазеҭ азы ихәарҭам астатиа ҳадаҳкылуам, иаҳҵәахуам. Астатиқәа ажәа мыцхәыла инароушәа иҟаҵақәоу аредакциа ақәиҭуп ажәа мыцхәқәа рыркьаҿра. Цқьа еилырганы иҩым аредакциаҿы мыцхәы арҿеира џьабаа здырбалаз ахә еиҳа илаҟәуп. Астатиа аазҭыиуа ҿацәк аҿы акәзаргь џьара ианыиҵароуп: "Абрис азы исықәнагыуа соуаааит" ҳәа, убри аҵаҟа ихьӡыи ижәлыеи аныиҵааит. Аԥара аушьас иамоу абриоуп: астатиа анҭыҵлакь аҽны инаркны даннеилагь, аредактор иҟнытә иоуеит. Изҭахыу, еизакны исоудаз згәахәуа мызкы, ҩымыз,хымыз рышьҭахь, 5 - ҟа, 10 - ҟа статиа анааишьҭлакь ашьҭахь астатиа зтәу даар, ма даҽаӡәы агәрага шәҟәы (доверенносҭ) иҭаны дааишьҭыр, ашәҟәы инапы ианырҵаны аԥарақәа ирҭоит.  
                                                Редакциа

                                     АРЕДАКЦИА  АҞНЫТӘ
Аԥсуа газеҭ "Аԥсны" аредакциа шәыҳәоит Очамчыра агазеҭ "Аԥсны" аподписчикцәа ирзызшуа иаашәышьҭразы аредакциа кантораҿы иануар 1 инаркны аподписчикцәа ишәымаз рыжәлыеи рыхьӡыи, заҟа аларгалазыи, ианаларгалаз аамҭеи.


                                    "Аԥсны" иаԥхьуа рахь!
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.
                                                                                 
                                                                                     РЕДАКТОР :   АГӘЫԤ
                                                                                 
                                                                            Сухум. Типография А.М.Зайдшера


                                            А   Ԥ   С   Н   Ы  
                              Есы-мчыбжьа иҭыҵуа демократ газеҭуп
                  Ахә  5 м.                                                            Ахә 5 м.
         № 25 (53) АСАБША ИУЛ АМЗ 17 РЗЫ 1920 ШЫҚӘСА РААН  (53) № 25

                                          АԤСУАА  РЫБЗАЗАШЬА
Уахыӡырҩлагь, узызҵаалагь иахьтә иуаҳауеит ажь рацәаны иҟалыеит сынтәа ҳәа. Аха дара убрыи еиԥш агәазырҳага жәа зҳәуа рахьтә даҽакы ҳаҳахыуеит: "ажь рацәаны иҳаушт сынтәа, аҩы рацәаӡахашт, аха иазааугәышьозеи, изҭаҳҭәозеи, иабаҟоу уи азхара аҳаԥшьеи, ауалырыи" ҳәа. Иҟалазеи мшәан, изҳахьзеи абас?!  "Ахәынаа ԥа дроун, агара роуам" ҳәа рҳәоит еиԥш, аҩы ҳаургьы изҭаҳҭәуа ҳмоуазаап… Ари ԥхашьароуп ҳара аԥсацәа ҳзы. Изқьнагьы атәым милаҭ рнапы ҳаныԥшылазаарыма. Атәым милаҭ зны,? ҳҳәынҵәа кәаҳаны, ҳамҿала иӡны иҳаҭаны ҳџьыба иҭоу ҳԥара хәыҷы ааҭыршәшәаны ирыманы ицоит. Даҽа џьоукых, ҳаџьқәа ԥыҟҟаны, иршьшьаны, аӷәы ҵаӷа хәыҷқәа иааидыԥсаланы, еиха хәыҷқәак уадыхәс инарыкәыршаны, иҳаҭаны, наӡаӡа рхы зланыҟәыргаша ҳалыршаны ирыманы ицоит… Ҳара ҳаума, иаҳҭаххар, иқәаҳк?кыр, аҳәынҵәа ззымкәаҳауа, аҳаԥшьа ззымӡуа!? Ҳара ҳаума аџь ӷәы ҵаӷа хәыҷқәа еидыԥсаланы, ауадыхә рыкәыршаны ауалыр ззыҟамҵуа?! Иарбан ҳара иҳамам аҳәынҵәа анышәаԥшь акәу, аџь акәу, урҭ злаҟаҳҵуа анапы акәу?!.. Анцәа иҟынтә урҭ зегьы ҳара иҳамоуп, абарҭ рнаҩс. агәеилгарагьы ҳара иҳамоуп. Нас иарбаныу иҳагыу? Ҳара иҳагыуп аҽазкра. Ҳҽазаҳкыр зегьы ҳалшоит. Уи сҳәеит ҳәа ҳара ҳҽазкны иҳалшаз ҳәа макьа егьызбоуам. Аҵара?кәзар уи гәыкала ҳашьҭам, анапҟазара акәзар, уи ҳҟәыблаауп, уи атәы акгьы ҳалам, аҭеразра иалаҳхузеи, атәым милаҭ иӡахны иаҳшәырҵоит. Ҳҩы зҭаҳҭәуа аҳаԥшьеи ауалырыи ҳара иаҳзыҟаҵуам... Аимааи амагәыи рыӡахра ҳалагаргьы асҟаамҭа иамҩан. Даара иԥхашьароуп, ихьымӡӷыуп ҳара ҳзы… Атәым милаҭ ааны акраҳҿарҵалароуп, ҳаиларҳәалароуп. Урҭ ҳаграқәа зегьы ҳарҟәаҵны, ҳгьежьып ԥаса ҳазлацәажәуаз ахь. Сара саӡәыкны иамҩаны исыԥхьаӡоит: Гәдауҭаи Кәыдрыи ауездқәа рҿы аизарақәа ҟаҵаны аҳаԥшьеи ауалырыи рыҟаҵарҭақәа аҭыԥқәа хыртразы. Изықәнагыуа ауаа ахадыргыларазы. Ԥхашьароу ахәыҷазы изқьынагьы атәым уаа рнапы ҳаныԥшыларазы… Иааркьаҿны исҳәеит, аха шәазхәыц шәара инароуны, абрис иамҩаны исыԥхьаӡоит иҟаҳҵаразы.
                                          АԤСУА ЖӘЛАРЫИ ДЕМОКРАТРЕИ
Уожәтәи ақырҭ республика шьаҭас, шьаҟас иаҵоуп демократ закәанқәа, ҳаргьы Аԥсынра, убра афтономиала иалоу, убарҭ азакәанқәа ҳарылахәуп. Демократи  – жәлара рыус, иарбанзаалакгьы азы дара рыҩнуҵҟа рынапаҿы иҟоуп ҳәа ауп ишыҟоу. Ԥыхьа револиуциа ҟалаанӡа жәлары рбзиеи рыцәгьеи аҳәынҭқар ҳәа иҟаз импыҵакын, егьа ицәгьазаргьы жәлары иргәаԥхар акәын… Ажәлар демократ форма еиӷьаршьеит… Аҵара аус, ахәахәҭра аус, амҩа-анхара аус, иарбанзаалагьы ихәарҭоу аус, жәлара ишырҭахыу ауп ишыҟоу. Аха, инасыԥдараны, абрис еиԥш аус бзиа Аԥсны аԥсуа жәлара рҿы уожәыгьы еилкаам, аамҭа алыԥха рхы ирзамырхәоуа иҟоуп, сара иахьызбоуа ҳауаажәлар заҵа абзиарахь рхы дмырхара, аҩашьарахь, аиҵакрахь рхы дырхаит… Ари сызырҳәо –  аԥсуа жәлара рыусушьа ахақәиҭра ааҟалыеижьҭеи ауп. Жәлары зеиԥшроу рыус ушьалоуп излардыруа.
Аҵара аус жәлары зегьы хацәнмырха изышьҭоу – аԥсуа жәлара рҿы усӡамшәа иҟалыеит, жәлары егьахырҳәаауам. Амҩа ус уаҩы иҳәоом. Аҳақьымратәқәа иазыруазеи аҟәыдырԥацәа ахьыҟоу! Анхара ус иалархыузеи аӷьычра ахьрымоу!.. Аԥсуа жәлара убри аҟынӡа илеихьан џьара-џьара, абрис уожәы аабыкьанӡа, аӷьычразы даара зыӡбахә гахьаз арԥарақәа ақыҭақәа рыҟны камиссарсыи милициацәасыи идыргылоуан, акыр ирыхәоз џьшьа. Аха урҭ "абга чашәла идырчооз иауаз руан…" Нас аиҳабыра рыҟыны залымдарак сыхьт ҳәа улыеир, ирыхьзеи жәлар ҳәа уарҳәоон зыныкаҵә…? Ирывыубоз урҭ демократиа закәан амыч ала акәын излауарҳәоз?.. Аха сгәы иаанагоит,шьҭа аиҳабырагьы ас рҳәарым ҳәа, избан акәзар "зхы ззымҟазо, аӡәа дыиҟазароуп…"
Абрис азы шьҭа ԥхашьароуп асӡа анеира акыр еилызцои еилазҵои еиҿагылароуп рыҩнуҵҟа аҭынчра ҟазымҵуа ирыҵарымкыроуп дара иадырхыз аиҳабыра; абас рҽеибырҭар издыруада ажәлар мыӡӡар, ҳаԥхьаӡа насыԥк ҳақәшәар, ҳашмилаҭ жәларыу рдырыр.
            Е.Ач?ба

                                      ГЬАРГЬ  ТУМАНОВ  ИԤСРА
Урыс ажәак иаҳәоит: "Знасыԥ бзиоу ауаҩы иӷацәа ԥсыоит,зынасыԥ цәгьау – иуацәа роуп иԥсуа" ҳәа. Ҳара аԥсуаа дук ҳанасыԥ агьаламзаап,ҳәа  угәы излаанагаша ҳазцәымӷыу есааира ирыцлыуеит: ҳауцәа,ҳадгылацәа ныҵуеит. Аҵара зманы, жәлара рзы акыр иаԥсаз ауаа ҟәышқәа, ҳаазқәылаз аамҭа, анышә иаҳцәагахьаӡоузыи!.. Урҭ загьы ҳхаиршҭт аџьалда, машәырқәла уажәы ааигәа иҭахаз Гьаргь Туманов.
Гьаргь Туманов дыззымдыруа Аԥсны аԥсуаа ашамаха дыҟамызт. Уи жәлары рзы шьарда зыҽзырааԥсауаз уаҩын. Ареволиуциа ааҟалеижьҭеи Аԥсны аус иахырҟьаны зныкымкәа, ҩынтәымкәа абахҭа дҭаркхьан, аха уи дацәымшәакәа дыԥсаанӡа жәлары ирыхәаша ҳәа дашьҭан. Даҳԥхыеит аԥсуаа интеллигенциа иҳаиӷьыз, аԥсуаа ҳзы згәы хьеухьеуа иҳашьҭаз ауаҩы ҟаимаҭ Гьаргь. Уи иԥсра згәы иахәазгьы џьоукы, ҳрыцҳара зҭахыу иҟамкәа иҟам, аха ҳара аԥсуаа ҳзы Гьаргь иԥсра цәыӡ дыуп, цәыӡ ӷәӷәоуп. Дҳазҭуада уи еиԥш ауаҩы ҟәыш, ауаҩы гәыԥшқа, змилаҭ рзы зхы иамеигӡуа? Унарцә бзиахааит Гьаргь! Арахь ала ҳаԥсы ахьынӡаҭоу ҳгәы уҭҵәааӡашам. Мдыршақә џьара угәы нҳархахьазаргь ҳаҭоумҵан.
                                              Дм. Аланиа

                              УБРЫИ ЕХЬА АБРА ДААН…
                              (Ақырҭуатә  иаҿырԥшшәа)  
Мҽышан… Асаркьал иасын,
Аныҳәарҭаҿы ажәлар еизеит.
Иеизеит ауаа шьардаҩны;
Зынӡагьы идырҭәӡеит.
Ацәымзақәа адыркын,
Аныҳәара иалагыеит…


Уихәаԥшыишь абни агәҭаны
Уажәы ишьамхнышгылуа,
Абна нахьхьи еиханы,
Уажәы иҩагылуа.
Ецы, дзааӡаз иабыи,
Дзыхшаз ианыи,
Рыҩны идәылыицан,
Наҟ шәца ҳәа дрыҵаҟьеит.
Ҳабацарыи ожәы  шьҭа ҳәа
Лаӷырӡыла еибарҳәуан…
Ехьа абра даан,
Амыцқьажә цәымза цқьак ихәҳан,
Икыдыиҵеит дыуаҩызшәа,
Анцәа дыиашьапкыуеит, дқьырсианоушәа.

Дырҩагьых унаԥшыишьт,
Аҩадахьтәыи ашәахь,
Зхы еиҵымхкәа иныҳәуа,
Зла ҭраа иԥшуа аныхахь.
Иаха игәыла ижәхьа,
Аҳәыс ҵәаауа иааныжьны,
Иӡаны иҩны ишьвит…
Ехьа абра даан,
Амцқьажә цәымза цқьак ихәҳан,
Икыдыиҵеит дыуаҩыушәа,
Анцәа дыиашьапкыуеит, дқьырсианоушәа.

Уеиҭанаԥшыишь наҟ
Аладатәыи ашәахь,
Ашьаҟ ду анаҩсахь.
Знапы згәыдыԥсаланы,
Иԥшуа ажәҩанахь,
Амала иныҳәуа.
Имхәыцуа анарцәахь
Ецы дгәарӷьаҵәа
Аоҩшьра далацәажәуан,
Аԥҳәысеиба зда ԥа длымамыз
Иара еиҵыихуан…
Ехьа абра даан,
Амыцқьажә цәымза цқьак ихәҳан,
Икыдыҵеит дыуаҩыушәа,
Анцәа дыиашьапкыуеит, дқьырсианоушәа. 

Уеиҭанаԥшыишь,
Аха мап,
Зыгра сҳәуа,
Ргәы нхап.
Еицәоу нацырҵап…
еиӷьыуп ара саҟәыҵп…
                              Д.Гә.

АԤСУА ИНТАЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИС АЛА АԤСАЦӘА АҴАРА ЗЫԤСОУ ДШӘЫРДЫР!

           ЕХЬАТӘЫ а-№ АҾЫ 
Аԥсуаа рыбзазашьа.    Гә.
Аԥсуа жәларыи демократреи.  Е.Ачба.  
Гьаргь Туманов иԥсра.  Дм. Аланиа.
Убрыи иахьа абра даан. Д.Гәлиа.
Адрама "Ихаирхааит ахақәиҭра" Иацыу. Гә.
                         Аҭелқәа, ажәабжьқәа.  
(Адрама иацыу)
Аџьандар-фицар ашәахь иҿынеихоит.).
АШЬРА ЗҚӘУ. (Даара мыцхәы дгәамҵуа афицар дааныикылуоит) Ԥыҭк усзыӡырҩ, (афицар даанҵасыуеит). Ожәы ашьҭахьӡа зыда уаҳа сыумыҳәаша, акы акы азы сыҳәоит. Уаҳа акгьы сымам. Саныи лҭацеи сара сыҟны раара , сбара азин рыҭ. Убри ашьҭахь… сара аԥсра сҽазыҟасҵап.
АЏЬАНДАР-ФИЦАР. (Даазхәыцшәа). Ибзиоуп. Урҭ уара уҿы ианааилагь, издыруада уаргьы даҽа гәыкаҿы уаар. Аҳәсақәа оҩы игәы дырԥшқоит. Уан, иҳәаны иузтәоу аԥҳәызба анубалагь, издыруада, сара сызуацәажәаз аус цқьа уазхәыцыр, убри аус иалаз ауаа зегьы соуҳәар. (Дааԥышәырччашәа). Ожәыҵәҟьа телефонла ирасҳәап сара арахь иаарышьҭразы, ф-сааҭк рҟынӡа, уара уазыразызар, анадзирател иоуҳәар, саргьы убри аамҭазы абра саап. (аамысҭашәала диахырхәаны дцоит. Ашәгьы абжьы гоит. Ашьра зқәу азаара ззаз еиԥш дааилашәашәа иҭаҷкәымқәа ааираҵәоит, имч аамаҷхашәа иҟәардә днықәтәоит. Ԥыҭк аабжьысуоит. Адаҟьа? агьи ауадахьтә џьоукы асыуоит. Ашьра зқәу дҩагыланы иаргьы адаҟьа дасыуа далагоит).
АНАДЗИРАТЕЛ. (Ахышәахьтә) . Иҟалом адаҟьа асра.  (Ашьра зқәу аҿхышә даԥырҵны днеины дтәоит).
АШЬРА ЗҚӘУ. Узыусда, дад, уахьтә адаҟьа иасыуа? Сара сеиԥш амала иҭакыу оҩыума? (Ԥыҭрак аабжьысуеит). Ожәы шьҭа иаарласны иаашт. Ианааилагь ирасҳәарызеи? Аԥсабара анасыԥ ԥҟацәа ирылшомызт аԥсҭазаара ацәгара, аха уи зегьы адыунеи  иазакәаныу ауп, дасыу ишрымҩоу, ишрызҳәоу иааӡароуп. Саамҭа аҵыхәаԥҵәара шааз здыруашәа сгәы мыцхәы еисыуеит, схы-сыхшыҩгьы еибарххан, сыԥсы дыргәаҟуеит. (Ашә ааҭыуеит). Дара роуп, дара!  (Иааҩналыуоит иан аҭакәажәыи иҳәаны изтәоу аԥҳәызбет. Аҩыџьагьы ашәы ршәыуп. Ашьра зқәу дырԥылоит, дгәыдыркылоит, инапқәа ргәыдкыланы иҩаивагылоит, рылаӷырӡқәа хаҟәҟәала, ҿымҭ-ԥсымшәа дааԥсашәа иара исқам дҩықәтәоит. Иан дыивагылоуп. Иҳәаны изтәоу аԥҳәызба иаԥхьа дшьамхнышгыланы инапы лгәыдкылоуп, дагәӡуа.)
ИАН. (Дҵәыуа). С-Володиа џьым, (дҵәыуеит, егьлызҳәом).
АШЬРА ЗҚӘУ. Бымҵыуан сан! Бымҵәыуан! Бызҵәыуазеи, макьа сыԥсы ҭоуп, сымԥсыц бымбои! Сара сзышьҭаз уашьҭан ибдырхра быҟоуп. Бара ишбабҭахыу быҷкәын жәлары рзы игәы мбылуа дыҟазаразы? Бара ибҭаххарыу быҷкәын жәлары дрыхәшьадҳәаҩны дыҟазаразы?
ИАН. Володиа… Сара цәамҩа сымам… Сара схәыцырҭа рацәоуп… Ахәыцра саҿыуп (дҵәыуеит). Уара узы  сдәықәларын аҳәынҭқар иахь . Снеины иаԥхьа сшьамхнышланы сгылап, сыиҳәап сшаныу еиԥш (дцәыуеит).
АШЬРА ЗҚӘУ. Аҳәынҭқар иахь бҳәама? Нанхыеит, заҟа базымхәыцуазеи! (даазгәаашәа). Сара зыӡбахә смаҳарцы сҭахыу иахь аума бара бахцуа? Сыԥсҭазаара цәгьазтәыз, ашаха сыззырхыиуа иахь аума бахцуа? Уи сара сыиҳәауам иарбанзаалагь азы! (дазгәаашәа) Ишсашәҳәара, Анцәа шәызша… Ожәы абра дыҟан аџьандар. Иҽсыдыишьылт даара сҩызцәа зегьы рыхьӡқәа иасҳәаразы. Убри азы агәра сыиргыеит саргьы сҩызцәагьы ашьра ҳацәныирхаразы. Аха сара "сыхәшьадҳәаҩым" ҳәа иасҳәеит.

                                        АЖӘАБЖЬҚӘА
                                       Мусҭафа  Қемал 
Абырзенқәеи Мусҭафа Қемалыи аибашьра шрымац ирымоуп. Абырзенқәа рыр аԥыжәара рыманы инеиуеит рҳәоит.
 
                                            Ҭырқәтәыла
Ҭырқәтәылантә ажәақәа иҳаҳауа рыла Сҭампылыи уи акәш атәылақәеи ракәымзар зегьы Қемал импыҵакыуп, Қемал Сҭампыл агара игәы иҭоуп. Гаид арԥашьинтә Сҭампылҟа игыоу адәыӷба мҩала 40 в.раҟара Сҭампыл дазааигәоуп. Асоиузникцәа адырра ирҭеит Сҭампыл уабџьар шыумоу уҭамлан ҳәа, аха урҭ рыгәхьаа мкыкәа иаԥхьаҟа днеихан, 40 километр раҟара Сҭампыл даназааигәаха, 16 ицаз амзазы аинглызқәа абзарбзан дыуқәа рыла иаарылахысуа рҿаархан, ҩба хԥа сааҭ рыла Қемал ир рахь 1000 реиҳа асқьар ҭахыеит рҳәеит, иаргьы иаԥхьаҟа даузцахыуаз.

                                             Кубан
Ҟрымтәыи агазеҭқәа ирныуп, акоммунистқәа маӡ?а ациркулиар дәықәырҵеит ҳәа. Уи ациркулиар аҿы ианыуп: абна-абра аказакқәа рҿы абунтра ахыҟалуа аҟнытә аку?ммунистра аус мазеиӷьны иҳаԥхьаӡоит: кырзмоу аказакқәа зегьы рнырҵәара аӡәы даазнымжькәа, рыцҳашьарак ҟамҵакәа…
                                                                  "Слово"

                                       Ҟарабах
"Арач" излаҳәоуала Шуша аҭаҭарцәа аб-цәа рыр ирықәлан 300-ҩык раҟара ауаа ршьыит.

                                         Шуша
Бақо иҭыҵуа агазеҭ "Коммунист" излаҳәоуала Шуша аб-цәа иргыит. Малибекла ақыҭан аҭаҭарқәа ирыцрырҟьаз арахә иазгәаҟыуаз ирзышеит.

                                        Нури ԥашьа
"Арач" излаҳәоуала Нури ар ҿыц еизыигоит аб-цәа драбашьрцы.

                                        Асоиузникцәа
Қарҭ иҭыҵуа агазеҭ "Коммунист" излаҳәоуала, асоиузникцәа изеибашыуаз ирцәыргаз ашараан, рыҩнуҵҟа еимацәгьахоит ҳәа. Аброжәыгь оҩы идырратәа аимакқәа рыҩнуҵҟа ирымоуп ҳәа.

                              Аб-цәеи аинрал Врангелыи
Аб-цәа даара шәарҭас иҟарҵеит Врангел ифронт. Врангел хәыҷык аҟара ԥхьала дцар атәыла абеиақәа Донецки криаж уҳәа иара игоит, абрис аҟынтә аб-цәа аполиакцәа рыфронт аҵкыс абрис афронт шьәарҭас ирымоуп, амч ӷәӷәаны иарышьҭыр ҟалап.

                                         Мелитопол
Аинрал Врангел ир аб-цәа Мелитопол анырцәырга агьырҭ иргақәаз рнаҩс жәыхә миллион ԥуҭ ача ргыеит.

                                           Херсон
Ицаз амза 20 рзы Ҟрыимтәыи ар Херсон иазаагәахауашәа анырба аб-цәа рыр Николаев иҭаргалт Херсон аҩадахьы Петлиура иргьы аацәырҵыит рҳәоит.

                        Кубантәыи Арада членцәа рҭакра
Сҭампылҟа идәықәырҵаз Кубан рада членцәа ааҩык (уа ирылоуп Выич, Ахан иԥа сулҭан Гиреи) аинглызцәа иҭаркыит.

                                           Севастопол
Севастопол абаӷәазаҿы игылоуп рҳәоит аинглыз иӷба "гелиотроп".

                                                 Иалта
Поликарп Анастасиади ача ахә иазырҳаны иахыиҭыиз азы судла 20 шықәса картоӷа иқәырҵеит, 250 нызқь манаҭ ашҭраф иқәырҵеит.

                                          Аполиакцәа рыфронт
Аболшевикцәа рахьтә ажәа иҳаҳауала аполиакцәа шьҭахьла ацара иаҿыуп, аԥхасҭа дыугьы рымоуп.

                                           Қырҭтәылазы ача
Ожәы аакьыскьа заграницатә Қырҭтәылазы ача аарҭыит. Ача аазгаз аҭаҭын агоит Аҟәатә.

                                               Баҭым
Ари амза быжьба рзы ақырҭ  ры Баҭым иҭалт. Уи аҽны даара агәырӷьара ду ҟарҵеит уа Баҭым.

                                          Ауриацәа реимҵәара
Аполиакцәа рнапаҿы иҟалаз атәылақәа рҿы ауриацәа даара гәаҟра рымоуп рҳәоит. Аполиакцәа рыр ауриацәа ахырбоуа рхаҭагьы иреигӡуам, рмазарагьы ргоит.

                                         Аболшевикцәа рыфронт
Аболшевикцәа иргыеит ақалақь Ровно. Аполиакцәа шьҭахьла инеихыеит.
                                             Аредакциа аҟнытә
Абрис аԥхьа иҭыҵыз аномер аҿы аредакциа иавбамкәа, акьыԥхь аарханы, аԥхьатәыи адҟьаҿы, ҵаҟатәытәыи ацәаӷәараҿы (арӷызаҿы) иагәылшәеит абарҭ ажәақәа : "азакәан амч аҭаны иҭыужьыр".
           
                                           Амазара  шара
Германиа еибашьыга ӷбақәа асоиузникцәа иршыеит. Англиа хәҭаас иоут: "Баден", "Гелголанд", " Позен", "Реинланд", " Вестфалиа", "нуренберг" нас 124 амшын аҵаҟа иныҟәуа ашхәақәа.
Афранцызқәа: "Тиуринген", "Емден" нас 38 амшын аҵаҟа иныҟәуа ашхәақәа.
Италиа: амшын аҵаҟа иныҟәуа ашхәақәа быжьба.
Иапониа: "олиденбург", "нассау", "Агеберг"
Еизакыу аштатқәа: ҩы-ӷбакы.

                          Аԥсышәала аҩра, аԥхьара здырыуа рахь!
Аԥсуа газеҭ "Аԥсны" ианаҳҵаразы астатиақәа еилырганы иҩны иаазышьҭуа агазеҭ аҿы шаҟа ҵәаӷәара (арӷыза) ҟалуа аҟара манаҭыбжа (50 к.) иоуеит. Агазеҭ азы ихәарҭам астатиа ҳадаҳкылуам, иаҳҵәахыуам. Астатиақәа ажәа мыцхәыла, инароушәа иҟаҵақәоу аредакциа ақәиҭуп ажәа мыцхәқәа рыркьаҿра. Цқьа еилырганы ҩым аредакциаҿы мыцхәы арҿеира џьабаа здырбалаз астатиа ахә еиҳа илаҟәуп. Астатиа аазҭыиуа ҿацәк аҿы акәзаргьы џьара ианырҵароуп: "Абрис азы исықәнагоуа соуааит" ҳәа. Убри аҵаҟа ихьӡыи ижәлыеи аныиҵааит. Аԥара аушьас иамоу абриоуп: астатиа анҭыҵлакь аҽны инаркны даннеилагь аредактор иҟнытә иоуеит. Изҭахыу еизакны исоундаз згәахәуа мызкы, ҩымыз,хымыз рышьҭахь, 5-ҟа,10-ҟа статиа анааишьҭлакь ашьҭахь астатиа зтәу даар, ма даҽаӡәы агәрага шәҟәа (довереносҭ) иҭаны дааишьҭыр, ашәҟәы инапы ианырҵаны аԥарақәа ирҭоит.
                                                                     Редакциа

                                 Аредакциа аҟнытә
Аԥсуа газеҭ "Аԥсны" аредакциа шәыҳәоит Очамчыра агазеҭ "Аԥсны" аподписчикцәа ирзызшуа иаашәышьҭразы аредакциа кантораҿы иануар 1 инаркны аподписчикцәа ишәымаз рыжәлыеи рыхьӡыи,заҟа аларгалазыи, ианаларгалаз аамҭеи.

                           "Аԥсны" иаԥхьуа рахь!
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.
                                                                                        
                                                                                           РЕДАКТОР :   АГӘЫԤ
                                                                                        
                                                                               Сухум. Типография А.М.Зайдшера


                             
         
                                                                А   Ԥ   С   Н   Ы 
                                       Есы-мчыбжьа иҭыҵуа демократ газеҭуп
                                Ахә 5 м.                                                      Ахә 5  м.
        №26 (54) АСАБША ИУЛ АМЗ 24 РЗЫ 1920 ШЫҚӘСА  РААН  (54) №26

                                       АҞӘА, КӘЫРКӘА 24 , 1920 ш. 
Урыстәыла ауаргьала ианыушәа игьалуа зны хыхьӡа ихалуа, зны икәлаауа аҵанӡа ицуа, иаргьы ҭынчымҩак амамкәа, Европагьы абрис ахҟьала ҭынчра аныҟам аамҭазы,ари уи аҟара усс имкыкәа, шьақәыргылашьак амҭакәа, асоиузникцәа Ҭырқәтәыла напы адыркыит, Версалыи Спаи рҿы аус иазырыӡбыз нарыкӡаразы, аиҳарак абырзен ҳәынҭқар инапала. Ҵоуп, ожәы аакьыскьа абырзенқәа рыр ԥхьала ицоит, Қемал даҵахан шьҭахьла дцоит рҳәоит, аха ҳара иҳаздырам аҵабыргыҵәҟьа, шаҟа иӷәӷәоу абырзен ры, заҟа имчыдоу Қемал ир. Уезгьы ожәы иеааиз аиаанӡа ихьӡны, еиҵазгьы аиҵеи ихьӡны дынхауам ҳәа ҳаҟоуп ҳара. Издыруада ожәы абырзен еиааиуа ишнеиуа Ҭырқәтәыла агәаҿы ианнеилагь, амч ӷәӷәа рԥыланы, рышьҭахьҟа цатәыс ироур, издыруада ожәы азы абырзен ари аибашьра ду аҿы амч ӷәӷәа ииҵәахыз, иирыжәз ала асоиузникцәа рымч ицырхрааны, Ҭырқәтәыла зныказы игарагьы, наҟ-наҟ , ма дара аҭырқәцәа, ма асоиузникцәа уезгьы уи ишыианармыжьуа аадыруеит. Аха издыруада, уи ҳҳәеит ҳәа, ожәтәыи аамҭазы угәы иаанамгои, абас иҟаларым ҳәа ззырҳәои роуп аиҳарак иҟалуа. Убри аҟнытә издыруада ҳара ҳацәҩашьазар, иаҳҳәап аҭырқәцәа ааԥсан, икарахан, икәадахан, рхы изамыхәашәа анырба рразҟы абырзен инапы ианырҵеит, асоиузникцәагьы уи иазыразхыеит, аха абрис абырзен изҳара, идухара ишԥахәаԥшрыи иара игәылацәа: Болгариа, Сербиа, аиҳарак Италиа?
Ԥсыхәа амоума, урҭ аибашьрахь иԥхьар ҟалап. Мамзаргьы иара аҭырқәа дышиабашьуа, дааԥсар, дкарахар, избан уҳәозар, аҭырқәцәагьы ус иаразнак унапаҿы иааугауа уаам ҳәа ҳаҟоуп, убри аамҭазы зыӡбахә ҳҳәаз игәылацәа хаала мчыла ирцәыигахьеиу, ожәы ирымеикқәоуа уҳәа атәылақәа еибашьрада ицәыргар ҟалап, иаргьы ожәы изызҳауа, изҳара даҟәыҵны дхаџь аџьаӡа даақәхар ҟалап. Ҳаԥшлап, иҟалуа аабап.


                      ЗНАСЫԤ  ЗЦЫМНЫҞӘУА АОҨ!
"Знасыԥ зцымнаҟәуа аоҩ ашьха ақәацәраҿы дахықәгылолу, аԥсҭаҟынтә ахаҳә былгьаны изнеины ишьклаҳауеит, аԥсҭаҿы даар, ахәҵаҟынтә ахаҳә былгьаны ишьклаҳауеит" ҳәа ирҳәуа мыцӡам…  Уи зхысҳәаауа ҳара аԥсацәа ҳауп. Иара аԥсацәа аашәышықәса инадыркны (Хр. иира ашьҭахь) зықьи ҩышәыи ҩынҩажәа, ҩынҩажәеи жәаба шықәса рҟынӡа уҳәа ҳанасыԥ ҳацныҟәуан, ҳаԥхьа игыланы инеиуан; аԥсуа ҳәынҭқарцәа иреиҳаз, реиҳа амч змаз а-Кавказ аҿы дыҟамызт. А-Кавказ аҿы моу адунеи аиҳабыра еимазкыуаз аџьам ҳәынҭқарыи, абырзен ҳәынҭқарыи аԥсуа ҳәынҭқар иҿы даара рхы ҳасаб азыуа акәын ишыҟаз, ԥыҭкгьы иааицәшәуан. Аха ашьҭахьы, убри аамҭа хыхь исҳәаз инаркны аԥсацәа рынасыԥ ԥыҭк аҽынасҭҭханы ирыцәгылуа иалагыеит: рҳәынҭқарра аҽашеит, иаҳа-иаҳа имаҷхауа ишнеиуаз 1500 ш. рааигәараҿы ианнеи аԥсуаа рынасыԥ рыцымныҟәуа иалангыеит, иннажьт, ирԥырҵыит, иахашҭт, рҳәынҭқарра аҳра хәыҷха иввҟалыеит. атәыла ирыҵакыз зегьы рцәыӡын Егрыи Мӡымҭеи рыбжьара иаабжьахыеит. …. анаҩс, дара аԥсуаагьы рыбжаҩык рыбызшәа цәымӷыс иҟарҵан, атәым бызшәа иаҳа пату ақәҵаны, убриала ицәажәуа иалагыеит.  Даҽаџьоукых рыуаажәлар ргәы рыцәкаҳан, наҟ ирыгәҭасны, ирзеицәоу аҟаҵара иашьҭалт: ԥҳәызба ԥшӡаҳәа аӡәы даанмыжькәа зегьы Ҭырқәтәылаҟа ирҭыит.
(Абрис аахыс Аԥсны ауаа ԥшӡақәеи аҳәсахәыҷқәа ԥшӡақәеи агхыеит рҳәоит).
Абрис аҿгьы имаанҵаскәа 1850 ш. инадыркны 1878 ш. рҟынӡа абрис атәыла хәыҷы иаақәхаз аԥсацәа аурыс ивба, аҭырқәа ивба , изывбазаалагь рыбжеиҳараҩык хҵәан Ҭырқәтәылаҟа, рыбжеиҳараҩык нҵәеит; иаанхаз аԥыҭҩыкгьы рхы ргәы ахшәан, ехьа ожраанӡа аарлаҳәа иҟан, ҳара абра инхаз аԥсацәа ҳаиԥш. Ожәы ҳаазқәылаз ҳгәы анкаҳаӡа, ҳгәы ԥшаауа ҳаналага, "аҭырқәа данкаҳа ижәытә дефҭер даԥшуан" ҳәа, ҳашьцәа Ҭырқәтәыла иҟоу аабандаз, оҳәшьҭахьтәыла абрахь ихынҳәны иаандаз ҳҳәауа ҳалагыеит. Издыруада, ҳаибабар ҳгәы хәыҷык аҽаԥсахыр ҳәа, аха ҳагәнаҳа зықәшәаз, урҭ ҳашьцәа-аԥсацәа ахынхуа атәылаҿы – Синаԥыи Измытыи рыбжьара- абырзенқәеи Қемал ԥашеи аибашьра ҟарҵеит. Аԥсреи агәаҟреи ожәтәыи аибашьра дыуи ирцәынхар ҳашьцәа аԥсацәа ожәтәыи аибашьра иалаӡыр ҟалап. Убас Ҷзнасыԥ зцымныҟәуа … о   ашьха акәацәраҿы дахықәгылоу аԥсҭаҟнытәахаҳә былгьаны ишьклаҳауеит, аԥсҭаҿы даар, ахә аҟнытә ахаҳә ишьклаҳауеит" зырҳәуагьы абрисоуп.

                                                                                                 Д.Гә.

                      АԤСАЦӘА АҴАРА ЗМОУ РАХЬ ҨБАҞА АЖӘА
18 №-р агазеҭ аҿы ирҳәоуеит "Агәыԥ" ажәақәак оҩы дызыргәырӷьаша, дызырхәыцша, аха уи еԥш зҳәаз егьа бзиахә ҳзыҟаиҵап.Изахьӡузеи мшәан агәыԥ? (Редактор, дедакциа). Шьоукы убыс ргәы иаанагозаап, агәыԥ ҳәа еидгәыԥланы, мчыла раб иҭынха ауал азы иаддыртәалашәа, аха уи башоуп.Агазеҭ аӡәыи-ҩыџьеи ирҩуам, урҭ ирҩуа ашәҟәоуп (сочинеиние)ҿыц цыԥхьаӡа ажәабжьныиҩызар? оҩы еҵәа? игәаԥхарртәы иҟалеит, ус оуп иаргьы ишамҩоу. Агәыԥ рымала ирылымшои зҳәаз игәы иаанагазеи? Ари аԥсышәала ҳамҩуазааит, аха иарбан газеҭыу ҳара шаҩуа? Сара сыхәҭаахьы убыс сгәы иаанагоит, акы – уихәарцы иулымшозар, узыимыхәозар, уажәа бааԥсы илоумыжьын, оҩы игәы ԥҵәартәы … Адыунеи иқәу ииуеит, иааӡоит, ирызҳауеит… Ахәаахәҭҩы аԥхьа ахәаахәҭра даналаго, акапек аҿы иаиркыуеит, милионкала далагом. Ҳгазеҭ хәыҷыуп дук агәхьаа ҳкым, адыу ҳәа егьҳамам. Нас изҿыузеи, мап ҳәа разҳәоуада иахан еиҵырҳәааит, аҭыԥ аҿы инакӡаны, зегьы иҭабуп ҳәа раҳҳәоит, ҳагьрыцхраауеит. Аха исыздырыуам, урҭ акы ргәы иҭоуп, мамзаргьы ҳаԥхьаҟа ҳәа акы еигәыӷыуеит. Аха сара убыс сыгәыӷуеит, абрис ҳанагәҭас- аагәҭасуа ҳашаҿыу, абрис иашьҭоу ргәы ацәкаҳажьыр, анык иҳампыҵыҵшәар, нас заҵа еиҵаҳамҳәара, Горскаиа школа еԥш иҳампыҵахоит.
                                                                               М. Булиа
      
          АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИАЛА АҴАРА ЗЫԤСОУ ДШӘЫРДЫР!

                                        ЕХЬАТӘЫИ а-№ АҾЫ
Аԥхьагыла ажәа. 
Зынасыԥ зцымныҟәаз аоҩ.  Д.Гә.
Ауалыр џашьахәтә.           Е. Ачба
Аԥсацәа аԥхьара здырыуа рахь ҩбаҟа ажәа.  М.Б. 
Дысусҭа убри? Ҷ.Коӷониа
Агазеҭқәа рыҟнытә. Аҭелқәаи ажәабжьқәаи.

(Адрама иацу)
Сара сбара азин шәыиҭеит, аха уи сара сгәырҩа дагоны имыуӡеит. Маумоу.Уи игәы иаанагыуа уи оуп, шәара шәанызбалагь, шәареи сареи ҳанеицәажәалагь, сгәы ааԥшқахап, аԥсҭазаара сеилаҳаны, сҩызцәа зыусҭцәоу иасҳәара џьыишьоит. Аха дажьеит.
ИҲӘАНЫ ИЗТӘОУ. (Дҩагылоит. Деиқәԥшьыхаа дкәыдкылуа).Володиа џьым, усыцәцома? (иан дцәыуеит)  Аха иудыруазааит, ҩын-ҩықәра нысҵаргьы уара усхашҭыуа џьыумшьааитҩ Уара ухьӡ гәынкылагасисымазаашт (деиҵақьуа дҵәыуа), сара сыԥсы ҭанаҵа. Сара бзиа ушызбуаз уара уаныҟамгьы, ус узбалашт. Сара сыԥсы ҭанаҵа урҭ, ауаатәыҩса зыргәаҟыуа рзы ӷарамзар даҽакы ныҟәызгашам! (дҵәуа). Уара упатреҭ ашәҭ ԥышӡа, ашәҭ хаақәа иргәыларгыланы  исымазаашт, исыгәӡлашт?. Ииашаны уаԥхьа сгылан ҭоуба сҳәоит наӡаӡа уара ухьӡ акәымзар, даҽа хьӡык схаҿы ишаасымгыуа; уара уиасуа ауаа рзы излахьсырхәра акы дырны сыԥсы сеигӡаны саанҵасшам. Сара уара узы сгәы акреи, наӡаӡа убзиабареи, ухамшҭреи агәрагаразы ушьамҭлаҳә сагәӡыуеит. Лхы ҩыларҟәны, деиҵақьуа ашьамҭлаҳә дагәӡыуеит. Иан дҵәыуеит. Ашьра зқәу ииура изымдыруа наҟ днаԥшыуеит. Анадзирател даабнашылоит).
 АНАДЗИРАТЕЛ. Сшәыҳәоит шьҭа шәдәылҵыр азы. Иаамҭоуп ацара.  (Ашьра зқәуи иҳәан итәоу аԥҳәызбеи иан ашәахь днаргоит. Ашә аҿы иан дырҩагьых дҵәуа, дӷызыӷызуа лҽыигәыдлыжьлоит. Ашьра зқәу иҳәаны изтәоу аԥҳәызба ила ҭраа длыхәаԥшуеит, лсахьа, лхәаԥштәы наҟ-наҟ ихамышҭрацы иҭахыушәа. Дгәыдыикылуоит. Аԥәызбагьы дцеит. Ашә ҩыдҳалт, ацыԥха дыугьы абжьы аӷеиҳәа игыеит. Ашьра зқәу дҩаҵҟьаны ашә дҩадыххылоит, ицаз дрыԥхьуашәа. Даахынҳәыхыуеит. Дҩатәоит. Адаҟьақәа дҩарыхәаԥшыуеит. Инароушәа ҟаабжьык гоит :"Иуа-ҳауоу..  уа-ҳауоу…" Анадзирател дааҩнашылоит. Ашбра зқәу иҩнашылаз дыибаӡуам).
АНАДЗИРАТЕЛ. Дад, аӡырҟәанда узаазгарарыма?
АШЬРА ЗҚӘУ. (Дҩыҭрысшәа). Исҭахым. (Ԥыҭк аабжьысуоит). Аҭаҳмада, уара иудыруоушь аԥсҭазаара закәу? Аԥсҭазаара лотториоуп. Деич ? иҳәеит: "Иаҳҳәап, сара аулицала снеиуеит, аҭ?макәа… қьырмыт аҩны иалырҩны сашьит, даҽакы акәым убри сашьыит". Убасоуп… абрис аԥсҭазаара… Убасоуп.
АНАДЗИРАТЕЛ. Дад, иуҭахызар апап дыузаазгап.
АШЬРА ЗҚӘУ. (иҽааиқәкшәа) Апап уҳәама?  Моумоу дысҭахым. Уимоу сыуҳәоит уаргьы уца. (Анадзирател дцоит. Абжьқәа гоит: "Уӡырҩыишь… уӡырҩыишь…).
Ашьра зқәу. (Уи дыԥшымкәа дыҟам. Аџьандар. Дыԥшызааит. Марусиа… Сшьамҭлаҳә дагәӡыит абзиабара агәраргагас, аамҭа цоит. Ицоит иаанымҵасӡакәа. (Агьи  аудахьтә адаҟьа аӡәы дасыуеит). Сҩыза! адаҟьа уамысын. Уара узацәажәуа дыԥсыуп, аԥсы акгьы иаҳәуам, дҿаҳауп. Уи иахьтә аҭак уақәымгәыӷын. (дгәаҟыуа  длеиҩеиуеит. Хараӡатә аарлаҳәа иааҩуеит ауаа рацәа рышәаҳәабжь. Закә ашәоу аилыргара уадаҩыуп. Иаҳа-иаҳа еилганы , иаҳа оҩы иаҳауеит).
Зегь башоуп! Ақәԥара аԥсҭазаареи алашареи рзы сара исоут алашьцареи наӡаӡа адамреи. Ахақәиҭра әа ашьаҟнытә иҟалара иҟоуп, абаҳча ԥышӡа, абаҳча хаа. Ауаа рыцҳақәагьы ргәырҩарақәа рхашҭны насыԥ змоу уааны иҟалашт. (Абжьы цқьа оҩы еилыиргаратәы амарсельоза ашәаҳәабжьы ааҩнаҩыит).
АШЬРА ЗҚӘУ. (Изымбатәхашәа). Ари закәузеи? Изыусҭақәада ашәа зҳәуа? Аусуцәа роума? Иабатәыу? Амарселиоза шәаҳәабжь саҳауеит! Исаҳауеит! исаҳауеит!
(Ашәа рҳәоит зынӡак ааигәаӡа. Ажәлар рыҟаабжьы, рыҳәҳәабжьы, ргәарӷьабжьы гоит).
АШЬРА ЗҚӘУ.  Аа! револиуциа ҟалазаап. Иаауеит ареволиуциа ду! (Аӷьеи ҳәа ашә аатыуеит, иааҩнеибагоит аусуцәа, асалдаҭқәа, аматросқәа, аҳәсақәа. Инеидеибагаланы ишьамҭлаҳәқәа ишьхырҩны идыршәыуеит асцена агәҭахьшәа. Акеиҳәа ашьамҭлаҳәқәа каҳауеит.).
АУСУҨЫ. (Абираҟ ҟаԥшь кны). Ҳҩыза! Ухы уақәиҭуп! Аҳәынҭқар наҟ далаҳҳәеит! Ибунтыит ар, аусуцәа, анхацәа!
АШЬРА ЗҚӘУ. (Раԥьа дгылоуп. Дшьамхнышгылоит. Инапқәа ҩарханы). Ахақәиҭра! Уара, ҳаззыԥшыз, ҳазызгәаҟуаз ахақәиҭра ду! (Ашь-ахьтәыи адаҟьақәа ҩышьҭырхыуеит, иаадырԥшыуеит абаҳча ԥышӡа, инҳаракшәа дгылоуп изҳәаны изтәаз аԥҳәызба, дӷьазӷьазуа деилаҳәоуп шәкәакәа   маҭәала, абираҟ ҟаԥшь кны. Лыкәыш ажәлар гылоуп. Марселиоза ашәаны ирҳәоит.
                                                Аԥарда
Ашьра зқәу иажәа дшаалгалагь аԥарда наушьҭыргьы ҟалоит.

                                              Автор иҟнытә.
Ара ианыу ажәақәа "адаҟьа ҩышьҭырхыуеит" ҳәа зырҳәуа театр дыук аҿы ианыҟарҵуа азоуп. Аԥсышәала аусуцәа рмарселиоза аԥсуа газеҭ "Аԥсны" аҿы ианысҵахьеит.
                   Д.Гәлиа

                                     АЖӘАБЖЬ ИҞАЛАЗ
Н?огалоуи Гәдааи рыбжьара агырқәа ӡлагарак рызҭан, аӡлагарахьча еизганы иман аџьықәреи. Уахык шьоукы иқәлан мчыла иџьықәреи ргыеит; изыусҭқәаз аныидыр еихсын дыршьыит. Нас ҳардырп ҳәа ишәан днаганы аӡлагарҿы дыҩнаҵаны, амца ацраҵаны илеиқәыблы иргыеит. Ауаа инеиз аӡлагарахьча ихы абжа ацәыцә ишаларшәыз рбеит.
Аха ишыҟалалакгьы ахысыбжьы ираҳазыи аџьықәреи икаԥсаны ирбазыи рыла рыцҳарак шыҟалаз рдырын, ахылаԥшцәа адырра рырҭан, ажәлар аимдара ҟарҵоуа ишнеиуаз, аџьықәреи рбеит. Издырбалазгьы Очамчыра иаарган иҭахыуп хәҩык.
Абасоуп ишыруз: нхан иӷьычыуеит, ҭагалан аџьықәреи здырбалаз дышьны дара иҭыргоит. Абас иҟоу ауаа ирықәнамгуа иҟоузеи?!
                                                                                М.Булиа

                                      АЖӘАБЖЬҚӘА
                                   Профессор Н.Марр
Ожәы аакьыскьа Москвантә иааз аӡәы агаз. "мшы" аҿы адырра иҟаиҵаз ала дыук мырҵыкәа проф. Марр дцарацы дыҟан Испаниаҟа, Пиринеи ашьхаҿы инхауа абаскқәа рыбызшәа ҵаразы. Ари апрф. убырҭ абаскқәа рыбызшәа кыр иафетид бызшәа иазааигәоуп ҳәа игәы иаанагыуа дыҟоуп. Ожәы шьҭа Италиа дыҟазар ҟалап. Патырбықә Марр хар амамкәа ихы ныҟәигоит: ҽнак иоуеит фунткыи бжакыи ача, мызкала жәа фунтк акартошка. Абас иҳәоит Марр даара бзиа дыздыруа аоҩ.

                                        Врангел  иусқәа
Сҭампылынтә ажәа иааҩуа ала Врангел иусқәа ожәы даазқәылаз иаҳа еиӷьхыеит. Ожәы аабыкьа игыеит жәа нызқьҩыки  ҩынҩажәеи бзарбзаныи, ҵҩа змам дырҩагьых аибашьыга маҭәақәа, ача рацәаны.

                                    Гете  Шиллерыи рдамрақәа
Воимарантә адырра иҟоу ала џьоукы неин Гетеи Шиллерыи рдамрақәа дрыпгыеит: ахаҳәқәа наҟ икарыижьыит, адамрақәа ржыит, иҟазҵа дрыздыруам.

                                              Ҭырқәтәыла
Қемалыи абырзеныи Измыт ааигәа еибашьыуеит. Қемал ишьҭахьла дцоит. Изларҳәоуала абырзенқәа рыус даара ибзиоуп Ҭырқәтәыла.

                                             Севастопол
Жәафҩык акоммунистқәа аинрал Врангели , Слашчевыи, Кукеповыи рышьра еиҵызхаз рахь жәаха ҩык ашьра рықәырҵеит.

                                                Ҟарс
Аинрал Пирумиан апрыказ дыиҵеит ҩажәеи жәаха шықәса зхыҵуа инадыркны ҩажәеи жәохә шықәса зхыҵуа рҟынӡа Ҟарс инхоуа ауаа зегьыаибашьратәы аҵара, аҭаалым ҟаҵара рҵаразы есымша сааҭк-сааҭк.
                                         
                                             Бердианск
Ақалақь Бердианск ожәы аакьыскьа аболшевикцәа иргыеит ҳәа ззырҳәуаз Врангел иреиҭаргыит рҳәоит.

                                        Ҭырқәтәыла ақәмақарра
Асоиузникцәа ажәа шьҭарҵеит Қьемал иабџьар шьҭаимҵар Сҭампыл зынӡак Ҭырқәтәыла иацәҳарӡуеит ҳәа.

                                    Азарбежаныи Армениаи
Азарбежаныи Армениаи ишынаиқәла-ааиқәылоз ожәы аибашьраҿы инаӡеит рҳәоит.

                                                        Персиа
Тавриз ақалақь аҿы иҟаз алемсқәа рконсул Вустро дыршьыит.

                                                       Трабзон
Аинглыз ирыи абырзен ирыи Трабзон иӡхыҵын Қемал иабашьразы Измыт шыҟоу идәықәлыеит.

                                                     Аболшевикцәа
Аб-цәа Вилна ргыеит, Баранович шыҟоу идәықәлыеит рҳәоит.

                                                         Аполиакцәа
Аполиакцәа аболшевикцәа рыҟны аинглыз ишрабжьеигаз еԥш аинышәара рҭахыуп.

                                              Аредакторцәа рҭакра
Баҭымтә агазеҭ "Наш краи" ҭзыжьыуаз аредактор дҭаркыит, агазеҭгьы адыркыит. Қарҭ иҭыҵуаз аболшевикцәа ргазеҭқәа ааныркылт, аредакторцәа рыуаӡәы дҭаркыит, аӡәы дыбналт.

                                               Баҭым
Баҭым ақырҭқәа рнапаҿы ианыҟала уа иҟаз аурыс банк дара ирыдыркылт, аиҳабыра дара рнапаҿы ишыҟаз еԥш. Уи аб-цәа рыҟнытә Қарҭ иааны иҟоу Киров бзиа имбазт, кыр ацәажәара ҟаиҵеит.

                                              Сҭампыл
Асоиузникцәа уезгьы-уезгьы иаарласны Қемал еиааираны дықәырхразы ирыӡбыит.

                                               Литва
Ревелтә иааҩуа ажәабжьқәа рыла аполиакцәа Лмитва зхы иақәиҭу ҳәынҭқарраны ирдырт.

                                             Полша
Аполиакцәа хәыҷык ашәара иалагыеит аболшевикцәа ирыжәлауашәа анырба Афранцызқәа рахь аҳәара ҟарҵеит, изықәдыргәыӷыз ацхыраара иаарласны ирырҭаразы. Аполиакцәа реинаралцәа Винаи Минскыи адәыӷба мҩаҿы аус зларбуала шьҭахьла имцар ԥсыхәа рымам.

                                          Қемал ԥашьа
Мусҭафа Қемал жәлары манифестла ирабжьеигоит аӡәк еиԥш еидгыланы Ҭырқәтәыла дмырӡразы: ахақәиҭра ацәымӡразы, ишеибгоу инхаразы.

                                           Англиеи Иапониеи
Агазеҭ "Таимс" излаҳәоуала Англиеи Иапониеи идырҿыцуеит 1911 ш. раан еимырдаз аԥҟара.

                                         Азиа хәыҷы аҿы
Аинглызқәа реиҳабырахьтә аус иааз аҳасабала Сҭампыл амшынбжьындаҳақәа рҿы асоиузникцәа рыр аинглыз еинрал инапаҿы иҟаларазы. Афранцызгьы ирхыеит Ҭырқәтәылаҟа ар аашьҭразы.

                                          Ҭырқәтәыла
Басфор арыӷәӷәагақәа зегьы Азиа иахадыу ахь амырхырцы иҟоуп ҳәа Сҭампылынтә иааз аҭел иаҳәоит.

                              Англиеи Амрагыларахьтәыи аусқәеи
Франциатә иааҩқәаз ажәақәа рыла Амрагыларахь иҟаз аусқәа аинглыз изы ԥыҭк иуадаҩхыеит. Персиеи Ҭурқесҭаныи атәылақәа рахь аалыхқәа иоуаз: абамба уҳәа агьи уҳәа рзы деиҵахар ҟалап, избан уҳәозар Рештаи Ензелыи Тегераныи ар иҟоу маҷыуп, ар рацәа ааганы абџьарла сыусқәа сырҽеип иҳәар, ижәлар иабунтыр ҳәа дшәоит. Ожәы ааскьа Ирландиа иҟалаз аусқәа рыбз?рала атанкқәеи аибашьыга маҭәақәеи , аџьаԥҳаныи дәықәҳҵоит ҳәа ианалага аусыуцәа забастовка ҟарҵан ирыдмырышьҭыит, абраагьы убас рыхьыр ҟалоит. Аинглыз ипровинциақәа рҿы аибашьра ҟаиҵар рҭахым аусуцәа.
                                                                                        
                                                                                          РЕДАКТОР: Д.Гәлиа
                                                                                        
                                                                                Сухум. Типография А.М.Зайдшера  


                                          А   Ԥ   С   Н   Ы
                       Есы-мчыбжьа  иҭыҵуа демократ газеҭуп
               Ахә 5 м.                                                         Ахә 5 м.
    №27 (55) АСАБША  ИУЛ  АМЗ 24 РЗЫ 1920 ШЫҚӘСА РААН (55) №27 

                                                 АЛАҲӘАРА
             Лыхныи, Гәдауҭеи, Очамчыреи иҟоу аинтеллигенциа рахь :
Аҟәатәыи аԥсуа студентцәа рҩызцәа Лыхныи, Гәдауҭеи, Очамчыреи иҟоу ирарҳәоит Аҟәа лассы иҟаларазы иҟоу авечер еԥш иҟарҵаразы дасыу ахьыҟоу авечерқәа аԥсацәа астуденцәа рзы цхыраас иҟаларазы.
                                                             Агәыԥ аԥсуа студенцәа

                                     АҞӘА, ИУЛ 31 РЗЫ
Ҳара, Урыстәыла анеибгаз иаҵанакыуаз ауаа, ҳнаҩсгьы ажәлар ԥшыуп Урыстәыла иабашьақәгылуа, ианбашьақәгылуа ҳәа. Зегьы рзы ихьанҭароуп Урыстәыла џьара шьақәгылашьак амамкәа, сахьак, планк аҿы игыламкәа иахьыҟоу. Ожәы азы аболшевикцәа иргыеит, урҭ рынапала ишьақәгылоит ҳәа аӡәы ианыиҳәалагь, даҽаӡәы даагылахыуоит, убас зынгьы Деникин изы ирҳәон, аха убри анырҳәа ашьҭахь мызкы мҵыкәа Деникин даҵахыеит, Деникин дцеит заганицаҟа ҳәа рҳәеит, убриала макьа аб-цәа шыҟалаша здыруада ҳәа иҳәоит. Ҳара аусқәа ҳазларгәылаԥшуала, мчыс иҟоу ҩнуҵҟа еибыҭароуп, ҩнуҵҟа рыӷәӷәароуп. Убри бзиа иззышьақәыргылаз, убри аҳасаб мыцхәы изкыз ауаа ргәы ҟазҵаз, аԥыжәарагьы иаарласны убри игар ҟалап. Арҭ иаҳҳәақәаз раҳасаб мкыкәа еиҿагылоу ауаа мчыла иҳазгоуа аагап ҳәа идәықәлар, Урыстәыла аусқәа иаарласны изышьақәгылуам.

                                      ШЬҬА  ИАЗХОУП
Урыс ажәапҟак ыҟоуп: "чем дальше в лес, тем больше дров", ( "абна агәахьы заҟа унскьо аҟара, ашәаԥыџьаԥ рацәахоит") ҳәа. Ҳара аԥсацәа ҳыусгьы убарс иҟоуп. Иаҳа-иаҳа ҳыусқәа еицәахоошәа избоит. Ҵыԥхцәа аҵкыс ҵыԥх ҳаицәан, ҵыԥх аҵкыс сынтәа ҳеицәоуп. Зегь раԥхьаҟа ацара иаҿыуп, ҳарак шьҭахьла ҳласкьаӡеит. Иҟалазеи мшәан ҳазыхҟьазеи?
Ақырҭқәа роуама зегьы зхароу? Деникин иоума, Ленин иоума? Аешбаи Алакобеи роума?  Ҳаԥсацәа жәлар р-Совет иалартәаны иҳамоу роума?абрис уажәыгьы иаҳзеилымкаакәа а…, иаҳҳәоит, еиҭаҳҳәоит, иааҩыоит, еиҭааҩоит аха. Қарҭ агазеҭ "Борьба" аҿы (аномер иарбаныз схашҭыит), ҵыԥх аӡынразы ус анын: "ҳара ақырҭцәа ҳаԥхасҭазтәызтәша, иаҳарак ҳзыцәшәаша Деникин иакәым, Ленингьы иакәым, ерманқәагьы ракәым – реиҳа ҳзықәгәыӷоо роуп. Дара ирышьклаԥшыуеит, ирхылаԥшыуеит, лассы-лассы аизара ҟаҵаны рхы леилакны, рпартиаҿы ирыӡбооит иҟарҵақәаз бзианы ицәгьоуҳәа. Ҳара аԥсацәа ус ҳаҟаӡам. Даҽак умҳәан _Қырҭтәылан акәу, даҽаџьарагьы акәзааит ахақәа арсны аҟәыд еиԥш ажь аӡахәақәа шырааӡо, нас уи есышықәса идрыцқьалап, еилырхлап, ирыгқәоу гәаҭан, иҩақәоу, иахәарҭақәам ԥырыҟҟап, убри иашьҭаӡоуп. Ҳара аԥсацәа ҳҿы ус иҟаӡам. Ҵлақәак ахгылоу, инаганы аӡахәақәа рықәаҳҵооит, нас ҳалакьысӡоом, ашықәсан ажь ҿаҳхыуеит; есышықәса иагхооит, ишнеи-шнеиуагьы ауаҩытәыҩса еиԥш иажәуеит, аџьал анааилагь иԥсуеит иара ахала. Убасҵәҟьа ҳаҟоуп агьырҭ ҳаусқәа рызгьы. Ауаа иҟарҵоо ҟаҳҵооит ҳәа ишақәнагоола, ҳаҩныуҵҟала ҳаинымаалакәа – дадыу итапанча абрыуқәа реиԥш ҳаиԥхьытта, ҳаизымҵаакәа ҳалдәықәлан, ҳашыԥшуаз Аԥсны жәлар р-Совет дыу аҿы ԥсыуцәақәак лыеин илатәеит. Еидтәалоума, еидгылоума? Мамоу. Џьоукы Урыстәылантә Волга иланагазшәа иболшевикцәаны илатәеит, џьоукгьы – Бзыԥ аӡыи ақырҭқәа р-Куреи, иахыеилалах уара идыр, именшевикханы ақырҭқәа иларылатәеит. Џьоукгьы Деникиныи дареи еибырҳәаз, иахыеиниаз Анцәа идырп – рҽылеидырӷәӷәаланы илатәеит, аӡәгьы – уаҳа ԥсыуак дидтәаламкәа Гвардиа анлеиуаз дызлалаҳәҳәа уара идыр амҩан аҭырас длылԥан, муазер дуӡӡак иара еиҳаны ихәда ишьҭаҳәазоо илыхшьны – Агвардиа анлеиуаз аныиба, дларылаԥалт, уи уажәы-уажәы имаузер длахәаԥуа днаскьаӡаны аҭырқәцәа дларылатәеит.
Убас ҳалагыеит аԥсацәа Аԥсынразы аусура. Узызҵаалакгьы – даҽакала дцәажәоон, даәакала дцәажәооит уажәгьы. Амала ҳ?ахыԥшуа Аԥсынра ыҟаӡам… 
Аԥсны ахсаала ааныскылан иацы зны кыраамҭа сахәаԥшыуан. Ҵә?ыуамҭак ууратәы и?ҟоуп. Ҳара иаҳзымдыркәа ҩыџьара акәымкәа, хыџьара  ҳаеҩшаны ҳҟарҵеит – ҳҟазҵазаалакь ҳшеиҩшоу абас оуп: 1)Гагра араион аҿы – аурысқәеи аԥсацәеи рыбжьара амшын иларкны аган 8 верс аманы, ашьхадыуқәа рҟынӡа ақырҭқәа анхара иаҿыуп 2)  Абзыԥқәеи абжьыуаа рыбжьара Гәмысҭа ауезд аҿы амилаҭеилаԥса ирымпыҵакыуп. 3) Самырзаҟан иҟоу аԥсацәа убас ишаны агырқәа ирылаԥсоуп – реизгара уаҩы илшарым. Цәгьарак, бзиарак азы аԥсацәа уажәшьҭа иҿыхаргьы , еицырҟьаз ажьыи аҳәысыи реиԥш дара-дара зеиҭанаиааиуам. Амҳаџьырцәагьы ирххо иахаго агьыҟам, загьы ихаҵаны ишәымаз, ажәоуп ҳәа иаҳҳәоит акәымзар. Ҳаинтиллигенциа уажәышьҭак абарҭқәа зымбоо избазгьы зыла хызҩоо ак ҳзыҟарҵозозшәа иахдәықәқәоу иазхоуп, ҳжьара ҳәа сгәы иаанагоит сара саӡәыкны шьҭатәыи урҭ рџьабаа ҵасьарым еиԥшны исыԥхьаӡоит уи еԥш аурысқәа "игра в жмурки" ҳәа иашьҭоуп.

                              АКЫИ - ҨБЕИ АЖӘА АԤСУА ЖӘЛРА РЗЫ
Ожәы ҳазҭагылоу аамҭа, зегьы иаабоит, иарбанзаалагь азы иаамҭа шьақәгылам оҩы изы,ак дырны, абас ауп амҩа ацага ҳәа иҽырҭынчны дақәгәыӷратәа иҟалом. Аха ҳара ҳазлоу ақырҭ еиҳабыра анапы аҵаҟаҿы дырҩагьых Урыстәыла уҳәа, Ҭырқәтәыла уҳәа рыҭыӡшәақәа агазеҭқәеи иажәабжьны излааҩуала, хараӡа ҳаиӷьыуп урҭ раасҭа…
Аамҭа еилагара жәлары ишрыбзоуроуеиԥш, арҽеирагьы дара ирылшароуп…
Ҳаргьы, аԥсуа жәлара ҳаҩнуҵҟатә, ҳхатә усқәа ҳара иҟаҳҵароуп, иҳалҳалшароуп ахақәиҭра ҵабырг иҳаундаз ҳәа ҳаҟазар; атәым иаҳзыҟаиҵалар енагь, усҟан изыхақәиҭрахом инакӡаны ҳа ҳзы… Ҳара иҳагыу аусқәа, ахақәиҭра ҵабыргымҩа ҳақәларазы ирацәоуп, иҟоуп иҳалымшо аусқәа; иҳалымшо рзыҳәан вба оҩы изҳаҭом. Аха, иҳалшо аусқәа ҟаҳамҵар, даараӡа иԥырхагоуп ҳаԥхьаҟазы иагьыԥхашьараны иаҳзынхооит. Иаҳалшоит ҳаҩнуҵҟа ацәгьарақәа еиқәаҳкырцы, иҳалшоит ҳаарыхра, ҳахныҟәгара ус иҳарҽеирацы, иҳалшоит аҵара ус еиӷьаҳтәыр. Аха, абрис амҩа ҳақәларазы иаҳҭахыуп ҳара, ахшыҩ адагьы ҳаҩнуҵҟа аизыразра, аешьара аинычҳара. Иҟалаша ак ҟаландаз, ҭынчрак ҟаланда ҳәа иаҳҳәоит, ҳагьазԥыуп зегьы, избан акәзар, афатә, ашәҵатәы, ацага-аага иргәаҟганы иаҳзыҟалт азы; иҟазҵарыда, иҳазҭарыда абарҭ? Сара, уара, ажәлар зегьы ирылшароуп. Нас ҳара ҳажәларымыи ҳаҩнуҵҟа усқәа рзы?..  Ҵоуп, агәаҟра оҩы игәы ԥнаҵәоит, ихы ицәымӷнатәуоит, ихшыҩ еиланагоит, насгьы дарӡыоит ҳәа.
Аха уи еиԥш агәкаҳарааҿы ҳанеиратәы гәаҟра ҳмыхьӡац!.. Аҽакала, агәаҟра оҩ дарҿыцыуоит, ахшыҩ инарҵоит рҳәоит аҟәшцәа, ҳагьҵабыргхыеит арҭ ажәақәа. Џьара-џьара милаҭ жәларқәа рыҟны ажәлар рыус аҟаҵара иаҿыуп, ҳара ҳаԥшыуп…
Ари ԥшра аҭахым, дасыу илшо абзиара аҟны иҽыишәароуп, уи уалны идыуп аоҩытәыҩса Анцәа иахьынтә.
Аԥсуа жәлара ажәытә рҭоурых, рыхьӡ-рыԥша, рымч уагәылаԥшыр, ожәы ҳазлаҟоу иадыукылар, мыҷк Аԥсынра бзиа избо иааицәымӷымхар ҟалаӡом. Усҟан лшарас ҭаҷкәымымзар агьанрымамыз, рхы еиқәдырхазар, ишмилаҭжәларыу рхы ддырԥхьаӡазар, аҭоурых аҟны рҽынддырҵазар, ҳара уожәтәи аԥсуаа, урҭ реиҳа ахшыҩ мычқәа, ишыҟалалакгь, знапаҿы иҟоу иҳахьзеи?
Ҵоуп, ожәы ҳазлаҟоу ахара зегьы ҳара оҩы изҳаҭом; ҳаԥхьагылацәеи аиҳабыреи ожәраанӡатәқәа лашьцараны иаҳхадырԥеит абрис еиԥш аҟазшьа, алҵрагьы изаҳзыуадаҩыу уи азоуп: ари ҽышәарыла, џьабаа дыу ала ҳаҽацәаагароуп, мамзар ишәарҭа дыухоит ҳаԥхьаҟазы…
                                              Е.А.

                                      АОЛЫР  ЏЬАШЬАХӘЫ
                 (Ажәытә францызтәыи ҳәанҳәахҩ Аурыстә ахьтә еиҭагоуп)
Иҟалыеит абрис ажәытә аамҭак азы, уожәы Франциа ҳәа иахьашьҭоу атәылаҿы. Абнаҿы қыҭа ӷарк дазааигәаны, иԥхьарҭа ҟаиҵеит ҭаҳмадак; дахынтәааз убри ауаҩ оҩы издыруамызт. Убри иара днаӡаны, иланы,дыӷәӷәаны дыҟан, шьардагьы ныиҵхьан, аха иблақәа ахшыҩ рыманы, иҳалалны, илашаны иҟан, ижакьа шкәакәан араӡз?н еиԥш. Аҭаҳмада лассы-лассы Анцәа дыиҳәалуан, еҳаны Анцәа иҳәахьақәа наикӡоуан; ақыҭарахь агәхьаақәа зычҳауаз ижьжьаоуан; ачымазцәа иҳақьыымыз аҳаскьынқәа рызнаганы иалыргон. Аусура зцәыхьамҭақәаз рҿы, аҭаҳмада ацхыраара ҟаиҵон. Иаарласны уи атәылаҿы зегьы идырт, аҭаҳмада ҳалал дышынхоз, зехьынџьара ирҳәоон ирыцҳашьауаз иԥсыи, иҳалалыз игәыи рҭыӡшәа.
Излыуа иалагыеит абнаҿы ааигәатәқәагьы ахаратәқәагьы, ажәцәагьы, аҿацәагьы, абеицәагьы, аӷарцәагьы. Аӡәы даҳон абжьагара. аӡәы дашьҭан ацхыраара, аӡәы дыгәхьаагон иҭахын ажьжьара. Излеуан убри еиԥшқәагьы, цәгьарыла зыԥсҭазаара ныҟәызгооз: ирԥырхагақәаз агьырҭ ауаа, изшьыуаз, изжьоуаз, иҟазҵақәооз убарҭ реиԥшқәа, Анцәа иҟашәымҵан зызыиҳәақәоз еиԥш.
Илеиуан аҭаҳмада иҿы убри еиԥш ауаа изҵаарацы, ирыура ҳәа урҭ, Анцәа ирзыирҩар азы рыгәнаҳақәа. Ишдырҽеиша рҩашьарақәа, избан акәзар рынамыс ирнаҭомызт аҭынчра, ирзыхьамҭаран, иацәыԥхашьон, убри аҟара аус бааԥсқәа ҟарҵахьан азы.
Аҭаҳмада зегьы ижьжьуон , насгьы идырҵоуан, урҭ иманы Анцәа дыиҳәоуан: зегьы ирызхгарахоон, аҭаҳмада ажәа ҳалал ишынареиҳәалакь. Абас азы убри иҟны длыеит аӡәы зыхә дыуз маҭәала дҩычаны, ахьы еиԥш еразнак дыцырцыруаны, иццышәыз аҳәа, ихьӡыркыз аҭра иҭаны , иҟәынны, дыччуа длыеит, "Мшыбзиа, аҭаҳмада цқьа!" ҳәа
Аҭаҳмада иҽырҭынчны, игәы акалмырскәа аҭакс: – Бзиара убааит, сԥа. Иумоузеи сара сҿы? ҳәа иеиҳәеит.Уи дырҩагьых дыччан иҳәеит, – Сара исаҳаит, уара уҟны иааиуазаап ауаа иахьхәрацы рыус бааԥсқәа, уарҳәозаап, абас саргьы исҭахыуп уара иуасҳәарцы сара исыбзазашьаз, Анцәа иԥҟарақәа иҳәатәқәа иахьхасымҵуаз. Нас уара исыурҵароуп сагьыуныҳәароуп, сывбақәа рахьтә схы алаҿысх… аоҩ бзиарахь схы зласырхаша амҩа сықәуҵароуп.
                      (Иацыу агьырҭ а-№ қәа рҿы)
                                                                              Е.Ачба

АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИС АЛА АԤСАЦӘА АҴАРА ЗЫԤСОУ ДШӘЫРДЫР!

                        ЕХЬАТӘЫИ а-№ АҾЫ
Аԥхьагыла ажәа.
Шьҭа иазхоуп. М.Аилакырба.
Акыи ҩбеи ажәа аԥсуа рзы. Е.Ачба.
Ауалыр џьашьахәтәы. Е.Ачба.
Дзыусҭа убри? Ҷ. Коӷониа-ԥҳа.
Агазеҭқәа рыҟнытә. Аҭелқәаи ажәабжьқәаи.

                                  
Ибзазара зегьы џьабаала
Илыеиуеит,
Аха иалшазҳәа
Акгьыибуам…
Уезгьы сааԥсеит ҳәа
Дымтәаӡеит,
Дышнеиц днеиуеит,
Гәкаҳара ҟаиҵаӡуам…
                                  Д.Гә.

                                     ДЫЗУСҬА АБРИ?
Абар такә ааҵуеит агазеҭқәа ирныужьҭеи икамшәаӡакәа Бахәа Ҳаџьымба иаҳасаб еилырганы иаҳирбом, иаҳзаишьҭуам ҳәа. Убри даара цәгьа ҳагәы иалоуп шьоукы ҳахьыҟоу. Дагьҳаздыруам иара, аха дыҟаӡам аӡәы убри иҭыӡшәа цқьа издыруа? Ихьзеи убри ауаҩ? Ҳара ԥыҭҩык ҳахы иақәаҳҵеит ҵара змоу, измам зегьы ирылшоуала ацхыраара аҭоуа изышьҭоу ҳаԥсуа газеҭ абас дызусҭа ҳҳәан ҳаизҵааит М.Б. Уи ус ҳаиҳәеит: "Ҳаи, рыцҳадаԥсыуами, ҳара мыждақәа иҳаламшәар ҟалома ҳҵас. Цқьа дысыздыруам, аха иӡбахә саҳахьан Очамчыра дыхәаахәҭҩын, ақьаадимҵәазҭгьы, аспын ылаҳәаны иҭыизар акәхап", - иҳәеит.
Убри ааигәа иҟоу аԥсацәа ирыхьызеи? Ожәы иаазқәылаз ажәлар даара рыхшыҩ еилнаргоит, ожәы аҽырҩрақәа ҟаҵоуа аԥарақәа еизганы иаҭо иашьҭоуп, анбан здыруа ҳаҷкәынцәа ақыҭақәа рҿы ажәлар ирзаԥхьоит, даргьы азыӡырҩкеит. Убри аҟнытә сара саӡәыкны, убыс сыгәы иаанагоит, агазеҭ аԥара ахә бжьаӡуеит, иара иахәом ҳәа раҳар ргәы канажьуеит, аус иазеицәоуп.
Уи аҵкыс иӡыз ыӡзааит, изгаз имазааит шьҭарнахыс ҳабзиазааит.
                                                      Чипа Коӷониа-ԥҳа

                                 АГАЗ. "АԤСНЫ" А-№ қәа РЫӠРА
Мчыбжьык анаҩс Гәдауҭатә З.Бениа иааицҳаит агаз. аномерқәа 15, 16, 18, 20, 21, 22 смоуит ҳәа. Абӷьааҳәа азҵаара, аԥшаара ҟаҳҵеит. Абарҭ аномерқәа зегьы Аҟәа апошьҭаҿы ироут. Амаҵура иалоу ианапы ақәҵаны иҳамоуп. Изӡар, ма џьара икыдхалазар Гәдауҭа апошьҭаҿы акәхап. Убри аҟнытә убра аауп азҵаара, аԥшаара ахаҭахыу. Абрис еԥш, издыруада Очамчыраҟа аномерқәа ицуагьы ирыхьзар, аха уахьтә ас ажәа ҳаҳауам. Агаз. "Аԥсны" аредакциа шәыҳәоит, аномерқәа шышәмоуагь 15 мш ирхымгакәа адырра ҳашәҭаларазы. Убри анаҩс издыруада ҳара аномерқәа инаҳҭахыу рхыԥхьаӡара маҷзар, ма ирацәаз ар ианацҵатәыу ианагырхатәыу иаҳзаашәыцҳала, баша аномерқәа бжьамӡрцы.
                                          Редакциа

                                         АЖӘАБЖЬҚӘА
                                             Трабзан
Трабзанынтә ибналаны иааз аҭырқәцәа изларҳәоуала, Қемал ԥашьа жәыхә шықәса зхыҵыуа инадыркны хынҩажәеи жәаба шықәса рҟынӡа зегьы абџьар иаҵаиргылт.

                                             Аполиакцәа
Ожәы асоиузникцәа аб-цәеи аполиакцәеи аб-цәа рыбзоурала реиныршәара анрылымша, аполиакцәа ацхыраара рырҭуа иалагыеит.

                                             Асоиузникцәа
Аб-цәа аполиакцәа ианырнымла асоиузникцәа Врангел ацхыраара ирҭуа иалагыеит.

                                            Куропаткин
Куропаткин Туркестан аб-цәа рҿы даара хьыӡла-ԥшала дыҟоуп ҳәа ирҳәоуа мцыуп рҳәоит. Куропаткин Туркестан дыҟоу, дыҟамыугьы шамахала оҩы издырам, уахьынтә иааз абасоу ишырҳәоуа.

                   Афранцызқәа рполитика Ҭырқәтәыла
Афранцызқәа р-Президент Милеран иажәала Ҭырқәтәыла иадыргалуа аԥҟара афранцызқәаи рыус иаԥырхагам. Қемалыи Фрациеи рыбжьара гәынхара бжьам. Франциа иалшеит сулҭан Сҭампылынтә еиҭамгара. Афранцызқәа рдипломатиа иалшеит аерманцәа рҳәаа иаазырмаҷны аҭырқәцәа ирԥырхагамхыуа ашьақәыргылара. Фракиа аҳасабала афранцызқәа мцәажәуа анитралитет шьақәыргылоуп. Килика аусқәа иҟалақәа афранцызқәа рзы еиӷьыуп, ожәы ԥаса еиҳа.

                          Февзи ԥашьа ишьра
Смирна афронт аҿы Ҭырқәтәыла ԥаса аибашьраан министрыс иҟаз Фыевзи ԥашьа дыршьыит.

                      Мусҭафа Қемал иҟнытә пгәрага аб-цәа рҿы 
Қемал иҟнытә Москва аб-цәа рҿы дыҟоуп аусқәа рзы Беқьыр Сами.

                                   Вехиб ԥашьа ибналара
Акавказ афронт аҿы аҭырқә ры еиҳабыс ирымаз Вехиб ԥашьа зыусқәа рҵыхәала асуд иамаз Сҭампылынтә дыбналт.

                                     Қемалыи Аерманцәеи
Қемал иҟнытә Ерзерум аҭырқә ры иреиҳабыу Кара Беқьыр иоут апрыказ аерманцәа драбашьразы.

                                        Агазеҭ "Грузиа"
Агазеҭ "Грузиа" 90 номар аҿы аб-цәа рхаҵара Қарҭ иҟоу изы иқәнамгыуаз ажәа аханырҵаз азы ашә адыркыит.

                                           Франциа
Аибашьра ду иалаз аҳәынҭқаррақәа зегьы раасҭа афранцызқәа ироут ача рызхара. Ажьгьы даара ирацәахыеит уаҟа.

                                            Гучков
Гучков аб-цәа дреибашьразы ожәнатә еизыигахеит ҩынҩажәеи жәаба нызқьҩык асалдаҭ. Ҽаҩраҭагаланӡа аибашьра далгоит рҳәоит.

                                            Германиа
Германиа афатә-ажәтәқәа рзы ахә дуқәа иҟалаз ирывбаны абна-абра абунтра иҟалақәаз рҿы ихәыуи ишьыуи ыҟоуп рҳәоит.

                                           Беиук  Веди
Аҭырқә қалақь Беиук Веди аерманцәа (абырзен ры ирыцхраауа) иргыеит.

                                              Трабзан
Трабзан авилает аҿы инхоуаз абырзенцәа ӡәырҩы аҭырқәцәа иҭадырхыеит убри аҟнытә уахьтә абырзенцәа флыкалеи маторлеи ибналаны ацара иаҿыуп рҳәоит.

                                    АГАЗЕҬҚӘА РЫҞНЫТӘ
                                             Врангел иусқәа
Врангел Азов амшын аҿы ӷбала ар ӡыхганы иргыеит Бердианск, Мариупол, Таганрог. Аб-цәа Врангел шәарҭас дҟарҵан ар рацәа аарган, дара аибашьра ӷәӷәа рымоуп.

                                           Новороссиск
Новороссиск аусуцәа уалафахәыс ҳәа аб-цәа ирызԥырҟаз ҟәныршьын ибунтыит.

                                         Аболшевикцәа
Аб-цәа аполиакцәа рыфронт аҿы макьа аԥыжәара рымоуп, аха аполиакцәа хәыҷык рыҽдырӷәӷәақәуа иалагыеит.

                     Амаҵура иалоу рыцхыраара
Амаҵура иалоу зегьы иун мзазы уалафахәыла ацхыраара шрырҭаз еиԥш, ари амзазгьы ирырҭоит: дасыу мызкы иоуа аҟара знык а?зы цхыраагас ирҭоит, аха х-нызқь иреиҳамкәа.

                                    Абырзен ры
Абырзенқәа рыр Адрианополыи Сҭампылыи рыбжьара адәыӷба мҩа рнапаҿы иҟарҵеит.

                                          Сҭампыл
Асоиузникцәа уезгьы-уезгьы абырзен ры рыла Сҭампыл шьҭырхыуоит, абырзенқәа Сҭампыл иҭарыжьлоит рҳәоит.

                                           Измыит
Абырзенқәа рыр Измыит иӡхыҵыит.

                                    Борчало (Қарҭ Агуб.)
Ожәы аакьыскьа Бочало акырцх ӷәӷәа аун даараӡа аԥхасҭа ду ҟанаҵеит. Ҩнызқь десҭын раҟара амхы ԥхасҭахыеит рҳәоит.

                                   Ашәҟәы  ҿыц
Д.Гәлиа аурыстә аҟнытә инықәырԥшшәа еиҭеигаз адрама "Ихаирхааит ахақәиҭра" акьыԥхь аарханы иҭыҵыит. Хәыс иақәуп 20 м. Изҭахыу еуоит агазеҭ "Аԥсны" аредакциаҿы. 

                                     "Аԥсны" иаԥхьуа рахь!  
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.

                                                                           
                                                                                РЕДАКТОР: Д.ГӘЛИА
                                                                           
                                                                          Сухум. Типография А.М.Зайдшера


                                      А   Ԥ   С   Н   Ы  
                  Есы-мчыбжьа иҭыҵуа демократ газеҭуп
           Ахә 5 м.                                                         Ахә 5 м.
    №28 (56) АСАБША НАНҲӘА АМЗ 7 РЗЫ 1920 ШЫҚӘСА РААН (56) №28

                                          АҞӘАА РЫБЗАЗАШЬА               

Аҩеишьцәа рышьтәа шьышьа еиԥшым ҳәа аԥсуа жәаԥҟа ишаҳәоуа еиԥш, Аҟәаа рыбзазашьа агьырҭ Аԥсны иҟоу ақалақьқәа ԥыҭк иреиԥшым ҳәа сыҟоуп, убри аҟнытә урҭ рыбзазашьа шыҟоу ԥыҭк абра ишәасҳәоит: ԥаса ҳалагап амаҵура иалоу (ачиновникцәа) рыҟнытә. Урҭ рҽеидкыланы, соиузк рыманы рҽырзыҟамҵеит, убри аҟнытә ехьа ожәраанӡагьы рыусқәа хыданы иҟоуп. Абрис ожәы ԥыҭк ҳҽеидаҳкылоит ҳәа иаҿыуп, аха ирзынакӡоуоу сыздырам "азаседаниа№ қәа раан хәҩык, фҩык реиҳа неиуам…
Абаҭыицәа. Абаҭыицәа Баҭым аинглыз дҭыҵт, ақырҭқәа инапаҿы иҟалыеит ҳәа анраҳа, абӷьааҳәа зегь рыхәқәа иаздырҳаит; ԥаса ачыҭ ԥшьынҩажәа ҳәа иоуоуаз шәыи ԥшьынҩажәа рҿы иргыеит. Зегь рыхә абас иҟарҵеит. Акасаԥцәа. Акасаԥцәа ашьтәы бааԥсы анрымазгьы акәац бааԥсы рҭыиуан, ашьтәы бзиа анрымоугьы акәац бааԥсы рҭыиуан. Ашьтәы бааԥсқәа анрымаз, ирымаз абааԥсқәа иреицәаз, убрыгь ма ашьапы ԥҵәарақәа иааыршьыуа, агьыргь? рҵәахыуан ирыгхаанӡа,  ичмазаҩхаанӡа, ицыркьуа иалагаанӡа, изымныҟәуа ианалагалакь иршьуан. Ас зыҟарҵуа ҳәа уҵаауазар, издыруада наҟ-наҟ акәац ахә иацлар, хә-дула иаҳҭыип ҳәа. Ожәы атаксагьы иаздырҳаит, ахә бзиаҿы ишьақәдыргылт. Ҟарачытә ацәқәа, ацә ԥсылақәа рымоуп, аха уезгьы абазараҿы кәац бааԥсыуп иуоуа, избан акәзар, ожәыгь ахә азырҳара иазыԥшыуп, уаанӡа мцыркьыуи, илашәыу роу иршьуа, ахә иаздырҳаанӡа абзиақәагьы абаахашт, илашәхашт, ицыркьхашт… Аха ожәы ҳаазқәылаз абазар аҿы акәац бзиа кнаҳауп. Иҟазҵазеи абри? Ари ҟазҵа – ашоура аныцәгьаха, ацәқәа иаарықәшәаны, ичмазаҩханы иԥсуеит. Ажәзҩагьы ҟалыеит. Аԥсы иахьӡуа ишьны икнарҳауеит. Акәац ԥсылақәагьы рацәаны икнаҳауп, аха инеиуа акәац бзиа ирҭуам, ацә ду ишьны икнаҳау иавагьажьуа, иаҳа иахаицәоу абааԥсырақәа ирҭоит, абзиа наҳкылар ашьҭахьынӡа уезгьы инхоуам, ма иаҳа хәдыула иаҳҭыип ҳәа ирҭыиуам. Ус икнаҳауп акәац шьыбжьыаанӡа, шьыбжьышьҭахьынӡа, хәылԥазынӡа… Акәац хҩам, амҵ ақәтәоит, знызынлагьы афҩы гоит, нас ирҭыиуеит. Убас, акәац хәҳацәа акәац аныцәгьоугьы акәац бааԥсы роуеит, акәац аныбзиоугьы акәац бааԥсы роуеит. Ажәзҩа зыхьқәаз ацәқәа, ажәқәа иршьқәаз ирыхҟьаны 20-30 -ҩык раҟара ауаа ажәзҩа рыхьт. Ожәы ари еԥшқәа ҟалуо ианалага аиҳабыра ахьтә арыӷәӷәашьа ҟалыеит асқәа ҟамларазы, аха макьа иҳаздырам уи арыӷәӷәашьа иалҵша…
Управа. Ақалақь ауправаҿы ианаамҭоу атаксақәа ҭыҵуеит, аха уи нахыс еҳагьы рыхәқәа иаздырҳауеит, цасҳәа ирыуашәа, аха "Управа" ари аус ҭынч хара иазыԥшыуеит.
Аспекулианцәа. Аспекулианцәа ртәы сара исҳәоит ҳәа салагыуам. Ожәы испекулиантыу Анцәа идырп: ауаҷарцәа, ажәытәтәыи ҵарада интеллигентцәас иҳамақәаз,(?!) апапцәа, аҳәсақәа… урҭ ԥсыхәак рыманы иҟаӡам…
Аҟәаа. Аҟәаа зегьы ашоура иаргәаҟын, хара ианзымца, абулвар уҳәа, асқьала (пристан) уҳәа иқәибацылт. Асқьалаҿы хәбаҟа, фбаҟа сқам гылоуп, аха уи зызхауада… Асқамқәа иреиҩаӡоит ирзышәарацоит, знык иаазԥыхьашәаз дыушьыргьы дгылуом ҵыхбжьонынӡа. Агьырҭ, аԥара рацәа змоу, аҿыц уаа дуқәа: аимааӡахцәа уҳәа, амагә ӡахцәа уҳәа "курортс" Ҵабал ҟарҵан, зегь уахь ицеит… Абасоуп иааркьаҿны Аҟәаа рыбзазашьа…
                                   Д.

                 АԤСУАА ИНТЕЛЛИГЕНТЦӘА ЏЬОУКЫ
                        ( "Шьҭа иазхоуп" аст. аҵыхәала)
Ари ҳаазқәылаз аԥсуаа интеллигенцәа џьоукы даара аԥсуара ргәы ацәцаны ицәажәуа иалагыеит. аунтер-фицар аԥҳәыс жәала зҽызып?ҟаз ҳәа аурысқәа акы рҳәоит еиԥш, урҭ џьоукы дара рхы иачычеит. Аԥсны акы иамыхәаӡацкәан, аԥсуара иазеиӷьу ҳәа акы макьана иҟазымҵаӡыцкәан, даара аԥсуара иахәаша иарааԥсазшәа, ргәы цан рнапқәа ргәыдыԥсаланы "Ҳаԥсуара ҭахыеит, егьыҟам, ҳаиасыит" ҳәа амыткәма ҳәуа итәеит. Уажәы ааигәа урҭ ирыиу аӡәы убас сеиҳәеит "Аԥсуа милаҭ ачымазаҩ аԥсхәра иаҿыу иеиԥш аԥсра иаәвуп. Ҳара урҭ рзы аџьабаа збуа зхы зырааԥсуа, шьоукы ачымазаҩ дызԥсуа дырны ҽнак, ҩымш иԥсы ҳзахырԥандаз ҳәа "акомора" ицәа иалаҵуа ишьҭоу ҳарҩызоуп. Егьа ҳҳәа, егьа аау аԥсуаа ҳтәы агьыҟам, баша ҳгәы иауам азы ҳаҽҳарааԥсуоит акәымзар…" Ари еиԥш иансаҳа иаџьасшьаз, уажәы Аилакырба истатиа "Шьҭа иазхоуп" ҳәа агазеҭ ианыу анызба зынӡа шьҭа исҳәара сыздырыуам. Иахьа кажәраанӡа ҳхы ҳаԥсы ҳамеигӡакәа ҳзышьҭаз, иҟаҳҵақәаз зегьы баша иажьагазаап, амш аагуан, аҵәаҟь ҳасуазаарын. Аилакырба шьҭа иазхоуп уи ҳжьара иҳәыит. Ибзиоуп ус акәымзааит, ҳара аҵәаҟь ҳасуазаарын, аха иара ожәшьҭа ҳазқәиҵоуа амҩа иарбан…
Акымзарак уи иаргьы издыруом. Амала ахьӡыртәразы дыҟазауп, хәыҷык акрызуашәа аԥсуаа иҳамаз зегьы еилагәаны, елыхыу рзымуӡакәакәа, акака рхыиҳәааит, аӡәы арас дҩылԥаны, имаузер ду ихәда ихшьны агвардиа дыҩрылаԥалт. аӡәы Урыстәылантә Волга дланагашәа дболшевикха длатәеит, агьыи дменшевикуп Кура дланагыеит; убасқәа убасқәа зегьы акака рхыиҳәааит. Ахьӡыртәра мацара егьы иҳахәуомбаа… Дадыу итапанчаабрыуқәа ҳәа Аилакырба ииҳәаз ҳаиԥхьытта ҳагоит. Урҭқәа рыҵкыс, сара схала сахазхәыцуа сгәы иаанагоит еҳа иҳамаҭәахап ҳәа доусы иҳалшуа аус ихәыҷы, идыу ҳазлыҵыз аԥсуа рзы иаауларцы. Издыруада уи иалҵша… Ажәла ауоҩы инақәиԥсуа иахкаԥсуа, иалҵуа усҟан ибаӡом, ашьҭахь ауп уаҩы ианибуа…
                                                                                                               Д.Аланиа

                             ҲАЗЛАГАРЫЗЕИ  РАԤХЬА? 
Аԥсыуа жәлара наҟ рацәак рҭоурых салалом, такәы ааҵуеит, ехьа ожәраанӡагьы иааӡар изхәарҭоузеи ирымам рыхатәы , ишмилаҭ жәларыуала рыҩныуҵҟа ус рҽеира адырра (внутренняя здравая самостоятельная инициатива) , шаҟа ҟалашагьы ҵара змоу милаҭ жәлара иаҿырԥшшәа. Уи измаҭәахәу рацәоуп, ажәа дыук адысҳәалауам. Издыруагьы рацәоуп ҳауаажәлара?рҿы.
Уажәы ҳаԥсыуа жәлара ԥыхьа аасҭа хыԥхьаӡарала ианрыгха, иҟоугьы хшыҩла хаз-хазы ҳанеимп, ареволиуциа ебзоураны ҳахьазыҟаҵамыз азы; уожәы агәамҵреи агәынқьреи, агәкаҳареи иамҭаханы ианыҟоу аамҭазы , ҳара ҳгәы мшьҭыкәа убри аҟынӡа ҳҽышәаны ҳашьақәгылароуп џьара, убри еиԥш амҩа ҵабырг аҿы, уаҳа уоҩы дахзаҩымсыуа; убрантә аусура ҳалагар оуп. Уи анакәымхагьы уожәы ҳазныу амҩала шьҭахьламзар ԥхала ҳазцашам… Аус ҟаҵатәқәа ҳауаажәлараҿы ирацәоуп. Доусы аусқәа рҭыԥаҿы ишақәнаго ианымҩагахалагь зегь бзиоуп, зегь хәарҭоуп, ихырҳагоуп. Ҳауажәлара уаарылаԥшыр рыус- ҳәысқәа аизарақәа рҿы, аус енеилдыргуа, ианырыӡбуа ражәақәа убри аҟынӡа ихшыҩны еиҿкааны иуаҳауеит егьа хшыҩ цқьала оҩы дагәылаԥшыргьы вба дыук уи изаҭом. Аха инасыԥдарахоуа уи оуп, аус анакӡараҿы ианнеилагь ахшыҩ-жәақәа башахоит, абжакгьы иара аҭыԥ аҟны изынаӡоуам. Ари ас маанак иахҟьоит, џьара акы амоуп, мамзар ишԥа? Агьырҭ рыҟны ажәа аус алшозар, ҳара ҳҟны иҟалазаеи?
Ариамалыр ԥшаатәыуп, ишынеибакәу ашьаҭа иҵыхтәуп, зынӡак ҳабжьамхаразы!..
Абрис еиԥш ауадаҩ зхҟьо азы ҳәа исҳәоит еԥсыхәоп ҳәа иҳамҭахәны ҩажәак, ахшыҩ цқьа иаҭынхаз, жәлары еибга зықәныҟәараны рыхаҿы иааганы ирымоу: "Ухаԥыц ахььацәгьа аназаалагь, хәышәла ианузмыртәа, иҵыухыроуп, ахьаа ухы иҭамларазы, уцәа еразнак ибжьнамхразы". (аҽакала ари уиоуп жәларык зегьы иқәызхыуа ацәгьара, ухаԥыцыи иеиԥш иугәакьазаргьы ишаҭатәым.). Акы ари. Агьыи: Иҟоумҵан, иныҟәымган абааԥсы аӡәы изы, ухы иадыумкылара еиԥш".
Арҭ рынакӡара шьарда иуадаҩыуп, иеиҳаракгьы уожәтәыи аамҭазы, аха уаҳа ԥсыхәа ахамам азы, шаҟаҟалагь арҭ ахшыҩ ажәақәа ҳарзааигәаароуп… Убарҭ рыҟны иҟоуп жәлара рымчыи рынасыԥыи азы. Убарҭ ахшыҩ ажәақәа рыҟны ҳаҟазшьа анышьақәҳаргылалагь: ҳалагьы иҵагь абашт, ҳахшыҩгьы иҵагь елнаргашт, акгьы ҳацәымшәо анхара ус ҳагәы акыуа, аҵара зыԥсоу иҵагьы еилҳарго ҳаҟалашт, ҳаԥхьаҟагьы, ҳәара аҭахымкәа ҳанеихашт.
Ҳара иҳаҳахьеит ажәақәа ареволиуциа ааҟалеижьҭеи: "аҽеидкылара мчыуп, насыԥ дыуп жәлара рзы" ҳәа. Иашоуп, ари асоуп ишыҟоу, аха аҽеидкыларагьы ус имариам закәандарыла уҽеидыумкылар, адырҩаҽны уақәымшәар еуӡоом.. Аҽеидкылара ҵабырг иҟанаҵоит жәлара рыхақәиҭра.
Аԥсацәа ражәа иалоуп: "Иаԥсам итәы иаԥсоу игоит" ҳәа, ахақәиҭрагьы абарҭ ажәақәа ирыцыуп: ахақәиҭра ҳаҽаԥсаҳамтәыр ҳа ҳҟны иаанҵасыуам, иара ахыеила? бзанҵык аҽҳаднаҵуам… Ҵоуп аоҩытәыҩса ҟазшьас имоуп мариала ибзазара мҩа мҩеигарцы, аџьабаа дыук ихы еимырбарцы, аха избахьада џьабаада, ҽышәарада аус хәарҭа шьақәзыргылахьеу? Абарҭ ажәақәа зыхысҩаауагьы абрис оуп: ҳара уажәы ҳазҭагылоу аамҭа Аԥсуаа рыҭоурых ианылашт, жәлары ирылшазыи аҵара змазыи ҳәа зны ирыӡбашт, абзиаразы ҳадырҽхәашт, иаҳџьыршашт, абааԥсы азы ҳадырџьашт...
                                                                                Е. А.

 АҨЫНТӘТӘЫИ АҚЫРҬ ԤШЬАҨЦӘА РЫҨНУҴҞАТӘЫИ РЕИЗАРАҾЫ ИШЬҬЫРХЫЗ АУС
Абрис еԥш хыс иаманы прот. Трофим Џьохтабериӡе агазеҭ "Борьба" аҿы ианыиҵаз иаазыркьаҿны абра ҵаҟа ианысҵоит.

Аԥшьацәа реизара аҵәыхәтә иалгыеит…  Иаԥырхыит епархиеи окружнои советқәаи, ԥырхагас иԥхьаӡаны. Аҷҟәындарцәа зинла рымч ӷәӷәараҿы ишьақәдыргылт…
Апапцәа ржакьа дырҟәыдыр зыҟамлуа аус шьҭырхыит, аха уаҟа итәақәаз аҷҟәындарцәа ӡәырҩы ржакьақәа рҟәыдын. Аԥшьацәа хыхьтәыи рышәҵатәы амаҵ анырымуагьы иныҟәыргалароуп… Ауара, агәыцхәра, гәыргьын азин изымҭақәа рхыԥхьаӡара дыррацәеит, убриала гәыргьында аимазара иаз…шт… Агәыргьын еилагага, хаҵеи ԥәҳәысыи реилыхга авбақәа дырмаҷыит, убриала аилыҵра зҭахыу хаҵеи ԥҳәысыи руаӡәы гәамҵышт… Ирылатәаз асенатор изларабжьеигаз ала асоциалист (ақырҭ) еиҳабыра ирдырҵеит ауахәама дгьылқәа рыхә рырҭаразы…
Ари ахышықәсак ақырҭ охәама ақьыреи анара ии?ша здырыуа акы акәмызшәа иҟалыоит, избан уҳәозар, аҷҟәындарцәа рзин ԥыҭк ирмаҷын, убри аҟнытә ақырҭ охәама автокефалиа арҿыцра иамҩаны ирымбеит, иқәнаганы ирымԥхьаӡеит, ақырҭ охәама автокефалиа арҿыцра ԥырхагас, аҳәынҭқарра аеҩшара аҳасабала избуа аурыс охәамамоу, амрагыларахьтә апатриархқәагьы…
Ақьырсианра жакьалые маҭәалыеи акәым оҩы излаирҽеиуа, убри анаҩс аҷҟәындарцәа амч мыцхәы рыҭара аԥшьацәеи дареи хара еицәнаргылоит ҳәа зҳәақәаз ҟалыеит, аха урҭ егьддмырҳәеит, рҿы ршәаҳаит.
Апрофессор протоиреи Кор. Кекелиӡе 1917 ш. раан апапцәа р-Собор аҿы ишьҭырхыз аус "зеретикра" иаҳасабуп ҳәа иҳәуазар, ожәтәыи аԥшьаәа реизараҿы дыҟамызт…
                                                                                    Донган

                                     ЗХАТӘЫ БЫЗШӘАЛА АҴАРА ЗМАМ
Ҩыџьа бзиа еибабуа ауаа еиқәгәыӷны рыграқәа мӡакәа ианеибырҳәа, ииашаны урҭ рыус бзиамхар ҟалом… Зны ашкол ахьтә аҩнуҵҟа саннеи, ҳгәылак аҩны дтәан, убри иԥагьы ашкол дҭан, "уара ишәирҵозиз ехьа арҵаҩы" ҳәа иԥа диазҵааит. Аҷкәын, аԥсуа шәҟәы ҳаирҵон, иҳәеит. Иаб дгәаан ус иҳәеит: "Арцаҩгьы уаргьы шәеибамбааит, шьҭа уара ашколахь удәықәсҵаанӡа", иҳәан, дыиацәҳауа далагыеит. Ҳаи, избан џьоушьҭ ҳәа анысҳәа, избан захьӡыузеи, иубахьеума ари еиԥш асыир, аҩны изымдыруа уҵароуп, акәымзар ирдыруа уезгьы иудыруоит, иазыуозеи иҵо, еиҭа ҵоуа, иҳәеит. Иҵабыргыуп аоҩы изымдыруа оуп ииҵаша, аха ари зҳәоз аоҩ издырамызт аԥсуа бызшәагьы цқьа, аҩреи аԥхьареи рахь акгьы. Ииашаны ашәҟәы ишаҳәо реиԥш иҵабыргыуп, аоҩы заҟа бызшәа рыхкы идыруа аҟара аоҩра илоуп ҳәа… Аха ахатәы бызшәа аҩреи аԥхьареи изымдыруа аоҩы, аӡәы дыузҵаар, узеиуоузеи милаҭс ҳәа, милаҭс узеиуоу аниоуҳәалагь нас убызшәа ҳәеишь ҳәа уаиҳәар, ианыузымҳәалагь егьа тәым бызшәала ҵара умазаргьы, акгьы даԥсамзаап ҳәа, дыухыччаны дцоит. Уасхырда аҩны узыргылом ҳәа шырҳәоуа еԥш, раԥхьаӡа иуҵароуп ухатәы бызшәа, нас агьырҭ егьа узҵозаргьы иҵала…
                                                                              Мишьа Кәычбериа

АԤСУА ИНТЕЛИГЕНЦИА! АԤСУА ГАЗЕҬ ШӘАРГЬЫ ШӘАԤХЬАЛА, АԤХЬАРА ЗЗЫМДЫРУАГЬЫ ШӘЫРЗАԤХЬАЛА. АБРИАЛА АԤСАЦӘА АҴАРА ЗЫԤСОУ ДШӘЫРДЫР!

                                  АԤСУА ЖӘЛАРА РЫНЫҲӘАРА
Уа Анцәа дыу!
Азалымра ҳаҟәга,
Агәаҟра ҳахга!
Ҳажәа еиқәыршәа.
Ахәахәа ҳацәнырха!
Бла хаала уаҳзыԥшы,
Ҳхьаақәа хәышәтәы!..
Ҳ-Аԥсуара еилоумган!
Аӷьычра ҳацәыршәа,
Аҵара ҳгәарыԥха!..
                                   Д.Гә.

                                        АРҼЕИРА
Ари аԥхьа иҭыҵыз аномер аҿы (№ 27 аҿы) ахәаԥшра агхан 31 кәыркәа ҳәа ацынхәрас "24" ҳәа иҭыҵт.
                                     Редакциа
      
                        ҚЬАРЛА МЫЦХӘЫ ИХӘАРҬАМЗААП ҳ-АԤСНЫ
Аоҩы қьиа ҳәа ирыԥхьаӡуа: зыбаҩ цқьоу, ӷьычра иалам, аоҩы рҳәра иашьҭам, ӷычрах? зҭаацәа ирҿазымҵуа, ԥаразы оҩы дызымшьуа, зықәлыеи, заԥханагьлыеи рзы згәы зацә?ыу иакәхап ҳәа сыҟоуп. Абрис еиԥш аоҩ қьиа иҟоу, иқьиара дахырҟьаны, ихьӡ дырцәгьоит дызцәымӷыу. Урҭ дызцәымӷыу цәгьара иашьҭоу уаазаап. Дара ируа рыҵыҵыр ҳәа ишәаны, заанаҵа инаԥхоит? қьарс ирдыруа ихьӡ иарбаны. Дара рхы дырқьиоит, агьзхараӡам дадырбуоит. Избан акәзар, дшыцыргуазаап абзиаразы иӡбахә ахырҳәоуа. Аха зыхәҷреи здыеи азы цәгьа здырымбалац, ацәгьа иузшәа ихьӡ анырҳәалагь, иара дықәгылашт сыԥсы срыцқьауеит ҳәа, ирымургьы амала ҽшьрагьы уи акәхашт. Избан уигьы усҟак дыздыргәаҟуази? ибысҭа фара зыԥхасҭартәуази? ҭаацәак иара ихәаԥшуп, ажәҵыс еиԥш рыла ҭырхаха. Ҵла шьапык ада имам, аха сҭаацәа аланыҟәызгап ҳәа даҿуп, агьырҭ дара ируз азы иара дадырбуоит, иҵла заҵәгьы иазхуом, иаргьы дыԥхасҭартәоит.
Абасоуп ҳ-Аԥсны ацәгьеиҵашьыцра шыҟоу. Реиҳа иқьиоу, реиҳа аус зыуа реиҳа ахьыӡ змоу раԥхьа дгылар ҳәа ишәаны, заҟа ибзиа рымҳәара ишзахәуа ицәгьаҳәара иалагоит, дызладырԥхашьаша, дызлаладырҟәыша аҳасаб ныҟәыргоит.
Абрис рыцҳарас иҳамоуп ҳара аԥсацәа…
                                                                        Мариа Агыр-ԥҳа

                                     АНАСЫԤ  ШЬАҚӘЫРГЫЛАРА
                               (И.Ҷавҷаваӡе иҩымҭа инаҿырԥшшәа)                                    
Еҳ, сынасыԥ, сасҵас изқьнгьы хара усыцәгылуан,
Сыԥсҭазара хәы ҷы ирацәоушәа иурхьанҭуан,
Уара ишыугәаԥхыуаз наҟ-наҟ иургьажьуан,
Сгәыӷырҭа крыура ула исцәыӡхьан,
Шьа лаӷырӡыла сыблақәа иубылхьан.
Ушьаԥхыцқәа хахаӡа сгәы иалоуҵахьан…
Уара, уара, абзиарақәа, аҭынчрақәа крылан.
Улыеиуан, уааиуан, қьаф ууан…
Иузхоуп… Иааит ҳаилзыргаша аамҭа,
Уааи, уаьацои уахь, еилҳаргап ҳаусқәа,
Иивст, ицеит уаҳра адура амшқәа.
Иаамҭоуп шьҭа иҳаԥсахразы ҳҭыԥқәа!..
Иудыруазааит кара ула сышгәаҟхьаз,
Ожәраанӡа уара иуеинҟьашьаз шакәыз исыкәашашьаз
Шьҭа уааи арахь, сара сахь,
Сара исеинҟьашьоу ҳасаб азыуны укәашала!
                                                            Д.Гә.

АМҲАЏЬЫР УС АҴЫХӘАЛА ИАЛАХӘУ АКОМИТЕТ 18 КӘЫРКӘАЗЫ АҞӘА АВЕЧЕР ИҞАРҴАЗ ИААНАШЬҬЫЗ АҲАСАБ
Абилнҭқәеи апрограммақәеи рыхәс ҳәа иалалт 43523 м., Московски трактир аҟнытә 48176 м.
Ацхыраара ҟазҵаз ԥарала: Ачарқьаз Ду иԥацәеи иареи рыҟнытә 2 000 м., М.П.Григолиа иҟнытә 250 м., В.Гвалиа 500 м. Подписнои листла Г.Д.Цхакиа еизыигыеит  31550 м. Х.Аҩӡба иҟнытә 450 м., В.Г. Ӷәырџьуа иҟнытә 625 м. Зегьы – 127, 074 м. Абрис ахә авечер иақәӡыит 81, 585 м. Инхаи ицқьаны 45, 489 м.
Абрис авечер аџьабаа адызбалазыи иазааԥсазыи, ԥарала иацхраазыи зегьы иҭабуп ҳәа рарҳәоит.
               Амҳаџьыр ус аҵыхәала иалху акомитет

                         АЛЕҚСАНДРА ЧАЧБА АҞӘА ИААРА
Алеқсандра иаара ақырҭқәа ирҭахыуижьҭеи кырҵыуан, аха иара иҭахымызт; ожәы иаргьы иҭаххан, азин ирҭан, даан Аҟәа дыҟоуп.

                                     МАРШЬАН НАҲАРБЕИ
Маршьан Наҳарбеи дыхәны, Владикавказ ахәшәтәырҭаҿы дышьҭоуп ҳәа ажәаны ирҳәоит, макьа иҳаздырам иҵабыргву мцыу.

                                     КӘТОЛ (КӘЫДРЫ АУЕЗД)
Ҭелла адырра иҳауз ала, асабшаҽны ари амза 7-ба рзы Мышьа Чачба даныԥсы аахыс ишықәс мшазы "панихида" изыҟарҵоит.

                  АЖӘАБЖЬҚӘЕИ АҬЕЛҚӘЕИ АГАЗЕҬҚӘА РЫҞНЫТӘ

                                  Аполиакцәа рыфронт
Аполиакцәа рыфронт аҿы аболшевикцәа ԥхьала ицоит. Аб-цәа иргыеит аполиакцәа рбаа ӷәӷәа Осовец.

                                               Ҟрым
Ҟрым ааигәа Врангел ирыи аб-цәеи даара аибашьра ду рымоуп. Аԥыжәара згыуа иаарласны иҳаҳашт. 

                                                   Варшава                  
Аболшевикцәа аанҵасрак рымамкәа Варшава шыҟоу иазааигәахыуа ианалага, даара ишәоуа иалагыеит аполиакцәа. Варшава ҽнак хәынтә раҟара ауахәамақәа ирҭаланы аныҳәара ҟарҵоит.

                                               Ирландиа
Ирландиа аинглызцәа реиҳабыра ҳәа ожәы агьыҟам уҳәартәы иҟалыеит. Аинглызцәа реиҳа абу?рақәа ргәы излаанагыуала Ирландиа зынӡак аинглыз иҳәынҭқарра аҽалхны хаз республиканы иҟалоит. Аха уезгьы аинглызцәа ар еизыргоит Ирландиа ҩаԥхьа ҳнапаҿы иаҳзыҟаҵозар ҳәа.

                                   Бурса (Ҭырқәтәыла)
Агазеҭқәа изларҳәоуала Қемал ир Бурса анынрыжьуаз ирзыгоуаз аакгьы анмыжькәа иргыеит. Шеих Сенусигьы мчыла дыргыеит.

                                                Афина
Адрианопол абырзен ры ианыргоз тҟәаны дырԥыхьашәеит Фракии абырзен ирабашьуаз Џьа?фет Ҭаирбеи.

                                             Ашьха нхыҵ
Излаҳаҳауала аболшевикцәа Ҟарачы иҟам. Ус хара-хара ирхылаԥш?уазар, макьана аб-цәа рылам.

                                              Франциа
Аполиакцәа ирыцхрааразы 50 нызқьҩык раҟара ар дәықәлыеит афранцызқәа

                                           Махнои Вренгелыи
Махнои Врангелыи маӡа ражәа еимоуп; ҵоуп, Махно, дук ԥхьала дзымцеит, аха уи зывбоу ир маҷыуп ауп. Изларҳәоуала, Махно ир аст. Долинскаиа ҳәа иахашьҭоу "ахақәиҭра зҭахыу, шәрыс ауриацәа" ҳәа ауриацәа инарықәлан рыдәқьанқәа зегьы ԥыхха иргыеит, еимырҵәеит.

                                               Украина
Украинаҿы Петлиура ирыи аполиакцәа рырыи ҳәа акгьы ыҟам, идрыцқьеит аб-цәа.

                                  Пиатигорскыи Кисловодскыи
Абарҭ аҩқалақьк рыкәш аб-цәа рыҟазшьа хгәамԥхаз, рзакәанқәа ззышьҭымхыз аказақцәа ӡәырҩы рҽеизганы иҟоуп рҳәоит.

                                        Адлерыи Шәачеи
Шәача аокругаҿы Врангел ар ӡхыижьт ҳәа ҳәанҳәахла иҳаҳаз, уахьынтә иааз ӡәырҩы идырҵабыргыуеит. Адлергьы Шәачагьы урҭ рнапаҿы иҟоуп рҳәоит. Урҭ атәылақәа ирышьагәыҭыу ауаагьы урҭ ар рахь иасыуеит. Аинглыз иӷбақәа 2 -3 -ҟа уа иаарацы иҟоуп, ар иӡхыҵыз ирыцхрааразы. Абас рҳәоит уахьтә иааз ауаа.

                                Аԥсны азы аконституциа
Аԥсны жәлар рсовет аҟнытә Қарҭҟа Аԥсны азы конституциа иҽеиу, жәлара рзы иахәуарҭоу ҳзазылхуазар ҳәа ицаз ааит, аха макьа агазеҭқәа рҿы урҭ ицаз изызцаз азы ажәак аабуам. Излаҳаҳауала дырҩагьых абра Аҟәа абрис аус еиҭахәаԥшразы иҟоуп.

                                          Мелитопол
Мелитопол акәш ВрАнгел ирыи аб-цәеи аибашьра ду рымоуп рҳәоит.

                                      Аполиакцәа  рыфронт
Аболшевикцәа Брест-Литовск ргыеит.

                                                  Қарҭ
Аболшевикцәа ар имаҷымкәа Акстафа акәш аизгара иахалагаз азы ақырҭ еиҳабыра апротест ҟарҵеит рҳәоит.

                                        Қемал ԥашьа
Риза баҭальонк аҟара ар ааишьҭыит рҳәоит. Ар рхыԥхьаӡара иазҳауеит, аштабгьы ҟарҵеит. Қемалыи аб-цәеи ражәа еимоуп. Арҭ ар иреиҳабыу Қисис Заде аболшевикцәа рыҟнытә ар рныҟәгаразы х-миллионк аԥара иоут рҳәоит.

                                    Гәдауҭа ауезд
Гәдауҭа ауезд аҿы аӷьычрақәеи ацәгьарақәеи иҟалаз рзы аиҳабыра цан ацәгьауцәа иабрагьыз ргәыцхәцәа 80 -ҩык раҟара ауаа ааганы Аҟәа иҭаркыит, убри ашьҭахь хәҩык раҟара абрагьцәа рхала икылсыит.

                              Аԥсацәа солдаҭра ргара
Ожәы аакьыскьа Гәдауҭеи Кәыдрыи ауездқәа рҿы аԥсацәа асалдаҭ ҳашәымҭар ҟалом ҳәа аиҳабыра рылатәеит… Убри аҵыхәала жәлар рсовет аҟнытә Қарҭҟа аҭел рышьҭыит, ари аус макьа Аԥсныи Қырҭтәылыеи реидкылашьа шыҟалуо рбаанӡа иныркыларазы. 

                                           Шәача
Шәача аокругаҿа Врангел ир маҷымкәа иӡхрыжьт. Уаатәыи анхацәагьы (зеленаиа армиагьы) убырҭ аррахь аиасра иаҿыуп рҳәоит, аха аҵабыргра цқьа еилкаам.

                                             Ԥуҭ
Ԥуҭ ақалақь аҿы уҳәа, акәш уҳәа абаарақәа дырԥышшарацы ԥышь-миллионк аԥара ҭрыжьт, ҩышықәса рыҩнуҵҟа идырбарцы. 

                                           Пиатигорск
Адәқьанқәа рҿы, аҩынқәа рҿы уҳәа аҭанақьтә "выивескақәа" икыдқәаз аб-цәа ашәҟәы ианырҵан, ианырҭахыу изырҭахыу аус азы икыдхны маҭәахәқәас иҟарҵоит рҳәоит…

                                         Адрианопол
Адрианопол абырзенқәа иргыеит уи ақалақь аҭырқәцәа ианынрыжьуаз ирызгыуаз, ирзыԥхасҭатәуаз? ԥхасҭартәыит аиҳарак амҩақәа ҳәа рҳәоит. Убасҟантәыи аибашьраҿы аероплан икаҳаз абылӷарцәа иртәхыеит, иҭаз афицарцәагьы былӷарын.

                                        АҞӘАТӘЫИ АСЕМИНАРИА
Аҟәатәыи асеминариа директор Қарҭтәыи дааит жәацы. иара макьа ҳара дҳамбаӡацт, ҳаиҿымцәажәац: дшааиз еԥш дычмазаҩхан, дышьҭоуп. Аха иҳәеит ҳәа изларҳәоуала, асеминариаҿы азыҟаҵарҭа аиҵбы (младши прготов. класс) сынтәа ашә адыркыуеит. Аха ари цқьа еилаҳкашт, нас агьыи аномер аҿы цқьа еилырганы ианаҳҵоит.
       
                                             Аԥсны иаԥхьуа рахь!
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.

                                                                                 
                                                                                     РЕДАКТОР: Д.ГӘЛИА
                                                                                 
                                                                           Сухум. Типография А.М.Зайдшера


                                               А   Ԥ   С   Н   Ы  
                                      Есы-мчыбжьа иҭыҵуа демократ газеҭуп
                      Ахә 5 м.                                                      Ахә 5 м.
  №29 (57) АСАБША НАНҲӘА АМЗ 14 РЗЫ 1920 ШЫҚӘСА РААН (57) № 29


                                               АҞӘА, 14 НАНҲӘА
Ехьа ожәраанӡа аболшевикцәа рымч егьалҳаршом, егьалҳаршоом, егьыдҳарҟаҵом, ианаҳҭахыу иахаҳҭахыу иаанаҳкылоит ҳәа згәы иаанагуаз асоиузникцәа ожәы хәыҷык шәарҭас иҟарҵоуа иалагыеит ҳәа ҳаҟоуп аболшевикцәа рымч. Ԥаса Одессеи Новороссискыи рыӡбахә ҳаҳауан, ашҭахьы Баҭым, ожәы Баҭымгьы изымаанҵаскәа Сҭампыл шыҟоу инаскьеит, уахьынтә иҵагь инаскьар ҟалап, урҭ рыҟазшьа злаабуала. Ожәы агазеҭқәа изларҳәоуала, асоиузникцәа рмиссиа Варшава иҟазгьы цеит, Бақо нрыжьыижьҭеи кыр ҵуеит. Ауаа џьоукы ари асоиузникцәа цвсҳәа ирыуеит, урҭ зыршәуа амч абаҟәоу рҳәооит, даҽаџьоукы урзыӡырҩыр, ари цас еиԥшым, аиҳарак ашәара еиԥшыуп рҳәоит. Ишакәзаалакгьы уԥшыр, асоиузникцәа мақарра рыгым аболшевикцәеи аҭырқәцәеи рҿы, аха дара амақарцәа? хәыҷы-хәыҷла анаскьара иаҿуп, аболшевикцәа ирызҳауа инеиуеит. Ҭырқәтәыла акәзар, урҭ изларҳәоуаз ала шьҭа иқәырххьазар акәын, аха аусқәа ус иҟамшәа аабоит: абырзенқәа рыр митә руашәа зҿаазхаз, ԥаса зны иааҩуан еиԥш, рыҽнырымкылар ԥсыхәа рмоуит, избан уҳәозар, абырзен рыр хәыҷы Ҭырқәтәыла ҳаҵаҳкып ҳәа иалагар, дара шалаӡыуаз рдырын рыҽныркылт. Иқәаҳхыуеит ҳәа изҿыз Қемал ԥашьа аҽырӷәӷәара даҿыуп, ар еизыигоит, ақәылацәа дара рхала ацашьа иақәымшәар наҟ иара дрықәлар ҟалап. Аха ус ҳгәы иаанагоит Қкмал ԥашьа ус уадаҩ даламҵакәа, ақәылацәа ҳасаб уны, дара рхала рышьҭахьҟа ицап ҳәа.
Убас еиҭаҳҳәоит аболшевикцәа мчыла ҵәҟьа аӡәы урҭ иаарласны дырзиааиуам, дара рхала рыусқәа рцәыԥхасҭамхар. Аҭырқәцәагьы ус џьоукы ргәы ишаанагоуа еԥш рынкҟьарагьы мариам.
Ожәы мчыс иҟоу бзарбзаным, ажәлар роуп, еидгылароуп.

                                             ИЏЬОУШЬАША 
"Аԥсуа интеллигентцәа џьоукы" даара иџьеишьеит Аланиа ҳ-Аԥсынра, ҳ-Аԥсуара ишакәқәамыз ала ныҟәгашьақәак ахыеиуз, ргәы иаланы, ргәы цаны иахцәажәоо.
Уажәтәыи ҳ-Аԥсынра абзазашьа, ҳ-Аԥсуара уажәы изҭагылоу ахсаала, уажә ҵыԥхцәаахыс изқәу амҩа ("аԥсуа интеллигенциа џьоук" роуп ибааԥсны иҟоушәа избоо акәымзар) ибзиахәны, и?ызахәны, игәазырҳаганы ибозаап Аланиа. Ихаиҵааит, иагьа Цира хәыҷы лыеиԥш ихы ижбжьаларгьы Аԥсны еихар изыҩамгылоо иҟоуп. Ииашоуп ахақәиҭра ҟалыеит атәымжәлар рзы; "апролетариат" лахьӡырҵан иҳамаз ҳаԥсуара зырԥшӡооз зегьы ргыеит. Аԥсуа демократ ахьӡала џьоук Қарҭ инеины ицәажәақәооит: "аԥсуа жәлар шәара ишәтәыуп, ишәҳәа, шәжәа ҳара ҳзы изакәануп" ҳәа. Иабаҟоу абрис ауаҩ идемократиа? Абасқәа, абасқәа ажәлар ирзымдырӡоны, рыхьӡала аусуцәа, ацәажәара ҟалоом. Аԥсацәа а-Совет иалатәоу ралхышьа шыҟалаз ихашҭма Аланиа? Аԥсуа жәлар рыбжаиҳараҩык иҭарымԥсаӡеит. Уи аҟара заҳҳәозеи – илыеины а-Совет аҿы илатәаз аԥсацәа еидгылазма? Ииашаҵәҟьаны Аланиа иџьеишьаргьы, Дадыу итапанча абрыуқәа реиԥш еиԥхьытта иалаԥсан а-Совет. Лидерк (аиҳабык) урҭ дрымамызт, дрымам уажәыгь – доусы ихала апартиа ҳәа иара иаҳа дарымоушәа, агьыи иаҳа дарыӷьоушәа, убас еидгылара рымам ехьа ожәраанӡагьы. Дабаҟоу Демианов, Аланиа ицаныз асиаҿы? Зны еицанылан, нас ирыхьзеи? Уажә урҭ ишнеиуаз рҽырыԥсахт. Аӡәы амаузер зыхәда ихшьыу аԥсуа демократ партиа ыҟаӡамкәа ахьӡала Аԥсны азакәанқәа Қарҭ дцаны илызхыуа, ихы ҿышра далагыеит…
Агьи иҩызаз даныимба, имала дындәықәлан, бахҭак дазҭыҵыр, бахҭак дынҭалоо, хаԥсыра боо ддәықәуп. Уи ԥыхьа идгылаӡаз иҩыза иусура агьшалымҵуаз аныиба, ақырҭқәа рбаганы ақыҭаҿы дхәаахәҭуеит, анхацәа "икомунитәуеит"… Абасоуп ишыҟоу дара. Аԥсынра, аԥсуара иахьыз илацәа хҩаны – иахьыз акәӡам иџьаишьоо Аланиа, ҳара ҳгәы ахца ауп!!!
Аԥсынра даара абзиара ианиазар – иабаҟоу ҳашәҟәыԥхьарҭақәа, аиалаӡа ахә мшьакәа ҳааины ҳазҭалақәооз? Иабаҟоу Горскиа школа? Аԥсуа ҷкәынцәа Аҟәа ҩыџьа-хҩы ракәымзар уаҳа иҟаӡам. Агьырҭ ашколқәа шыыҟац иҟоуп, аԥсацәа ҳатәқәа адыркыит. Иабаҟоу Аԥсны жәлар рхақәиҭра? Аланиа ихаиҵоом, аха днаскьа-ааскьааит – Аԥсны ахсаала аанкыланы длахәаԥшааит, нас иԥхьаӡааит аԥсацәа заҟаҩ ҳанхаз, агьырҭ амилеҭ заҟара ыҟоу. Ииашоуп аболшевик Аланиа изы амилеҭқәа загь акыуп, иҟазаалакь апролетаприатуп дыззаԥсоо, аха ҳара џьоукы ҳәа дзышьҭоу, аиаша ҳҳәар оумыи, ҳаԥсуа жәлар роуп Аԥсынра ззаҳҭахыу. Аԥсуа жәлар ртәы рцәымӡааит. Убри оуп ?ара "џьокук" хақәиҭрас иаҳаԥхьаӡоо, апролетатиат ирҭахқәоу рзы аԥсуара иӡыр ҳҭахым.
Уажә аконституциа ала а-Совет ҿыц алыхтәхооит лассы. Убра ҳабзиазааит. Ауаа хәарҭақәа ирацәаны иалаҳхып, иаԥсақәоу. Зны аԥсуа интеллигенциа ҳ-Соиуз ҟаҳҵап, убра ҳҽеидаҳкылап, убри аԥсыуа партиак алаҳхып, аурысқәа рҳәашьала "дисциплинеи тактикаи" аԥшьаҳҵап, ҳаезхәыцып, убасҟан ауап? иаҳҭахыугьы ирацәаны  иалаҳхып. Убас еиӷьуп. "Шьҭа Аилакырба ҳазқәиҵозеи мҩас ҳәа" Аланиа дҵааоит  – зны ҳзеидгылар, ҳамҩа акхар, иарбаныу имбарыи!
Иарбан партиоу сзеиуоу? Идырырцы иҭахыуп Аланиа.
"Какой же Вы наконец политическоц партии" ҳәа Чхенкели данҵаа "Я горец. И эта вся моя политическая партия" иҳәеит Асланбек Шерипов. 
Узусҭада партила ҳәа уҵаама Аланиа? "Сара – с-Аԥсыуагәышьоуп".
                                                                                   М. Аилакырба

                                         АЛАШЬЦАРА  
Аакьыскьа Аҟәантәыи иааз аҷкәынцәа сыразҵаауан ашколқәа рҭыӡшәа. Акы Горскаиа школа зегьы ишҳаҳаз еиԥш исарҳәеит аҭыӡшәа, агьи "младши приготовительныи" класс адыркуеит асеминариаҿы.
Ари сара даара сгәы иалсыит, акы – зегьы зааӡауаз Горскиа школа адыркыит, асеминариагьы ус аназыру аԥысуа жәлара ақыҭақәа рҿы инхоит, урҭ рхәыҷқәа зҭоу ақыҭа школуп, аԥсшәа ада даҽакы ҽеины ирыздыруам, ианакәзаалакгьы ақалақь иааӡои, ақыҭа рахьтәии еиԥшхомдыррала. Ақыҭа рыҷкәынцәа 100-ҩык рахь издыруада аӡәы, ма ҩыџьа рзазыҟаҵар аклас еиҳабқәа рахь, агьырҭ зегьы баша инхоит. Семинариа первыи класс аҿы екзамен шьҭызхша ақыҭа рҿы оҩы дыҟалоуам, ақалақь хәыҷқәа акәымзар.
Ус ианыҟала абжьара школқәа Петроград академиа иаҳзаҩызоуп, приготовительныи классқәа аныҟамла ҳара ҳзы еиҭа лашьцароуп, уи еигәырӷьо шьарда ирацәаҩыуп.
                                                                                       Мосе Булиа 

                                     АОЛЫР  ЏЬАШЬАХӘТӘЫ
                                                 ( Иацыу )
Ари аоҩ ҭауад беиак иакәын. Убри дыбааԥсны дыҟан убри аҟынӡа, убри еицәаз убасҟан аԥсабара захьынџьара дыҟаларымызт. Иарбанзаалакгьы аҟны мап издырамызт, ииҭахыз зегьы ҟаиҵар акәын. Уи аҭауад иман рхы иақәиҭымкәа ауаа; урҭ аус изыруан, аха иара есқьнгьы ргәы иахьуаз ҟаиҵоон. Импыҵакын убри ирацәаны адгьыл: аҳаблақәа, ақыҭақәа, захьынџьара игәаҟуанубри ила анхацәа. Ирцәыигоуан убри убарҭ раарыхра зегьы, иҟалоон убас даҽазны, зда ихәарҭамыз анырхагақәа ианрыцәыигооз ирылмыршакәа, ицәыигон анхаҩы иԥҳәыс, ихәыҷқәа имаҵ  рыурацы. Шәарыцара данцооз анхацәа рымхқәа икәаҳауан, гәмырҿыӷьгас аҳабла аҩнқәа амца рыцреиҵоуан, аҩнқәа аныблуа дыччон, иҿагыларацы иақәызкыуаз аҟамчы иҵыихыуан. Ауааихан аԥхьа рыԥсы аарылшәшәаанӡа ҟамчыла идыирԥҟоуан, иара аԥенџьыр аҟынтә…Аҽашьоук икнаҳаны рыхқәа дыхыирссоуан. Абас акәын убри аоҩ ибзазашьаз.
 Длыеит убри аҭаҳмада иҟны  Анцәеи ауааи рыҟны ахьхәра дамыҳәарцы, иҭахын аҭаҳмада дыихыччарацы, иҭахын иус бааԥсқәа дазыӡырҩрацы… Иеиҳәоуа далагыеит ивбақәагьы игәнаҳарақәа зегьы, аҭаҳмада дыихәаԥшуа дыччон. Даналга аҵыхәтәаны аҭаҳмада дыизҵааит, цас дыихә…. "Исаҳәишь, саб, ишԥа зыури сара Анцәа исызыирҩаразы?" Аҭаҳмада, ԥыхьа еԥш иҽырҭынчны, алыр хәыҷык иҭацәыз инаиҭан еиҳәеит: "Уца аӡахьы, абрис азна ӡы та. Абрис енҭәлагь, угәнаҳарақәа зегьы узҩоит". Аҭауад дахыччауа аӡахьы иманы дцеит.
           – Ҳаи аҭаҳмада! Ишԥоудырыи сара сыгәнаҳарақәа сшырхысамарҟәлуаз, уаргьы сгәы змырҿыӷьша аус сыуҭеит! Ааи, ус ишыуҳәоуа акәзааит", иҳәан длыеит аҭауад акәараҿы, иӡааикылт аолыр аӡы, иҭахыуп итарацы… Аха игәы ишаанагоз акәымхыеит! Аӡы аолыр аҩнуҵҟа ӡыцәыкәбарк ҭамлыеит. Аҭауад илақәа рыгәра имгыеит, аолыр иҩышьҭыихын ахы лаирхыеит, аха иҭам аӡы! Иӡааикыуоит, шьҭа ма истап ҳәа, аха дырҩагьых ибооит убри еԥш аџьашьахәтәы. Иҭалом аӡы. Дахәаԥшыуоит амаҳагьа, мааныла игәеиҭооит, ибахҵәаӡа иҟоуп аолыр, ӡыцәыкәбаркгьы аҩнуҵҟа иҭамлыеит.
Аҭауад дыхәыцуа далагыеит: "Ҳаи, ари акәара илаԥшырку…п, убри азоуп аӡы зсымтоуа; сцапышь даҽа ӡыкахь, иаазгап ӡыла ирҭәны аолыр!" Дцеит убри бнала, ирласны дагьлыеит бахәы ҳаракык аҿы: ахаҳәқәа ирылыбгооит аӡыршәқәа, нас кәараны ехьцоуа еиԥшырҭаны. Аҭауад аӡыршәра инацаикыит иуалыр; иагәқә?сыуеит аӡы, ишәахырчоит, ихьиухьиуа иакәшоит зегьынџьара, аолыр аҩнуҵҟа иагьҭалоуам. Аҭауад данахооз аолыр, игәы иаанагон иҭәуп ҳәа, данынахәаԥш дырҩагьых ишҭамыз ибыеит. Инаҵаикыит дырҩагьых, дырҩагьых убри еԥш аџьашьахәы ибеит; ахынтә раангьы, аԥшьынтә раангьы… Иреицәаз ӡыцәыкәбаркгьы иҭамҭәеит аолыр!
                       (Иацыу агьыи а-№ аҿы )
                                                                     Е.Ачба

                                    ЗАҞА ИРЫЦҲАХАЗЕИ  АНХАЦӘА!
Ианакәзаалакгьы аусуцәа рзы бзазарак ыҟамызт, аха ожәы иаазқәылаз зынӡа аԥаҭлыка иҭарцалан ихырыҷгәан, ианаарҭаххо ишырыҵәҵә?оз ожәышьҭа ишьабарцы егьрыгвм, еҳарак ԥсуа жәлара. Аҭыҭын аашәрых, ахә рацәаны ишәаҳҭоит, арахәыц, аҵәымӷ шәаҳҭоит рҳәан иладыԥсыла ицеит, ахә рацәаны акәмызт рџьабаа, рхарџь роуандаз, ирыбыргызыз. Ожәраанӡа аҭаҭын аархәуан хышә манаҭ ҳәа, уи  азы иаҟәыҵыит аџьықәреи лаҵара. Аҵыхәтәан аҟанҷжәла ааргыеит, шәҳаркьаҭоит рҳәан ..еиҩымгарада ираа…ит, саргьы игәасҭеит ажәпаџьара, аха ……… исымбац ибзианы. Ахә иахьа иҟ…….  …  шырҳәоз ашьҭахьы иаҳҭахым рҳәан ирымпыҵадырхыеит, абырфын ахыхра иалагыеит, аха знык аамҭа иаҩсхьан иԥхасҭахыеит. Аҟанҷ зааӡоз амацә иаган ицәҳәын итәоуп, аҭыҭын аазрыхыз рыуал рзымшәоо иадтәалоуп. Абарҭ рзыҳәан иахьакәзаалакгьы ҭынха дҟамлыеит. Амаҵура иалоу, асовет, аземство, аначалникцәа, арҵаҩцәа еизар ҳауалафахәы маҷуп ҳәа иашышуеит, акәымзар абарҭ зегьы аӡәгьы игәалашәом. Ахәаахәҭцәа ракәын, иахьатәыи аамҭа урҭ рзакәан ԥхьагылаҳәак рымаӡамкәа жәлара ирымаз аарыхкәкәны ирган, рнапы ргәыдыԥсаланы итәоуп, абар ачыҭ 150, 200  манаҭ рҿы инарцеит. Анхацәа хдырҵәеит, дара ахыцәқәа иқәтәеит. Убырҭ рҽеибыҭаны гәамҵра рымамкәа ианыҟала, амаҵуцәагьы ԥсгашьа рыманы иҟаларын. Нхаҩыжәлар рымч ҭаны ианыҟала аҳәынҭқарразы абџьарс иҟоу иреиҳауп. Аҳәынҭқарра иаҭахыуп нхаҩы жәлар, амаҵуцәагьы урҭ ирылҵуа аупизхәаԥшыу, иаанхазгьы ауаҷарцәа ирымпыҵрыҟәшәеит. Абасоуп нхаҩыжәлар шабаны ишрымпыҵахаз Абжьуаа рҿы.
                                                            М.Булиа

            ИСҬАХЫН  САРА!
Исҭахын сара сҿаҳәатәы ҟалуа
            Сҟаларцы,
Аԥсны иазеиӷьу акәымзар даҽакы
            Сымҳәарцы,
Аԥсуаа еидгылуа рҳәатәы
            Еиқәшәарцы,
Рыусқәа бзианы, адыррахь рхы
            Дырхарцы!..
Исҭахын сара ацәыгь шьыцра
             Ҟамларцы,
Убриала амҩа иашахь зегьы
             Изгарцы,
Наӡаӡа игәырӷьыуа, иччыуа
             Избарцы!
                                  Д.Гәлиа
                                        
                                     АБЖЬУАА РЫҞНЫТӘ
       Ҳкорреспондент М.Булиа иҩуеит абарҭ ажәабжьқәа:
28 иун, ахәылԥазы, аҭаацәа ааилатәоны еԥш ахысра бааԥсы ҟалыеит Ԥақәашьыи Бедиеи рыбжьара, Охәреи аӡаҿы ; адырҩаҽны хәылԥазы мҩасҩык дышнеиуаз аӡәы дышьны дышкажьыз дыибеит. Даныҳәҳәа ажәлар еизеит, адыррақәа ҟарҵеит аҩыџьарагьы, аиҳабыра ҩеит, аха дызшьыз дырзеилымкааит, иршьызгьы дрыздыруам, дҭ?ырқәоуп рҳәоит.

Ԥақәашь, 27 иун. Қ.Шьакаиа иқәланы иҽы ргыеит. 29 рзы Ҟар. Ԥачлиа иҽы рӡеит. 5 кәыркәазы Гәыџь Наҷҟьебиа ицә рӡеит. 7 кәыркәазы Б.Ҳашба иҽы рӡеит, аӷьычцәа инрыжьт ҩҽык, изтәыу оҩы издырам. 
8 кәыркәазы, ауха аҳауа бааԥсы ҟалыеит, ақәаура, адыд, амацәыс, аха убри еиԥшыу ҟамлацт рҳәоит, арахә еибарҟаауа, ауаатәыҩса игәыӷьны иахьышьҭахаз изымгылуа, ианша иҟалазеи ҳәа аӡәыи аӡәыи еизҵаауан. Ақәоура ҩ-сааҭк раҟара иҟан, нас ихгыеит, адыд-мацәыс илашаӡа ишанхан минуҭ ҩажәа раҟара иҟан. Аурақәа дыук ԥхасҭамхыеит. Ажәлар еиқәхыеит Ҷ.Ҳашба ирахә ԥхасҭахыеит, афы рысын. Абыргцәа ирҳәоит, абрис еиԥш гәыҭҟьара ҳақәымшәац ҳәа.
25 иун мзазы, Џьал ақыҭан, А.Циколиа иҩы рӡеит, ашьҭа Ҭхьына иалаӡыит, ақыҭа аӷьычцәа ирықәырҵеит аҩы ахә 6,000 зқь манаҭ. 
Ҭада Ачба иԥа жәа шықәса зхыҵуаз ахәыҷы аҵла далыҩрын дышлеиуаз ацәҩан дахаҳан, иҭаацәа неиаанӡа, дшыҵәаауаз дахаԥсыит.


                                        ЕХЬА…
Ехьа М.Булиа иҟынтә исоут шәҟәык, убри ашәҟәы аҿы даара даҳәоит агазеҭ ианысҵаразы сара абрис зҩыуа сзыҳәа ажәеинраала (стихотворно) "Дзаҵәуп иара" ҳәа хыс иаҭаны, шаҟа аус зыухьеу уҳәа агьиҳәа, аха сара редакторс сызмоу агазеҭ аҿы сара сыпҽхәаԥхьыӡ анысҵаразы иамҩаны исымԥхьаӡазт, ианымҵакәа инсыжьт…
Абас дырҩагьых Д.Шьакаиа иҟнытә ԥыҭк ааҵуеит абрис хыхьтәыи исҳәаз ашәҟәы еиԥшыу исзааны исымоуижьҭеи, аха убрыгь убас ианымҵакәа инханы иҟоуп. Иамуӡозар "прозала" иҩызар дырҩагьых оҩы иҭыижьыр ҟаларын…Аҩыџьагьы срыҳәоит агаз.иахьанысымҵаз азы гәыбӷан сырымҭар азы.
                                                                           Д.Гәлиа

                                   АГӘЫԤ  РАХЬ
Агазеҭ ала адырра ҟашәҵеит, аподписчикцәа маҷуп ҳәа, аподписчикцәа рацәаҩхар агазеҭ иазеиӷьхоит ҳәа, ииашоуп иара, убас иныҟ………       .. ҳарас иҟала, ироуам агазеҭ ианаамҭоу, зынӡагьы ибжьаӡуп ожәы иаазқәылаз, Кәтол ажәлар дыуӡӡа аҳәеит аԥарагь аларҵеит аусҳәарҭаҿы ирзааларазын, аха ҩномерк рыда рымбац, даара ргәы илоуп, абрис аԥшьазгаз гәрамгас ҳрымоуп, избан изҳахьзеи даҽазны ҳагәра ганы абрис еԥш аус рзаԥшьымго. Абрис азы дзыҟамлазеи аӡәы Очамчыра ахаҭаны иныҟәызгарыз аԥсуак. Зны ипланы ажәлар ирылалар, нас аподписчикцәагьы еихәаԥшрын, саӡәыкны рыцҳарыла исымԥшаауазар исоуам, аԥара уиазгьы ҳаикӡом.
                                                                                             М.Булиа

                                          АКОМИССАР
Ехьа М.Гачечилаӡе иҩымҭа акалендар сшаԥхьоз, избеит абарҭ ҵаҟа изыҩқәуа ажәақәа, иҵабыргыу мцыу сыздырам, иаԥхьыуа идыр:
                                        
"Аԥсабара хҩык иртәуп:
Анцәеи, аинглызцыи, акрмисарцәеи…"

"Уҭахызаргь ихы иаарха амасар,
Аҵарҭышгара дыузаҟәыхшам Ҳкамсар"

                           АЖӘАБЖЬҚӘЕИ АҬЕЛҚӘЕИ АГАЗЕҬҚӘА РҞЫНТӘ
                                            Аӡду Аракс аҿы 
Ари амза аказы аҭаҭарцәа рыр аерманцәа ирықәылт Шидла ақыҭа акәш, Аракса ааигәа, аха аерманцәа ар рыԥрыжьлан иныркылт.

                                              Гери?уса
Гериуса аерманцәа рыр рнапаҿы иҟоуп. Уаатәыи аибашьраҿы аерман газеҭ "Слово" излаҳәоуала, аҭаҭарцәа рнаҩс аболшевикцәа рыр зқьи хәышәҩык раҟара ыҟоуп. Амчра аерманцәа рахь иҟалан ԥхьала ацара иаҿуп.

                                             Азарбеижан
Лондонтәыи агазеҭқәа изларҳәоуала Азербежанаа рбахҭақәа рҿы ожәыгь иҭакыуп 48 афицарцәеи асалдаҭқәеи аинглыз иитәқәоу, 8-ҩык афранцыз иитәқәоу.

                                            Халыл  ԥашьа
Бақонтә иааҩыуа ажәақәа рыла Халыл ԥашьа ир еизгара даҿыуп, штаб еиҳабыс иҟоу аболшевикцәа рахьтәыиуп.

                                               Бақо
Фатәызааит, шәҵатәызааит зегь рыхә оҩы ишыимбац ицәгьахыеит Бақо аҳәоит аерманы газеҭ "Слово".

                                           Врангел
Врангелыи аболшевикцәеи даара аибашьра ду рымоуп Ростов ааигәа. Врангел уезгьы-уезгьы Ростов аболшевикцәа ирцәыигаразы игәы иҭоуп, аха аболшевикцәагьы даара амч ӷәӷәақәа рымоуп, иҟалаша ҳаздырам рҳәоит уахьтә иааз ауаа.

                                           Мусҭафа Қемал
Мусҭафа Қемал ир рҽеизыргарцы ргәы иҭоуп Арион-Кара Исар акәш уахьынтә Брусса (Бырса) шыҟоу идәықәларцы ргәы иҭоуп. Қемал ир Трабзаныи Доаи рыбжьара игылоуп, агаҿа зегьы дара рнапаҿы иҟаҵаны Ерзерумтә иааргаз абзарбзанқәа рымоуп, ар рхыԥхьаӡара ари агаҿаҿы 2000-ҩык раҟара ыҟоуп, Араҟа ар зырҭахыу абырзенқәа ӡхыҵыр ҳәа ишәаноуп.

       Аинрал Брусилов Киев аполиакқәа рыфронт ахь дцеит
                                            Аполиакцәа рыфронт
Парижтә ажәақәа иааҩуала Варшава шәарҭоуп. Аболшевикцәа рыр аӡ ду Бугу ирын, Брест-Литовск аҩадахьала Варшава шыҟоу инеиуеит.

                                                 Аполиакцәа
Аполиакцәа ирыӡбыит ирыулакгьы Варшава аболшевикцәа ирырымҭаразы. Ирылшоу ирылымшауоу аҳәара уадаҩуп.

                                         Афранцызқәа рҟынтә
Ожәы аакьыскьа Ллоид Жорж иҟны иҟан Красновыи Каменевыи. Ллоид Жорж иреиҳәеит урҭ: Варшаваҟа аболшевикцәа рыр зхы хау аанымҵасыр, шәареи ҳареи ҳаицәажәара аҵыхәтә ԥҵәоит ҳәа.

                                                 Иапониа 
Аурыс итәылақәа агаҿа иҟаз иапониаа ирыдыз зегьы Иапониаа ирыҵаркыит Владивосток ааигәа, атәылақәагьы кры рыдыркылт.

                                                   Берлин
Аполиакцәа реиҳабыра ирҭахым аболшевикцәа реиҳабыра рҿы ацәажәара ҟарҵарцы Франциеи Англлиеи рыбжьамкәа.

                                           Аполиакцәа реинарал
Аполиакцәа реинарал жәлары ирылыеиҳәеит инанагоны иҟоу зегьы абџьар иаҵагыларазы, избан акәзар, Львов шәарҭахыеит. Львов аб-цәа иргар, нас Варшава амҩа хтыуоит, агәашә атыуоит.

                                                 Полша
Ишырҳәоуа акәзар, аинглызыи афранцызыи рмиссиақәа Варшава иалҵны иц….          Варшава мыцхәы ишәарҭахазар акәхап.

                                            Варшава
Остроленка макьа аполиакцәа рнапаҿы иҟоуп. Данцигыи Варшавыеи реиҭар?ара макьа иԥкым.

                                               Ҟарч
Есымша аболшевикцәа рыерпланқәа рыҟнытә абомбақәа каҳауеит, аха арыи аџьаԥҳаныи рахь дук ԥхасҭа рзыҟаҵуам, баша ауаа ӡәырҩы ннарҵәоит. Ӡарч инхоуа ауаа даара игәамҵны иҟоуп, иаақәа изларҳәоуала.

                                       Естониеи Латвие рҳәаа
Венатә ажәақәа иааҩуа рыла Естониеи Латвиеи рҳәаа Валка ақалақь иақәдыршәеит. Ақалақь абжеиҳара Естониаа хәҭас ироут. Абрис иазгәаан алатышқәа р-министрқәа амаҵура иалҵыит.

                                                Ериван
Сарыикамыишынтә аҭырқәцәа аерманцәа рыр ирықәылт Чембардаг ашьха акәш, аха адырҩаҽны аҭырқәцәа раԥхьаҟа ацара рцәыуадаҩхан, иаанҵаст.

                                  "Аԥсны"  иаԥхьуа рахь !
Ожәы ҳаазқәылаз зегьы рыхә злацәгьахаз азы ҳгазеҭ "Аԥсны" хәыс иақәуп номерк 5 м.

                                                                                       
                                                                                            РЕДАКТОР: Д.ГӘЛИА
                                                                                       
                                                                                Сухум. Типография А.М.Зайдшера


                                        А   Ԥ   С   Н   Ы  
                 Есы-мчыбжьа иҭыҵуа демократ газеҭуп
        Ахә  5 м.                                                        Ахә 5 м.
№30(58) АСАБША НАНҲӘА АМЗ 21 РЗЫ 1920 ШЫҚӘСА РААН (58) №30

                                                 АҞӘА, 21 НАНҲӘА
Есымша иаҳа-иаҳа еицәахуа, еилаԥаҭыуа инеиуеит аусқәа. Ехьа аҩада ахы рханы инеиуеит ззырҳәуа, оҵәы алада ахы хыуоит. Избан уҳәозар, Европаҿы зехьынџьара аҳәынҭқарцәа аӡәгьы иус дақәгәыӷыуа ирҽеины, ибзианы ишьақәыргыланы имам. Ҳара абрис зыхҟоуа ҳәа ҳгәы иаанагыуа дара асоиузникцәа ражәа еиқәымшәареи, рҳәатә хамҵареи роуп. Ԥасаӡа зны рҳәатәы шеицнеиуаз еиԥш ожәраанӡа еицааиуазар шьҭа аусқәа шьақәгылахьазаарын. Ожәы рҳәатәы еиқәмшәуа аус зларуала, илаҳарҟәит, иҳарымчыдеит ҳәа ргәы иззанагыуа Германиа рыцәгылар ҟалап. Уи аамҭагьы харам ҳәа ҳаҟоуп, арҭ аусқәа ишнеиуа инеиуазар. Ожәы аакьыскьа афранцызқәа рыр Германиа иалсны, Германиа "рнеитралитет" еилаганы аполиакцәа рахь цхыраара ирышьҭырцы рҭахыуп. Ари ас иҟалар, алемсқәа рабџьар шьҭырхыит ҳәа иаарласны иҳаҳауеит, ожәтәыи аусқәагьы иаарласны даҽа мҩакахьы рхы дырхоит ҳәа ҳаҟоуп, ожәраанӡа рхы аххазахь акәымкәа, ожәраанӡа иаҳмаҳац, ҳгәы ззымҩыуа ҳәынҭқарцәакгьы еидгылар ҟалап.

                                "ДАԤСЫУА?ГӘЫШЬОУП"
                                                                            "Других не суди,
                                                                            На себя погляди"
Аԥсуа ажәаԥҟа иаҳәоит (ашәҟәы ианыҵаратәа иҟам) гәырҩа змамыз ауаҩы игәы злаирҿыхуаз ҳәа. Убри аоҩы дысгәалаиршәоит Аилакырба. Қарҭтәы аԥхынразы дахаиз ақыҭаҿы ашәшьыра дахыҵатәоу, игәы ахҿыӷьуа, аҳаҳаи имшха астатиақәа рыҩра далагыеит. Уи мап зҳәуада, иҩлааит заҟа иҭахыу, аха акы гра дыус имоу уи оуп: дцаргьы, дааргьы аӡә игу, аӡә дзеиԥшроу ҳәа мацара оуп ииҩуа, ҳәсақәак ацәыгьҳәареи ахьӡыртәреи, арџьареи есымша иаҟәыҵӡоум еиԥш. Абрис хәарҭам, ҳаиҟәнашоит, ҳара ҳарала ҳаичычара аҵкыс, ҳахшыҩқәа еибыҭаны ҳауаажәлар рзы доусы иҳалшуа ахәыҷала аус ааур, издыркада акы ҳалшар ҳәа анызыҩ, иара иҟаҵашьала, сара напысиркын, сцәа схыхра далагыеит.
"Аболшевик Аланиа изы амилаҭқәа зегьы акыуп, апролетариат рзоуп дзааԥсуа, аха ҳара џьоукы ҳаԥсуа милаҭ рзоуп Аԥсынра ззаҳҭахыу. Аԥсуа жәлар ртәы рцәымӡааит, убри оуп ҳара џьоукы хақәиҭрас иаҳаԥхьаӡуа… баша ажәа арԥшӡаразы иҳәалааит "асоиуз" ҟаҳҵап ҳәа. "Асоиуз" иҟаҵаны иҳамазар иԥыиргап Аилакырба иҟаҵашьа зеиԥшроуала, амала, исҳәан иҳәар ауаҩы иимҳәауази? акәымзар… Заманала ҳаибадыруоит аԥсуа интеллигенцәа зегьы; аԥсыи абзеи алыхәҭа ҳкылеибахны ҳаҟоуп. Аилакырбагьы ажәала баша ҳаижьоит, акыр илшуазар ажәалакәым, аус аҿы иаҳирбауан, аха уаҟа уи заҟа дыумбара… Ацәажәацәа Аилакырба еиԥш уажәы маҷхәума ирацәоуп, ҳхы ахыркаҳәгара ҳаздыруам. Аҵыхәтәаны, ахьӡыртәреи арџьареи азы Аилакырба ашколаҟны дад ду Крылов иажәа ииҵаз ихашҭзар, сара игәаласыршәоит: "Чем кумушек  считать трудиться, не лучшель на себя, кума оборотиться".
                                              Дм. Аланиа
Р.С.
Абрис еиҳа уаҳа зыҩуам Аилакырба иагьа иҩыргьы ацынхәрас. Избан акәзар, аамҭагьы сымам, қьаргьы аманы збом.
                                                           Д.Аланиа
АРЕДАКЦИА АҞНЫТӘ: Аланиеи Аилакырбеи ражәа еимдара ариала аҵыхәтә ԥҵәоит.

                                 АРЕДАКЦИА АҞНЫТӘ
Аԥсуа газеҭ "Аԥсны" изауа ахә аԥара алазымгалац аԥсуаа аредакциа шәыҳәоит, ԥсыхәак зламоуала, иаарласны иалажәгаларазы, Гәдауҭеи Очамчыреи пгазеҭ знапы ианыу ауаа рҿы.

                                       АЧА  ААРЫХРА
Ауаатәыҩса иԥсы ҭанаҵы иҭахыуп афатәи арыжәтәи, даҽакы имамзаалакгьы убрыи аныигха кгьи даԥсам. Убри аҟнытәада ишхәарҭам гәаҭаны заа напаларкыуеит, иацәымшәо иаадрыхуеит, шықәсык аҳауа ирнамҭаргьы, ҩышықәса аарыхрада ирызхаратәы, ҳанеиԥҟьо зыҳәа ирҵәахуеит. Ҳ-Аԥсны уи еиԥш аарыхра ҳамам, илаҳҵоит езқьнгьыаџьықәреи, убри шықәсык иҳазхаша, иаиамыцхәхаргьы иаҳҭиуеит, агьи ашықәс азы аарыхра аныҟамла амлашьра ду ҟалоит… Абар сынтәа ҳазҭагылоу аамҭа ԥуҭк аџьықәреи 500 - 600 манаҭ рҿы ицахьеит. Аԥсны иахырзылаз ачақә ?? Кҭәнсы еԥш оҩы имбац, аха иабаҟоу аԥшьынак аҿы ирзылазар хәыҭӡык идыркны жәаҭӡык рҟынӡа, урҭгьы уарҭалк еиҳамкәа. Уарҭалк ибзианы, ижәпаны адгьыл бзиаҿы иаанашьҭыит 20 -25 ԥуҭ рҟынӡа ача еиқәаҵәа (рожь). Иқәнагоуп, дыук изыламҵозаргьы, орҭалка?а, нас аџьықәреи такә аниоу даоԥсаауам. Ача аарыхшьа абасоуп: Ача еиқәаҵәа ларҵоит нанҳәа мза анҵәамҭа иаркны абҵара жәохә рҟынӡа. Абрис аамҭазы илаҵоу ача ҭаргалоит иун мзазы, ацыра даара ибзиахоит, икьасаны илаҵоу кәыркәазы )иул( иҭаргало ацыра ссахоит, зны-зынлагьы агьагәыламкәа инхоит. Ача, аџьықәреи иаҵаԥсаны иларҵоит ҽагала, даара ибзиоуп. Иларҵоит, знык ицәаӷәаны ирчалтуеит, нас ирцәаӷәуоит, иақәрыԥсоит, аҵыхәтәаны ирчалтыуеит, анышә гәӡазароуп ҭаҷкәымк еиҳамкәа анышәгәал.
Аанда бзианы ихкаазароуп, знык арахә ихнафаар, нас иҽеихом. Ача андырхуа амш бзиазароуп, идырхыуа ҿаҳәазароуп, ахыбра иҵаҵазароуп, амра даара ианшуа ицәырганы, ирҩаны ахықәраҟны, ма адгьыл рыцқьаны ирҭәаҭәоит, ирыԥсаҟьаны? амра аҟны ирҩаны ацыра рҵәахыуеит. Жәлас ирҭахыу уи аҟара амрахь иузнагом, рыҵкәарагьы аҭахым. Рацәак амра иаҭаны идырҩаз ачажәла згылокам. Ача еиқәаҵәа азырку?а?ҳауа иалаԥсазароуп аџьықәреи ашыла, мамзар мгьалс иуӡыр иамԥаӡа иҟалоит, мгьалс ианырӡуа "асода" аларыԥсоит, асода иарчыуеит. Асода зҭахыу иоуеит аԥҭекақәа рҿы. Ача ахьылоу ашәшьыра ахагыламзароуп, адгьыл зынӡа ибаарамзароуп, зынӡа икынҩаламзароуп? Аԥсны иларҵоуа ачаеиқәаҵәа оуп. Ача аԥшь, ачашкәакәа бзиахоит, аха урҭ мкьана иларҵом, аха иларҵазароуп, урҭ ларҵоит ашәчазы аамҭа мышьҭыкәаны. Илаҵазароуп неиҩымгары..а, мамзар аԥсаатәыи? еимырҵәоит. Абасоуп ишаадрыхыуа ача.

                                    ЗАҞА ИРЫЦҲАХАЗЕИ АНХАЦӘА! 
Аҳәынҭқар даныл?бааргоз ацәажәацәа ирҳәуан, аҳәынҭқари иара ивагылоуи нхаҩыжәлар дырӡыит, ирфеит, ирыцҳахыеит, ирмоуӡеит хақәиҭрак ҳәа, иазашышыуан иҳауааит аземства ҳәа, ас анакәха ииашаны изхароу аҳәынҭқар иакәзаап рҳәан аилаҩынтра ҟарҵеит… Аҵыхәтәан иҳаҳаит аҳәынҭқар дылбааргыеитеиҳабыраеилагыеит ҳәа…
Уижьҭеи акыр аабжьысыит. Ҿыц-ҿыцла аиҳабырақәа шьҭырхыит, ареспубликақәа ҳәа урҭ рыҵаҟа афтономиа, нас аземствақәа. Аҳәынҭқар иаан, все Россииски соиуз ҳәа аземство аус ауан, убри амчала нхаҩык жәлар мариала ирҭуан анырхага маҭәахәқәа, абжак амала, иаанхаз "напокат" ҳәа, иныҟәыргон, амашьына зеиԥш иҭахыз иақәын хәыс абаз иаркны манаҭк аҟынӡа, убасала ахә аҟара аналҵлагь, нас иказенхон, хәыда-ԥсада еимырдон. Убарҭ хылаԥшцәас ирыман аҵара ду змаз ауаа, губернски аграном, окружнои, убырҭ реиҵбыра (помошьники), арҭ зегьы ҟазан, аус руан?, анхаҩыжәлар ирыла (опитное поле, сельско-хозиаиственнаиа станциа ҳәа) ажәлар рыгәҭа абаҳчақәа хы?ртуан, ажәлақәа рзыршон, алаҵатәқәа   …сабқәа рабжьаргон. Ирҟазон ашәыр ҵлақәа, абрис заҵа изаира аиӷьтәра иаҿын, ашколақәагьы ажәпаџьара адыртхьан, "милиаративныи капитал" акрыжьуан жәлары рзы… Сара абрис зегьы маҷуп, ҳахәом, иҵагь ахақәиҭра ҳаундаз сҳәон, иахьа аиҳабыра усыс иҟаз зегьы рнапаҿы анҟала аземствақәа анышьақәдыргыла, ожәшьҭа нхаҩыжәлар ладыеи-ҩадеи аҳауа еԥш рҽырҟьан, аус ӷәӷәаны иддыруп, досыу зызҟазоу, ахақәиҭра амчала, напы рыладыркып ҳәа сыгәы иаанагон. Схы иазеилыргом, аха блала уи еиԥш агьзбоом, шьоукы рҽааидкыланы ус рҳәоит "нхаҩыжәлар адгьыл роуҳажьит, ирызхааит, хақәиҭраз" ҳәа. Мшәан иабаргои абрис адгьыл? Ақәынхара иақәиҭымзар, илоуҵар аренд удыршәозар, ԥасагьы икажьымзиз? Иахьа ҳазҭагылоу аамҭа зегьы формашәа гагак рымоуп, ах..ари адгьыл усуцәа ирыхәаша ҳәа сара мкьана елсыргартәы егьзбом. Адгьыл рацәоуп, изыԥсоу ала иҳахәаратәы иаадыруазар… Аграном адгьыл аус здыруа ртәыҳәа аԥхыӡахьгьы иргәаламшәац.
Кавказ раԥхьа игылаз, Қәҭешь сельскохозиаиственное училишьче ашә акырцы агьагым. Сара излазбуала хақәиҭрамоу , хамыждароуп шьоукы ҳзы.
                                                                                                            М.Булиа

                                           АОЛЫР ЏЬАШЬАХӘТӘЫ
                                                    (Алгарҭа)
Моумоу иҳәеит аҭауад игәаҿы  "ари Анцәа иишәиирыз аҭаҳмада ари абнаҿы аӡқәа зегьы лаԥшыиркыит, убоо!.. Ахат уабацои, даҽаџьара маанак сылсыршап!". Дылҵоит убри абна, дцоит аҳ?қәа рахь, днеит ӡҭач дук аҿы. "ара ма истап аӡы!" иҳәан аолыр илӡааиршьшьын дҩахыеит уожәы ма ахыцәқәанӡа иҭәып ҳәа. Аолыр аҿы ӡыцәыкәбаркгьы ыҟам!.. Егьараан иӡааикыитаолыр аӡҭачы аҿы, аха аолыр ӡы ҭамлыеит. Уи дашьцылахьан иара игәаԥхарала зегьы аҟалара… Ара абрис еԥш абаша ус измырҽеит: аолыр аӡы изҭал?галт. Дгәааӡеит аҭауад: "Анцәа иумҳәан ари сара саҵахоны! Изқәыскыз насыкӡароуп, избароуп ӡык џьара абрис аолыр иҭамлоо!.. Дыдәықәылт аҭауад цәгьа убри еиԥш аӡы аԥшаара. Иԥшааит аӡымҩасқәа зегьы, аӡҭачқәа, аӡмах дуқәа, акәара хәыҷқәа, аҵеиџьқәа зегьы, аха џьаргьы илымшеит аолыр ӡыцәыкәбарк аҭагалара. Аолыр аҩноуҵҟа ибахҵәаӡа ԥыхьа еԥш иаанхыеит.  
Ашә?а дыкны дагоо далагыеит ари еиԥш аџьашьахәтәы аныиба. Имбеит убри уаҳа ацәагьы, аҭынчрагьы дышныҟәооз дныҟәоуан кәарак ахьынтә агьи акәарахь, ӡы ҭачык ахьынтә агьыи аӡҭачахьы, аха зегьы башахыеит. Заҵа ааира иаҳа-иаҳа езҳауа иалагыеит убри игәхьаа, иҭахымызт иамаижьрацы, аха ибоон егьышыизыҟамҵоуаз; насгьы ари аолыр енизмырҭәы, Анцәа иаша иҟны, иара иус цәгьақәа рзы рыцҳашьара шыимоуаз ибеит. Далагыеит убри агәнаҳарақәеи ивбақәеи ргәаларшәара, дахыччоуа акәымкәа, ҵабыргыҵәҟьаны дазхәыцны. Игәалаиршәеит шаҟаҩы ишьхьаз, шаҟаҩы тәыс игахьаз, шаҟаҩы рымазара рымымххьаз, шаҟаҩы рхы хыиссахьаз. Аԥхашьареи ашәареи даанахәон, аха дырҩагьых иҭахымызт дазыԥҽырцы, иҳәоуан "сҽасҭоом, сеиааироуп ари оҩы иимбац аџьашьахәтәы, иааҟалароуп сыуалыр ҭәны!" иҳәан, деиҭадәықәлеит аӡқәа рахь, аха аолыр аҩнуҵҟа егьҭамлыеит. Шықәсынаӡак дыныҟәеит аоҩыцәгьа абас: зегьынџьара иԥыишәеит аӡы итарцы.
Ихьыжәкәыжә ицеит зыхә дууз имаҭәа, еиқәаҵәхыеит ихьтәы арԥышӡагақәа, иирхыеит ишьҵатә ӷәӷәақәа, ишьапқәагьы ихәит ныҟәарыла; ижакьа иоуӡаны иазҳаит, илақәа иҭаҳаӡеит ачымазаҩ еиԥш… ԥыхьа дызбахьаз уожә дырзымдыруа дҟалыеит. Шықәсык анааҵы дхынҳәны днеит убри аҭаҳмада иҿы, дыҩналт уи иҟны уазкы?, ԥагьарада, ихгьы нарҟәны. Аҭаҳмада дынихәаԥшит убри ҳалал цқьақәа ибла рыла: "Сԥа, иҟоуҵоу сара иуасҳәаз" ҳәа дыизҵааит даныиба, иҵагь ихы наирҟәит аолыр ҭацәы адгьыл инақ?иргылан, ибжьы маҷӡаны аҭакс иҳәеит: "исылымшеит?", иус бааԥсқәа убасҟаноуп ианыигәалашәа, ибзазартәы ԥстәқәа зегьы,хыԥхьаӡара змам игәнаҳақәа зегьы… убри аҟынӡа дыԥхашьеит, убри аҟынӡа ихьит, иара ила илабжышқәа илақәа иархаҟәҟәалт, ицаҳә-цаҳәуа ак еалшәан аолыр ҭацәы инҭашәеит… Иҟалыеит аџьашьахәтәы иолыр ҭәыит ахыцәқә аҟынӡа!
Аҭаҳмада дыиныҳәеит аҭауад, инапы ихы инақәиҵан ус иҳәеит:
          – Иубоо, сԥа, шаҟа еԥсоу лабжышк Анцәа иҟны агәы цқьа аҟнытә. Угәнаҳарақәа узҩоит, уҵәуозар урҭ рзы! Уаҳа гәнаҳа ҟоумҵан, иухьхьаз рзы Анцәа азырҩара уиҭап.
  Аҭауад шьамханынӡа дыеихырхәеит аҭаҳмада цқьа, убри нахыс далагыеит қьиарыла дынхоуа, аӡәы иԥырхагаз ҟаиҵомызт, илшауазала абзиара зегьы ирзыиуан.
                                                                                                                Е. Ачба

                                            АРЕДАКЦИА АҞНЫТӘ
Аԥсуа газеҭ "Аԥсны" изауа, ахә аԥара алазымгалац аԥсуаа, аредакциа шәыҳәоит, ԥсыхәак зламоуала, иаарласны иалажәгалаазы Гәдауҭеи Очамчыреи агазеҭ знапы ианыу ауаа рҿы. (Ари ҩынтәны иануп – У.А.)

Сшәақьгьы лыеҵасҵеит,
Хы ӷәӷәакгьы нахасҵеит,
Сдәықәлыеит саԥхьаҟа,
Сцоит Аҟәаҟа!..

Саӷацәа наскьасцеит,
Сгәаҟрақәа наԥхьасцеит
Сымҵәыжәҩа лыеиҵысхын,
Сԥыруеит саԥхьаҟа!..
                                     Д.Гәлиа
                                                            1915 ш., Аҟәа

                                                            
                  АЖӘАБЖЬҚӘЕИ  АҬЕЛҚӘЕИ АГАЗЕҬҚӘА РЫҞНЫТӘ
                                             Ҟрыим
Махнои аболшевикцәеи. Махно аболшевикцәа ажәа рныиҵеит аибашьра шәаҟәыҵ, ажәлар азҵаара раҳҭап ишәҭахыу иарбаныу ҳәа. Аболшевикцәа ҳҭахыуп рҳәар ирымазааит, даҽакы ҳҭахыуп рҳәаргьы ҳрықәшаҳаҭхап. Аха, агазеҭқәа изларҳәоуала, аболшевикцәа ирыдрымкылт абрис еԥш ажәа.

                                            Ериван
Аерман газеҭ "Ширахи ашхатавор"? излаҳәоуала асоиузникцәа аԥҟара Ҭырқәтәылазы ишьҭырхыз аҭырқәцәа азыразхан, рнапы анырҵеит, убри аҟнытә Ерзерум ҭадырцәыуеит аҭырқәцәа аҳәоит.

                                            Франциа
Афранцызцәа рминистр Фош автомобил дақәтәаны дышнеиуаз автомобил машәыр агыеит. Фош дхуп.

                                            Англиа
Брокар Лоу аинглывзцәа рпалатаҿы излаиҳәазала, аинглызцәа аболшевикцәа рҳәынҭқарра иақәшаҳаҭым, ҳәынҭқаррас ирымдырт.

                                  Асоиузникцәеи аболшевикцәеи
Аболшевикцәа аполиакцәа ирнышәаразы Гаиса аус ишьҭырхыз иахақәшаҳаҭымхаз азы асоиузникцәа мчыла аб-цәа иақәдыршаҳаҭыр рҭахыуп.

                                 Шашәада телефоныи агазеҭыи аӷбаҿы
Аӷба "Викториа" иҭаз аделегациа Уелмсфорд аконцерт иҟаз иазыӡырҩыуан шашәада телефонла. Ари амшын ихыз аӷба Уелмсфорд иацәыхаран 600 милиа раҟара. Ари аӷбаҿы иҭыҵыуоит ажурналистқәа рыла шежьыи хәылԥазыи агазеҭқәа, ожәы ҿыц иҟалаз ажәабжьқәа рыла иҭәны ажәабжьқәа ари акеан ихыу аӷба иоуеит радиола.
изят

                                   Чехаа "рнеитралитет"
Ачехқәа ргазеҭқәа изларҳәоуала рашьцәа Урыстәыла иҟоу рзы урҭ абџьар шьҭырхраны изыҟалуом.

                                             Урыстәыла
Сынтәатәыи аарҩара ду Урыстәылангьы кырџьара иԥырхаганы иҟалыеит: Воронежыи, Тамбовыиагуберниақәа уҳәа ача аарҩараиԥхасҭанатәыит, Дон аобласт аҿы урҭ дыук изреиӷьым, Кубан (Ҟәбина) заҵәыкаҿоуп аҽаҩра бзиа ахыҟоу. Урыстәыла зегьы рыла ҭраа  абрис аобласт ахь иԥшыуеит.  

                                            Ашколқәа реиҳабы
Қарҭтәыи Аҟәа дааны дыҟоуп ашкол еиҳабырақәеи агәыбжьанытәқәеи иреиҳабыу. Зехьынџьара ашколқәа рҿы ақырҭ бызшәа ԥхьагыла бызшәа иҟаларцы иҳәеит. Аԥсацәа ахҭоу аԥсшәа азыҳәан хазы паралел арԥхьара ҟаларазы.

                                           Госкаиа школа
Горскаиа школа арҽеира, арҿыцра напаларкыит. Мызкы, ҩымыз рыла аԥхьара ҟалуа иаҳзыҟаҵар ҳәа ргәы иҭоуп. Сынтәа ҩажәаҩык аҷкәынцәа аархәоит казенла.

                                               Сҭампыл
Сҭампылынтәыи радио излаҳәоула аинышәара аԥҟара ари амза 10 рзы, 4 сааҭкыи, 10 минуҭкыи рзы аҭырқәцәа рнапы аҵарҩыит.

                                  Венизелос ихәра
Венизилос дырхәит, ахқәа акы имаҟҿаҳәара шыҟоу иқәшәеит, агьи ижәҩахыр шыҟоу, дыук дшәарҭам, егьыихьыуам рҳәоит. Ацәгьауцәа ркын иҭаркыит.

                                     Аб-цәеи Врангелыи
Аҩ-цәа даара шәарҭас дҟарҵеит Врангел. Даара ар ӷәӷәа аарышьҭразы иҟоуп Ҟрымҟа.

                                    Аболшевикцәа рыҟнытә
Аб-цәа изларҳәоуала дара иргыеит ақалақьқәа Влацлавск, Новогеоргиевск, ожәы Варшава ааигәа еибашьыуеит.

                                          Гәылрыԥшь
Гәылрыԥшь, Смецкои иқьамҭаҿы сынтәа ихыртыуеит анхара-анҵыра школа (сельск. хоз.уч.) Ари ашколаҿы  иаанхоит аҷкәынцәа ԥышькласк ирымахьеу?. Аҩны-ашьҭаларҭа, арԥхьара зегьы казенла иҟалоит, рыфатәыи рышәҵатәыи дара, аҷкәынцәа иҭалуа ирықәуп. Сынтәа класк ауп ихыртыуа, иаанахәоит сынтәа ҩажәеихәҩык раҟара.

                                   Аҟәатәыи асеминариа
Аиҳабыратәыи ашәҟәы иааз излаҳәоуала асеминариа иадкылоу аиҵбыра школаҿы (образцоваиа школа) ақырҭ бызшәа ԥхьагыла бызшәаны аҵара ҟалоит сынтәа инаркны. Асеминариаҿы азыҟаҵарақәҭа аиҵбыра клас (младши прготов.кл.) азыҟаҵараҭа аиҳабыра класс вҿы Старши приготов.кл.) аԥсшәеи ақырҭшәеи ирырҭоит, аклас акаҿы 1 кл. изыҟалозар абас иҟарҵарцы рҭахыуп.

                                            Ашәҟәы ҿыц
Ари амчыбжьык аҩнуҵҟа акьыԥхь аарханы иҭыҵуеит анбан шәҟәы ашьҭахь изыԥхьаша ашәҟәы.

Очамчыра аԥсуа газеҭ ахаҭаразы знапы ианыу аредакциа иҳәоит иаицҳаразы, ԥсыхәак зламоуала иаарласны, абрис ҳазныу ашықәс акы инаркны ехьа ожәраанӡа агазеҭ азы аԥара алазгалаз аподписчикцәа рыхьӡыи рыжәлыеи, ианаларгалаз аамҭеи шаҟа аларгалазыи.
                                 Редакциа

      
Ҳредакциаҿы иааиуа ауаа ҳазҵаауеит Бахәа Ҳаџьымба агазеҭ ԥара иқәыз ишәан азы шәаҟәыҵыу, агазеҭ аҿы анҵара ожәыгь имшәацыу ҳәа. Абрис азы ҳара иаҳҳәоит– Бахәа Ҳаџьымба имшәеит уи аԥара, убри аҵыхәалагьы қьаад бӷьыцкгьы убри иахьтә иҳамбацт, ҳара ҳхала ҳаҟәыҵт анҵара.
                                                         Редакиа

                              Аредакциа аҟнытә
Аԥсуа газеҭ "Аԥсны" изауа ахә аԥара алазымгалац аԥсуаа, аредакциа шәыҳәоит ԥсыхәак зламоуала, иаарласны иалажәгаларазы. Гәдауҭеи Очамчыреи агазеҭ знапы ианыу ауаа рҿы.

                                 Мысҭафа Быҭәба
Ҭырқәтәыла иҟоу аԥсуа мҳаџьырцәа рыҟнытә быжьбаҟа мзы раԥхьа амҳаџьыр усқәа рҵыхәала Қарҭ иааны иҟаз, ожәы Аҟәа дааны дыҟоуп. Уахьтәыи аԥсацәа ирыбзазашьоу ҳәа ииҳәаз агьи а-№ аҿы ианаҳҵашт.

                                                                               
                                                                                  РЕДАКТОР:  Д.ГӘЛИА
                                                                                
                                                                            Сухум.Типография А.М.Зайдшера


                                       А   Ԥ   С   Н   Ы 
                   Есы-мчыбжьа иҭыҵуа демократ газеҭуп
              Ахә  5 м.                                                    Ахә 5 м. 
      №31 (59) АСАБША НАНҲӘА АМЗ 28 РЗЫ 1920 ШЫҚӘСА РААН (59) №31

                                         АҞӘА, 28 НАНҲӘА
Ҳара Аԥсны иҟоу аԥсацәа ҳзы ус бааԥсыс, гәы-ԥжәагас аиҳарак иҳамоу ҳауаажәлар, ҳабжеиҳараҩык ҳаҟәыганы, ҳнапы ахзымнаӡуа, ҳажәа ахзымнеиуа уҳәа, Ҭырқәтәыла ҟазырҭас иахроуз ауп.  Ехьа ожәраанӡа гәаныла игәнаагон, аха усла егьшҳалымшоз дырны ҳҽынкыланы ҳаҟан…
Ари ареволиуциа аныҟала дасыу рыгәҭыхақәа рҳәуа ианалага, ҳаргьы абрис ҳагәҭыха цәырганы аҳәара ҳалагыеит. Абрис аус аҵыхәала аизарақәа, аицәажәарақәа ҟаҳҵоуа ҳалагыеит. Абрис еԥшқәа аизарақәа рҿы знык-ҩынтә раҟара усны ишьҭырхыит аԥсацәа моу, Аԥсны инхыуаз иаԥсыуамызгьы: Ҭырқәтәыла иҟоу аԥсуаа-мҳаџьырцәа рышьҭахьҟа, рыԥсадгьыл ахь ихынҳәразы. Ожәы Аԥсны иҭацәны иҟоу адгьылқәа, оҩ дзықәнымхыуа, амҳаџьырцәа ихынҳәуа рзы ус иҭацәны инхаразы. Ҵоуп, ари аус аԥсацәа ирхамышҭыцт, амҳаџьыр ус иаҳа ирӷәӷәаны иашьҭалт, аха ожәы иҳаҳауа ҵабыргызар, ҳ-Аԥсны асоветгьы акомисариатгьы ирзымҵаакәа, аԥсацәа абрис атәыла иашьагәыҭыугьы ирзымдыркәа, шьоукы ааны адгьыл ҭацәқәа рықәыртәара, рықәынхара иаҿыуп, усҟан иҭацәны иҟазмоу, ожәы аакьыскьа иҭацәызгьы ауаа ақәынхара иаҿыуп рҳәоит. Ари ас иҟазар ҳ-Совет иалатәоу аԥсацәа ари усыргар акәын, аха макьа уахь иагьҳаҳауам… Аԥсацәа амҳаџьырцәа раагара аус иашьҭақәоу ирдыруазааит, абри аус изышьҭоу аҵкыс еиҵам абрис ҳазлацәажәуа адгьыл ҭыӡшәа. Адгьыл изқәынхаша ҟамлуазар, ирымаркугәышьоузеи ихырҵәуа, еиҭахырҵәуа амҳаџьырцәа, иахааргыуа иахындырхаша рымамзар! Ԥаса ирхыианы иҳамазароуп иахықәынҳархаша адгьыл, насоуп раагара ҳанашьҭалаша.

                              МЫСҬАФА БЫҬӘБА ИААРА
Ари амчыбжьык азы ара Аҟәа дааит ажәытә мҳаџьырра иагаз, Аҵабалтә Быҭә Шьаҳан иԥа Мысҭафа. Мысҭафа иоббжара днихьеит, аҵаразмоу оҩыуп. Амҳаџьыр усқәа рҵыхәала Акафказаҿы. Нхыҵыи Қарҭыи дыҟоуижьҭеи быжьбаҟа мыз ҵыуеит. Ожәы ишьҭахьҟа, Ҭырқәтәылаҟа данхынҳәышаз аамҭазы Аҟәа даадгылыеит, аԥсуаа рыбзазашьа ԥыҭк еилыикааразы, уахьтәыи амҳаџьырқәа рҭыӡшәа здыррацы зҭахыугьы еиҳәаразы. Ари еиԥш аоҩ дыр, аҵара змаз аоҩ дааит ҳәа анраҳа, Аҟәа иҟаз аԥсацәа зегьы еигәырӷьаны иԥылт, дырбеит… Амҳаџьыр ус иазкыу, Аҟәа иҟоу акамитет уҳәа нас агьырҭ аԥсацәа иҟақәаз уҳәа аизара ҟарҵан иацәажәеит, иара ииҭахыз, дзызҵаазгьы аҭак иарҳәеит… Мысҭафа излаиҳәоуала, Ҭырқәтәыла аԥсацәа ҩышә нызқь раҟара ыҟоуп. Зегьы аԥсшәа рҳәоит, аӡәгьы аԥсшәа ихамышҭыцт… Аҵара ду змоу, ауниверситет иалгахьеу 2 - 3 раҟара ыҟоуп; агимназиа уҳәа агәыбжьанытә школқәа ирылгахьеу 5 -6  раҟара ыҟоуп. Ар ирылоу афицарцәа рацәоуп, аинралцәагьы ыҟоуп. Аԥсацәа аиҳарак арроуп иаҳа рыҽызыркыуа.. Бзазашьас, хныҟәгашьас ирымоу ҳәа ииҳәуа араатәыи аԥсацәа рыбзазашьа, рыхныҟәгашьа еиԥшыуп: аџьықәреи, аҭаҭын ларҵоит… Аӷьычра, аҽабаақәа рӡара,аԥсхәрақәеи, асабшахәқәеи реимдара абраа еԥшоуп убраагьы ишыҟоу. Аизарақәа рҿы, рыҩнқәа рҿы аԥсышәоуп ирҳәуа. Аҭырқә бызшәа рҳәоит (иззымдыруагьы ыҟоуп), аха аԥсшәа иаҳа еиӷьны ирдыруеит. Рҽеилаҳәашьа еиԥшым, акьаҿ маҭәақәа ршәыуп реиҳараҩык. Аҽықәтәара хҭакны ирымоуп. Кьаҿ маҭәала иҽааилаҳәаны, еимааи. еимсыи ҩеишьаҵаны, ихҭырԥа ихы иакәыршаны, ишәақь ааиҟәынҵаны, иҽы дҩақәтәаны иусқәа рахь дцоит, ма ҽабаа ӷьычра дцоит. Ҽабаак изӡар, кьарахәк ҳәа иҭыины иҩныҟа дгәарлоит... Аҭырқәа ари аибашьра даҵамхар, ас дкамҳар, аԥсацәа жәаба-жәаба ҭӡыла аҭырқәцәа ирыланыирхарцы игәы иҭан… Уаатәыи аԥсацәа зегьы динс ирымоу мысылман динуп, аха иаҳа ахҭазкуа аҭаҳмадцәеи(ажә?цәеи) ахәыҷқәеи роуп… Аԥсацәагьы, азахәқәагьы, ауаԥсқәагьы, ачарқьазқәагьы зегьы ачарқьазқәа ҳәа ирыԥхьоит. Урҭ зегьы миллионкыи бжакыи рҟынӡа рхыԥхьаӡара наӡоит… Аԥснытә ицаз ауаа, аҭаҳмадцәа ожәыгь ирацәаны иҟоуп, изқьнагьы Аԥсны аҭыӡшәа рымоуп, убарҭ рыла рыхшарагьы Аԥсны агәбылра рыманы иҟоуп. Зегь арахь, Аԥсныҟа аара рҭахыуп. аха аиҳарак ари иашьҭоу аҵара змоу роуп…
Аԥсацәа нхоит: Измыҭ, Адаԥазар,Ҳендеқьи?, Ақыиаза, Диузча, Есқьи-Шьаҳар, Енигиул, Сивас, Самсун… Аԥсацәа имаҷымкәа иҟоуп дырҩагьых Мсыр (Египет), Рабысҭан… Мысҭафа даара игәы иахәеит, деигәырӷьеит аԥсыуа шәыҟәқәа аниба. Аԥсуа газеҭ аныиба "Анцәа иџьшьоуп, шьҭа Аԥсны, аԥсацәа шмыӡуа агәра згыеит" иҳәеит. Ашьҭахьы ус иацыиҵеит: "Аԥсацәа, аԥсуа шәыҟәқәа рыҩра зылшуа аӡәык, ҩыџьак раҟара рхы иақәиҭны, ада ус рымамкәа, рхы зларымшьыша ауалафахәы рыҭаны, убри иазкызар аҵкыс еиӷьиыз ус зыҟалуом…"
Ҭырқәтәылазы игәы цаны дыҟоуп: аҭырқәцәа егьырзырҽеиуам, аҭырқәа дладырҟәуоит иҳәеит.
Мысҭафа иамҩаны иԥхьаӡоит аԥсацәа наҟ-ааҟ еиҭаниааиларазы, иаҳа ргәы изыблразы.. Иаргьы даар ҟалап, иара излаиҳәоуала ҳаԥхьаа ааԥынразы. Иаб Шьаҳангьы иԥсы ҭазаап, иара Мысҭафагьы ҭаацәара змоу оҩыуп…
Аҟәатәы акомитет изларылшуаз ала ҳаҭыр иқәҵаны имҩа дықәырҵеит 27 ари амзазы…
                                                   Д. Гә.

                                                 АИБАДЫРРА
Абар иаауеит ашколқәа рашә артра, ҳара Абжьыуаа ҳҿы мкьана вӡәы игәаламшәац ҳартышьоузеи ҳәа. сахьынаӡырҩы - ааӡарҩуа ус саҳауеит ирҳәуа, ашколқәа рҿы ақырҭ бызшәала аҵара аԥхьа игылазароуп, нас аԥсшәа, аҵыхәтәан изҭахыу аурыстәла ҳәа… Ожәы аакьыскьа апырказқәа ршеит, аныҳәарҭа (ауахәамақәа) рҿы қырҭ бызшәала иҟашәҵа, ашәҟәқәа зҭахыу иаашәыцҳа ҳәа… Ачанах каҳаанӡа иухьчалароуп, мамзар знык абжьы гар, нас уахәарҭам, иԥыҽуеит; иҟалаша ҟалаанӡа ҿаҳҭуам, нас ҳагәжәажәо ҳаилахоит… Ожәы аакьыскьа убыс асалдаҭразы аԥсыуаа шәаала ҳәа ианырк, Абжьыуаа рҿы аизара ҟаҵаны, ауаа алхны Бзыԥынҟа ирышьҭыит, ргәы иҭоу еибырҳәаразы, аха иалшаз ҳәа мкьана агьыҟам. Кәымпыл ача анынҵәа аишәа дықәсуан ҳәа знык иҳахьша анҳахьлагь, нас ҳадәықәлар изхәарҭоузеи… Аус езқьынагьы иаамҭам. Иҳампыҵашшаны илыеиуеит ҳчанах, иҳампыҵҟьар, иҳахәарҭахаратәы еиқәымхар ҟалап. Агьырҭ аԥсыуа ауездқәа рҿы иҟоугьы ҳаҳандаз ҳаилахәызар…
                             М.Булиа

                                         ХАЦХРААРА ҾҲӘАРАМАМ
А № 27 агазеҭ "Аԥсны" аҿы М. Аилакырба иҩуеит даара оҩы дазхәыцыртәы, аха аҵыхәтәаны, сара сахьахәаԥшыз ирашеит? такәу. Ҵабыргыуп ииҳәаз, ажәпаҩык ҳаржьеит, аха ус рҳәоит ҳак шәҳак арбаауеит. Ҳаинтеллигенциа ожәышьҭа рџьабаа "аҵәаҟьа асра еԥш исыԥхьаӡоит" ҳәа ииҳәаз ианаалом ҳәа сыҟоуп. Избан акәзар, оҩытәыҩса чымазара бааԥсы ихьыр егьа? дыҟазаргьы ахәшә ирҭалароуп, ихәуа имыхәа, игәыгәҭармыжьыз ахәарҭа иоуеит.
1905 ш. азы Қырҭтәыла иҟалаз ахақәиҭра аҵыхәала зегьы ишәаҳахьеит, аха дырҩегь ргәы иҭаз аҿы инаӡеит. Ҳара ҳазлаҟаз ала Анцәа иџьшьоуп дырҩегь хара ҳамам, "акәты иалшо – акәтаӷь" ҳәа. Зашхәа уҭоу иашәа уҳәалароуп. Ҳазҭагылоу аамҭа ус ҳнеилароуп, агьымбаӡакәа акзылшахьада, иахьа ҳазҭагылоу аамҭа шаха заҵәык ала икнаҳаны агьалара иаҿыуп ауаргьалеиԥш, зны алада, зны аҩада аҳауа еҳа иахьцоху?, шьақәгылашьак амаӡамкәа. Сара сыхәҭаахьы аоҩытәыҩса наӡаӡа илацәа еиқәиԥсаанӡа деихалароуп. Аоҩы абзиа иуа џьшьа мдыршақә ианыицәыбааԥсхо ҟалоит. Ҳнеихап, "имԥсыша аџьма, амаҵә азылаҟәуеит" рҳәоит.
                                                                        М.Булиа

                                  ДАСЫУ  ИШРЫҚӘНАГЫУА
Аусқәаи ауааи дасыу ишрықәнагыуа ршьақәгылашьа ахырдырыуа атәылаҿы зегьы ҽеиуп, зегь ԥышӡоуп… Ожәы ҳара аԥсацәа аԥсуа школқәа ҳацәмаҷыуп, иҳамоу аҩба-хԥа школқәапгьы ирықәнагыуа ашәҟәқәа, аҷкәынцәа зыԥхьаша ҳамам… Хҩык раҟара ожәы иаҿыуп ашколқәа рҿы изыԥхьаша ашәҟәқәа акьыԥхь раархара, аха уи уаҳа ус рымамзар, ашколқәа ирызхаша ианаамҭоу иахьырыкӡар ҟаланрын, аха агьырҭ рыусқәа рҽахаршәаланы аус зларыуа аҳасабала, дук изыласымхар ҟалап. Убри аҟынтә сара абои зҩуа иамҩаны исыԥхьаӡон, абарҭ ауаа абрис аус иаҿыу, убри аус еҳа даҽа уск рымҭакәа убри иазкызар азы. Ашәҟәқәа заҟа ҳҭахыу зегьы ианаамҭоу иҳауан, ашколқәа рҿы изыԥхьуа рнаҩсгьы иҵагь иаҳҭахқәоу ашәҟәқәа ҳзыҟарҵар ҟаларын. Ҳара иҳамам, ҳазызгәаҟыуа ашәҟәқәа рацәаӡоуп…
Аха дасыу изызкыу рҭыԥаҿы ршьақәгылашьа ахаҳзымдыруа аҟнытә акәхап ҳаусқәа зыманшәалам, изҽеим. Ианбыкәушь абарҭқәа аадыруа, иҳалшуа ҳаныҟалуа?
                                                                                                                      Аӡәы

                                       САРА АԤСЫ ДЫСҴӘЫУАМ!..
      (В.Рухаӡе иҩымҭа иаҿырԥшшәа)
Сара аԥсы дысҵәуам,
Аԥсцәа рҿы ус сымам,
Анышә иарҭаз днышәхыеит,
Уи ихәарҭоу егьсылшуам,
Амала исыуалыуп, исҳәоит:
"Ожәраанӡа иҟаз, ожәы иҟам,
Ухарҭ – унарцә бзиахааит…"
Сара дысҵәуеит абза, Убри еԥш иҟоу абза,
Дынхоит, дынҵоит,
Аха издырам абзанхара…
Дгәаҟыуеит, дҵәаҟыуеит,
Дақәшәом цқьа анхара…
Днаԥуеит, дааԥшыуеит,
Аха ибуом амҩа дызлацара…
Зегьы рҿы дҳаҭырыуп,
Игәы цқьоуп, дразыуп,
Аха зегьы иара изы ицәгьауцәоуп;
Ихатә ус иара изыҟаҵуам,
Атәым уаа еилдыргоит,
Ихатәы ихы изархәо,
Еҩша-ехша идырбуоит…
Ииурызеи, рыцҳа, илымшеит,
Абрис еиԥш иҟоу абза изоуп,
Сара лаӷырӡашала сызҵәуа!..
                                             Д.Гәлиа

   АШЬХА ӠЫРҨАШ…
    (Добролиубов иҩымҭаҟнытә Ҭ.Ломаури еиҭеигаз иаҿырԥшшәа)
Ашьхатә ӡы рҩаш
Акы иазнымкылуа,
Аԥсҭеи архақәеи,
Ирылҟьаны ишнеиуа,
Еиԥшоуп аоҩы игәы иҭеикыуа
Аӡәгьы ишыизнымкылуа,
Иныскылоит ҳәа далагаргьы
Иаҳа анагӡара шыигәаԥхыуа.
                                          Д.Гәлиа

                  АЖӘАБЖЬҚӘЕИ АҬЕЛҚӘЕИ АГАЗЕҬҚӘА РЫҞНЫТӘ
                                  Аинглызыи  аурысқәеи
Агазеҭқәа изларҳәоуала, аурысқәеи аинглызыи ажәа хаақәа раимдара иаҿыуп, арахь аинглызцәа аполитика иалоу Урыстәылантәыи ауаа, дара рҿы иҟоу, рҭакра иаҿуп, вба ҳәа акгьы рымамкәа. Ожәы аакьыскьа Глазго ақалақьаҿтә Брист..и абахҭахь ирышьҭыит хҩык аурысқәа аполитика иалаз ауаа, рҭаацәа даҽа бахҭак ахь иганы иҭаркыит, урҭ зегьы рыԥсадгьыл ахь идәықәырҵоит. Аха урҭ изқьнагьы иахырҭахыу иргоуам: 100 - ҩык раҟара аусуцәа ҵыԥх маи амзазы иаарган, Одессаҟа, аболшевикцәа рахь инамгакәа "ашкәакәақәа" ахыҟаз иганы инрыжьт.

                                             Ҭырқәтәыла
Салониктә ажәа изаҩуа аҳасабала, Сҭампыл уҳәа, нас Анатолиа кырџьара ақалақьқәа рҿы уҳәа акомунна партиақәа ҟалыеит. Аизарақәа рҿы аполитика иалоу ауаа аболшевикра ҟалааит ҳәа игылоуп.

                                           Одессаи Киевыи
Одессаи Киевыи рыбжьара адәыӷба амҩа дырҽеит, мчыбжьыкала ҩынтә наҟ-ааҟ еиҭаныиааиуеит.

                                           Ашьха нхыҵҟа
Шьха нхыҵ Ҟәыбина аобласт аҿы астанциақәа рҿы аилаҩеиласрақәа ҟалыеит рҳәоит уахьынтә иаақәаз ауаа, аха аҵареи амцреи цқьа еилырганы иҳаздырам. Аиҳарак акоммунистра рҭахым ҳәоуп ирҳәуа.

                                          Аӡы иашьыз
Маҷара аӡы аԥшаҳәаҿы, агаҿа дшызқәыжьыз дырбыеит аӡ иашьыз аӡәы, дызусҭ рыздырам.

Ешыра агаҿа дырҩагьых убыс аӡәы аӡ иашьыз аӡәы дышкажьыз дырбыеит, убрыгь дызыусҭ рыздырам.

                                          Аарҩара
Аҟәа акәш иҟаз аҽаҩра зегьы убриаҟара иблыит, ожәы шьҭа ари ақәа иаузгьы хәарҭас изауам рҳәоит.

                            Аӡрыԥхақәа рахь ицоуа
Аболшевикцәа  "рнаркомздрав" аҟнытә иҭыҵт апырказ аӡырԥхақәа рахь ицоуа ауаа хчыкыи, ицәа иадыу амаҭәақәа рахьтә ҩынтә иҽызлаиԥсахра аиҳа шьҭыимхразы.

                                 Аболшевикцәеи аполиакцәеи
Аболшевикцәеи аполиакцәеи уҳәа, Врангел убра дҩарылакны ражәабжьқәа, рыусқәа шыҟоу ҳәа абар ехьа хәымшыуп акгьы ҳмаҳаижьҭеи.

                                                Томис
Италианцәа рыӷбала Одесса дааит аболшевикцәа рыусқәа шыҟоу еилыикааразы Италиатә газеҭк редакторс иамоу Томис, Одессатә дцеит Москваҟа.

                                            Ашьақар
Урыстәыла сынтәа ашьақар иҟарҵаз 60,000 ԥуҭ рҟынӡа инаӡоит.
                                           Аинглызыи  афранцызыи 
Афранцызқәеи аинглызқәеи аполикцәа рҭыӡшәа аҳасабала ражәақәа еиқәшәеит.

                                                Полиактәыла
Аполиакцәа рыҟнытә ажәақәа иааҩуа рыла аболшевикцәа шаҟа Варшава рымгарыз, аболшевикцәа ҩыџьара - хыџьара раҟара оҳәшьҭахьтәыла ацара иаҿуп.

                                                  Румыниа
Агазеҭқәа изларҳәоуала аболшевикцәа ҳаинышәап, аибашьра ҳабжьаҳҵарым ҳәа Румыниа ирабжьаргоит. Аинрал Аверескоари дазыразыуп, Таке Ионеску ари дазыразым. Аха Авереско ишыиҳәуа иҟалап рҳәоит.

                                                   Минск
Аполикцәа рмиссиа Минск иааит, аболшевикцәеи дареи еицәажәарцы, аинышәара аҳасабала.

                                                  Германиа
Германиатә иааҩуа ала (агазеҭ аҿы ангарҭа ыҟам) аполиакцәа рыфронт аҿы аб-цәа ирыдгыланы еибашьыуеит ашьхаруаа (ачарқьазқәа). Аполиакцәа аҩадахьтәыи рымч рымызҟьаз убырҭ роуп. Абаақәа арыҭ?уӷәарҭақәа, атанкқәа кры ргыеит. Кив инаркны Гроднонӡа дара роуп аполиакцәа казцуаз. Ожәы урҭ Грауденцыи Тореаи рааигәара игылоуп. Еиҳабыс аинрал Гаида доымоуп, урҭ ԥхьагыла фицар дныҟәыргыуам, реиҳа иџьбароу, ихаҵаӷәӷәоу иоуп еиҳабыс идыргылуа.
Урҭ 20 - 50 ҩыкла рыҽшаноуа ишеибашьуа, шәҩык ахыҟоу маҷыуп. Шәзеибашьуазеи ҳәа ианрызҵаа "ҳабамеибашьуеи аполиакцәаҵәҟьа Урыстәыла дууӡӡа аагоит ҳәа иалагаите… Арҭ ҳрылгар аинглыз, Акавказ аҿы аҳәынҭқарра хәыҷқәа зегьы еилазгарцы иаҿыугьы ҳаиабашьыр ҟалап" рҳәеит. Урҭ шеибашьуа еԥш аӡәы деибашьуа ҳамбацт ожәы ҳаазқәылаз, ауаа анааԥса, урҭ аибашьра қьафс ирыԥхьаӡоит…

                                         Германиаа рыусуцәа
Рерманиа рыусуцәа ӡәырҩы Петроград иааит, урҭ рахьтә ӡәырҩы ҭаацәала иҟоуп рҳәоит.

                                            Агуберниа ҿыц
Урыстәыла губерниа ҿыцк ҟалыеит Оренбурско-Тургаисскаиа ҳәа хьӡыс иаманы.

                                         Беленки  "ибанда"
Полтава  агуберниаҿы Беленки ҳәа аӡәы ар еизганы аболшевикцәа драбашьоит. Ари Беленки  "ибанда" рыҟнытә аб-цәа рнапаҿы иҟалыит 200-ҩык раҟара.

                                              Сҭампыл
Аҭырқәцәа рнапы ақәырҵеит аинышәара аԥҟара. Раԥхьаӡа Ҭырқәтәыла ахьӡала инапы аныиҵеит Гади ԥашьа, нас аинглызыи, афранцызыи, белгиеи рделегатцәа.

                                           Қемал иштаб аҟнытә
Ангора. 3 нанҳәа. Брусса ааигәа Киутахиаи, Демирџьи рыкәш, Қемал ирыи абырзен рыи еиқәшәан, абырзен ры хәышәык раҟара ршьыит…
Ерзерумтәыи ар Ҟарс шыҟоу идәықәлоит рҳәоит дыук мырҵыкәа.
Абырзеныи, аинглызыи, румааи рырқәа ҭрысны шьҭахьла Акџьаба шыҟоу ицоит. Хисар-Кои нрыжьит, Қемал ир ирзынхыеит 500-ҩык раҟара.

                                                Сулҭан иабжьаргоит
Адантә агазеҭқәа изларҳәоуала Париж иҟоу аҭырқә принца Бурхан Еддиныи, Омер Фарухыи Сеилымыи Сулҭан иабжьаргоит иҳәынҭқарра шҭеиҵарацы арҭ аусқәа зеиԥшрахаз аҳасабала.

                                                    Индиа
Индусқәа абна, абра ибунтын аинглызцәа рыр дыргәамҵыуеит. Аинглызцәа рыр урҭ рҿы егьрылымшеит, абунтцәа иаҳа, иаҳа амч роуа инеиуеит ожәазы.

                                               Трабзан
Қемал еиҳабыра апрыказ ҟарҵеит Трабзаннынтә ирласны афранцыз миссиа хыс иамоу Лен?иссие ирласны Трабзан ныижьразы. Ас ианыҟала аерманцәеи абырзенцәеи ишәоуа иалагыеит. Қемал ир рықәланы ирҟәаҟәар ҳәа.

                                           Мысҭафа Қемал
Қемал Смирна афронт аҿы 30 нызқь роуп имоу рыс рҳәоит.

                                                 Ангара
Қемал ԥашьа иштаб аҟнытә. Қемал иқәлоз абырзенцәа рыр Ангара акәш шьҭахьла ицеит, аԥхасҭа дыугьы рымоуп. Кара Мурсал Қемал ир иргыеит. Ешма акәшгьы абырзенқәа шьҭахьла ицеит.

                                              Қемал итәарҭа
Агазеҭ "Ислам гиурджисҭан" излаҳәоуала Қемал тәарҭас Есқьи Шьхьир имоуп. (Абра аԥсацәа нхоит).

                                      Ерзерумтәыи аҭырқә ры
Қемал изааицҳаит Ерзерум ар иреиҳабыу Карабеқьыр Қьазым ԥашьа аерманцәа драбашьразы, аха изларҳәоуала Карабеқьыр макьа дзеибашьуам.

                                           Аб-цәеи Врангелыи
Врангел даара дшәарҭаны дҟалыеит аб-цәа рзы. Ирҳәоуа ҵабыргызар, Врангел ар ӡыхыижьын Анаԥа длыеит. Убри иахҟьаны Новороссиск даара ишәарҭоуп… Черноморна агуберниа агаҿаи Азов амшын аԥшаҳәеи рҿы иакәшаны игылоуп Врангел ицхраауа аӷбақәа… Врагел ирыи Кубан (Ҟәбина) аобласҭ аҿы ибунтқәазыи еибадырт, еидгылоит рҳәоит.

                                            Қемал ир ирыуз
Сҭампылынтә агазеҭқәа изларҳәоуала Измыҭ акәш фқыҭак абырзенқәеи аерманцәеи аӡә даанмыжькәа иқәихыит Қемал рҳәоит. 

                                     АРЕДАКЦИА АҞНЫТӘ
Тҟәарчалтә, Ԥақәашьтә, Кәтолтә, Мықәтә, Аӡҩыбжьатә, Џьгардатә есымша ашәҟәы ҳзаарышьҭыуеит, ажәала иаҳзаарыцҳауеит, рхала иааны иҳарҳәоит, агазеҭ ҳауам, Очамчыра изауа дҳаздырам, аԥара агазеҭ азы иаҳҭыиз амала иӡыит ҳәа. Иаҳҳәоит Очамчыра аӡәы абрис аус ихаҿы иааганы, излақәнагыуала ажәлар ирзыишалараз. Ҳаргьы ҳрыҳәоит Очамчыра аҵареи аԥхьареи азы агәыԥ иҟоу абрис ашьҭамырӡга аԥсуа газеҭ ахы аҭаны, жәлары цқьа ироуаларатәа иҟарҵаразы. Иамуит, ехьа ожәраанӡа иҽеины изшьақәым?гылт ҳгазеҭ қыҭа цыԥхьаӡа ироуа знымзар зны изыҟамлыеит.

Ари а-№ аԥхьа иҭыҵыз аҿы иакәымкәа ахәаԥшра агхан Аҟәатәыи асеминариа аҭыӡшәа ахаҳәоз цқьа еилгамкәа иҟалыеит, иаҭахын абас : "асеминариаҿы  азыҟаҵарҭа аиҵбыра клас (младш.прлг.кл.) сынтәа иадыркыит".

Очамчыреи Гәдауҭеи аԥсуа газеҭ "Аԥсны" жәлары ирзызшуа аредакциа шәыҳәоит агазеҭ номерк иадамхаргьы ианаамҭоу ианшәымоу адырра ҳашәҭаларазы, агазеҭ хәыда ибжьамӡразы.

                                  "?Аԥсны" иаԥхьуа рахь!
Ожәы ҳаазқәылаз зегьы рыхә зацәгьахаз азы ҳгазеҭ "Аԥсны" хәыс иақәуп номерк 5 м.

                                                                                   
                                                                                     РЕДАКТОР: Д.ГӘЛИА
                                                                                   
                                                                          Сухум. Типография А.М.Зайдшера

                                         А   Ԥ   С   Н   Ы
                       Есы-мчыбжьа иҭыҵуа демократ газеҭуп
                    Ахә 5 м.                                                   Ахә 5 м.
     № 32 (70) АХӘАША СЕНТИАБР АМЗ 3 РЗЫ 1920 ШЫҚӘСА РААН (70) № 32

                                                   ОБЪЯВЛЕНИЕ
1)Сухумская Учительская Семинария объявляет, что прием учеников назначено на 25-ое сентября. Число свободных казенных стипендий – 10. Преимущество будет отдаваться окончившим Высшия Начальныя Училища, которые будут приниматься в 1-ый класс Семинарии без экзаменов. Востальные классы прием будет только в том случае если не будет заполнены все 10 свободных мест в 1 кл. начало занятий 1 октября..
2) Прием в Образцовом Начальном Училище назначаетются на 8 сентября. Занятия – 15 сентября. Прошения принимаются ежедневно в Канцелярии Семинарии.

                                  АҞӘАТӘЫИ АСЕМИНАРИА АҞНЫТӘ
1) Аҟәатәыи Асеминариаҿы 25 сентиабр азы аҷкәынцәа раахәара иалагоит. Жәаҩык аҷкәынцәа рҭыԥ ауп казенла иаанахәуа рзы зхы иақәиҭу ҭыԥс иҟоу. Иаҳа ирыдыркылуа Аиҳабыра Азыҟаҵарҭа школа (высш. нач. уч-шьче) иалгаз роуп; урҭ аархәоит егзаменда аклас 1 аҿы. Абрис аклас акаҿы жәаҩык нагӡаны ианыҟамла, аҭыԥ анынха, иагхаз агьырҭ аклассқәа рыҿгьы иаархәоит егзамен рызкыр. Аҵара иалагоит октиабр 1 азы.
2)Асеминариа иаҵанакыуа азыҟаҵарҭа аиҵбыра школаҿы (образц. нач. уч-шьче) ахәыҷқәа рыдкылара иалагоит сентиабр 8 рзы. Арзаҳал (прошение) рыдыркылоит есымша асеминариа аканцелиариаҿы. Аҵара иалагоит 15 сентиабр азы.

                                       АҞӘА, 3  СЕНТИАБР
Ехьа еизаны аусҳәара иалагарцы иҟоуп, хымз-ԥшьымз раҟара зхы иақәиҭны, аԥсшьара аҳасабала иҟаз, жәлар р-Совет иалоу ауаа. Арҭ раԥхьаӡа жәлар рыхьӡала Аҟәа иааны иантәа нахыс, ус дус Аԥсны азы иԥхьаӡаны "аконституциа" ҳәа нап зларкыз, ожәы иалацәажәаны, ирҽеины ишьақәдыргыларцы ргәы тҭоуп. Ари Аԥсны азы даара ус дыууп, уи, Аԥсныи Қырҭтәылыеи ирымамкәа дасыу наҟ-ааҟ рзинқәа дырны иӷәӷәаны изшьақәгылуом. Ари аконституциа ус хьанҭоуп, ажәак иахаҭыԥым џьара цқьа улаԥш ақәымшәакәа инхар, уи кры аҵанакыуеит, азакәандырцәа убри ажәак аус ду алыхны рхы иадырхәоит, рыус алаҟарҵоит, убри аҟынтә абрис цқьа хәаԥшра зҭахыу усыуп, даара ибзианы азакәан усқәа зхы азцоуа ауаа рыла ишьақәыргылатәыуп. избан уҳәозар, ари зин усыуп, азин ус акы агхар, наӡаӡа жәлары зинданы иҟанаҵоит, зин змам ажәлар ожәтәыи аамҭазы ӡыкыи ԥсыкыи иреиԥшыуп. Уи ҳҳәеит ҳәа шьҭа иаамҭоуп уи аҵыхәа ԥырҵәарцы, шықәсыкыи бжакыи аамҭа ззымхаз зеԥшра конституциоузеи?!.. Ҵоуп, ари ашықәс иаазқәылаз асовет аҿы аусура маҷыуп, асовет иалоу ауаа џьоукы, ус змаӡам џьоук реиԥш, рхатә ус иашьҭоуп: џьоукы - џьоукых асове аныҟоугьы "азаседаниақәа" рахь мызкы аҟара икылымсқәо ыҟоуп, Аԥсны азы иҟаҵатәу, Аԥсны зызгәаҟыуа ус ыҟамшәа. Ари заҳҳәуа ҳаԥсуа ҷкәынцәа рзоуп..
Аԥсны аус рацәаны иамоуп, изызгәаҟыуа рацәоуп, мчыбжьыкала зныкыи ҩынтәыи еизаны аусҳәарҭа иақәтәаламоу, есымша иқәтәаларгьы ирбаша аус ӷәӷәақәа , аус хьанҭақәа ыҟоуп, уигь азмырхакәа мызкыи ҩымзыи рыла зныкыи ҩынтәыи "азаседаниаҿы" аус иазкыу данкылымс. уи ашьҭахь аԥсшьараҳәа 3 -4 мзы данца, нас ари иахьӡыузеи?! Ҳара иаҳҳәоит, абрис еԥш аус ду знапалакыу уахыи ҽныи зҳәаз еԥш, аус рыулароуп, ҽнак иус данахгагьы залымдарак Аԥсны иазызыуз еԥш ихы иԥхьаӡароуп, избан уҳәозар, Аԥсны ала ҭраа иара ихәаԥшыуеит, исзеиӷьыу акы ҟаиҵозар ҳәа…

                          ЗХЫ ИАХӘО АНЦӘАГЬЫ ДЫИХӘОИТ
Ажәаны ирҳәоит, зны ӡдыук аҿы аӡәы дҭалыеит, дшынӡаалаз еиԥш, даашьҭнахындаманы идәықәлыеит. А! Анцәа! иҳәанашьапкра далагыеит, уи еԥшааны аӡәы ибжьы иаҳаит: "Уаргьы ухы уахә, унапы ҟьа" ҳәа. Абӷьааҳәа анапҟьара далагыеит, махәыкгьы иԥыхьашәан, иԥсы нхыеит. Ҳара аԥсацәа аӡәы акы ҳзыҟаиҵару ҳәа ҳаԥшуп амзар, ԥхьала абрис бзиоуп ҳәа акы аԥшьгара ҳагәы иҭаӡам. Абрис зхысҳәаауа Тҟәарчал аӡырԥха ауп. Ажәпаџьара рыӡбахә рҳәоит ари еиԥш аӡырԥхақәа атыҩша змоу, аха иҟаҵазар ари акыҳәа ирыԥхьаӡоз акәхон. Ожәы аакьыскьа сыуак дыҭан, ибара ҳәа сцеит, амҩа ԥасеиԥш иҟаз џьшьа; ажәытә аурыс иаан ирпганы ауардын мҩа аҿган, ашыц ҭыргон, акантора жәохәҟа ҩны еиҿаԥшьны игылан, аҽыкәабарҭаҿгьы убыс. Сышҩеиуаз ақыҭа аасымҵәан саныҩкыдла иабаҟоу сымҩа ду: адгьыл иеибгаз уа ианыжьлоуп, ахаҳә, асы ихнажәаз аҵла, аб?а и?лҟуз зегьы сымҩа ду ианыжьлоуп. Изыулакгьы ҵыцҳарыла схалт аҽыкәабарҭақәа сырыхәаԥшызар, уаӷа ишыибаша, ашә ҿам, аԥенџьыр амам, аҳәынҵәабаа ҭатата, канторагьы ыҟамкәа, хыбрагьы рымамкәа, аиҳараҩык амаҵә қьала иҵатәан. Абасҟак рыцҳарыла ишыҟаз, ҩымш сыҟанаҵы сакасала иааргаз жәпаҩык еибарԥо иҭыибаҳәа ицеит. Мчыбжьык уҟазар Қәҭешьыи Гагреи рыбжьара қыҭала иумбауа ҳәа аӡәгьы дыҟалом, ашьхыц реиԥш ацара аара иаҿыуп, аиҳараҩык сакасала алаба ианҿаҳәаланы иааргоит. Абрис еиԥш абзиахә ахьыҟоу ирхыиазар ишанаало аҳақьым дахылаԥшуа, ачымазцәа гәаиҭо дыҟазар, дара ибзиахарын. Заҵа архиара уаҟәыҵ атәым милаҭ ааны қьырала ишьҭыхны афаида рыманы ицоит. Абрис еԥш агәаҟцәа, арыцҳақәа, амыждақәа, ахымхәақәа ирамаз ахәыҷы рцәаагоит ҳәа. 2 нанҳәазы абрагьцәа ақәлыеит, аха адырра роун, иақәлаанӡа рҽеибыҭаны иштәаз, алашьцамҭазы иақәлыеит, шарԥазынӡа хысрыла рҽыршәеит, аха агьрылымшакәа машәырда еихҭыгәлыеит. Мшәан изҳамоузеи абзиарақәа? Иаҳҭахыуп иҳаур амала, нас еимаҳҵәашт Гәыԥ "абалница" еԥш…
                                                                                      М. Булиа

                                                  АНБАН  "У"
Аҵара змоу аԥсыуак ҳаԥсуа газеҭ дшаԥхьоз сынидгылт. "Сзаԥхьом, анбақәа цқьа еилыргам уҳәоуан, ожәы иуҵама аԥхьара?", анысҳәа.  "Аԥхьара сҵеит, издыруеит, аха иалаухыи абрис анбан "у" цәгьаӡа исԥырхагоуп, аԥхьараҿы саанакылоит", иҳәеит. Ари аниҳәа аԥсыуа жәаԥҟак зыԥҳәыс дызжьоз итәы аасгәаланаршәеит, аха уи ажәа ара ианысҵаразы иԥшӡам. "Уара дууӡӡа абрис "у" хәыҷы узланнакылауазеи" анысҳәа, "уабааннамкылуа, агьырҭ зегьы урҟәаҵ Аҟуа" ҳәа иаханыу А-ҟ-у-а ҳәа уаԥхьароуп, "аҟуа" захьӡыу аиха ҟуоуп" иҳәеит. Нас абрис аҵыхәала кыр ҳҳәеит. Аха шсымамызгьы, сааҭк аҟара аамҭа абрис "у" иақәсырӡыит. Уа еибаҳҳәақәаз зегьы сырҟәаҵуеит, ожәы иааркьаҿны исҳәоит абрис "у" аҭыӡшәа. Абрис сара сзацәажәуаз инаҩсгьы ӡәырҩы "ирԥырхагоуп" аԥхьараҿы, убри азоуп сгәахәоит "Ӡәырҩы" аԥсуа шәыҟәқәа изрымхьыуа. Сара сгәанала "у" оҩыиԥырхагам аԥхьараҿы. Сара абрис зҩыуа "у" аурыстә "у" еԥш сахәаԥшыуам. Ҳара аԥсацәа сара сгәаныла "у" ҵабырг ҳамам, аурысқәа ирымоу еԥш. Ҳара иҳамоу "у"итатоу ""п" (миакгии у). Убри аҟнытә аурыстә "у" еԥш аԥсуа "у" аурыстәҵас ҳамԥхьалароуп. Аурыстә "у" ҵас ҳаԥхьароуп тәым милаҭ бызшәак, ажәак, хьӡык, жәлакы аԥсышәала иахаҳзаныу. Иаҳҳәап ожәы: "курица ӡны, аҵәы иахаҵаны исзааг", "Ул?агаи", "Урал"… "дуту"… Аԥсышәалагьы џьара-џьара "у" ҵабыргны аурыстә "у" ахаҳҭахқәоугьы ыҟоуп, аха урҭ маҷыуп, иаҳҳәап "Убла", "акуку". Аиҳарак "у" абжьы ақәрыӷәӷәара ахаҭахыу ауп, ма еԥхьан исҳәан еиԥш, хьӡык аҿы, ма жәлак аҿы (Дуту, Туту, Хутуниа, Каку?иа, Гагулиа) Арҭқәа зегьы наҟ-наҟ ҳаграмматика еилнаргап, уаанӡа "у" ҳара аԥсацәа ҳажәа ишанаалуа еиԥш иртатаны ҳаԥхьалароуп. Мамзар ҳанбан аҿы абрис анбанк ацынхәрас жәабаҟа нбан ҿыц алаагалароуп. Уи даара иазеицәоуп ҳабызшәа… "У" ҳара ишаҳҭахыу анаҳә-ааҳәра ҳалшуама зҳәуа иасҳәоит, ҳара ҳаизыразны "у" "и" акәхааит ҳҳәаргьы "и" акәхоит, уаԥхьала ԥырхага ҳауам…
Абрис иаԥхьуа згәы иамыхәуа, ишеиӷьу угәы иаанагыуа ҳгазеҭ аҿы иаауцҳар азы сыуҳәоит, аус даара иазеиӷьуп…
                                                   Д.Гә.

                     АԤХЬАҞА АЦАРА, АҾЫХАРА ЗАХЬӠЫУГЬЫ АБРИОУП
Зла ицәырҵ дсыздырам, аха Очамчыра инаркны инарҳәоуа-аарҳәоуа иалагыеит рҳәеит Еш Омар (Фома Эшбая) "ииубилеи" ҟарҵарцы. Ари ҵабыргызар, даара об игәы иахәаша ажәоуп. Акы иззыҟарҵуа игәы ҟанаҵап, иџьабаа зегьы, дхәыҷны даагылыеижьҭеи иибахьеу зегьы иханаршҭып, ҩбагьы абрис еиҵызхыуа, иҟазҵуа рызгьы ихьӡыуп, зла хтыу уаауп, оҩы иџьабаа зырӡыуа, ахә ззақәымҵуа џьоукы ракәым  ҳәа рзырҳәап. Ари еԥш аус, сара сахахәаԥшуа, иззыҟарҵуа еиҳа, иҟазҵуа рзы ихьӡыуп… Омар даныҷкәыназ зны ԥыҭрак Одышь амаҵ иуан акәымзар, агьи аамҭа зегьы Аԥсны ихыигыеит маҵурала, учтелрала; убри ала Аԥсны аҵара зауз рацәоуп… Аԥсшәеи аԥсуа ҵареи рызгьы кыр дааԥсахьеит; аԥсышәала аҳасабга шәҟәы иҟаиҵаз, ожәы сара абарҭ ажәақәа зыҩуа саԥхьа ишьҭоуп… Омар аурысдмарымажаха, адунеи дамкыуа даныҟазгьы имаҵуразы "апенсиа" иқәнагыуа дыҟан, аха дахаԥсуаз азы акәу, даҽакы азакәу сыздырам, пенсиа имоут. Ожәы ақырҭуа иҿы макьа аӡәгьы пенсиа иоуа иахашьақәымгылац азы иаргьы имоукәа дыҟоуп… Аусқәа зегьы бзиаханы, ишьақәгыланы, иҽеины дасыу дзыԥсоу иџьабаахә ицәымӡыуа иҟалаанӡа дызнеигәышьар, издыруада, иџьабаа ахә ақәҵаны, иажәынҭыҽха ихы џьабаа амырбакәа имшқәа инхаз хаала ихыигар, аха сара исҳәоит "Петра даанӡа Павла ицәа ихырхыит" ҳәа рҳәоит еԥш, уаанӡа иҟалаша здыруада, ҳауп рҳәаанӡа Анцәа дыумшьын, аха зымч зшәахьеу аӡәы иоуп, абрис аамҭа хьанҭа дзаҵамыглакәа акы ихьыр, иџьабаа оҩы изгәамҭакәа дахьыҟалаз игәы иҭахәхәа иҭазаашт. Ожәы ԥыҭк еилызцоуа иҟоугьы даара ргәы иалсшт, абрис аоҩ иҿы рықәнагаа ахьырзынамкӡаз. Даныԥслакь ашьҭахь даара ажәа абзиақәа изырҳәалашт, аха уи ԥсын шьҭахь ирҳәаша, изырыуша абжакы ожәы бӷан ( бзиан)??иара ибуа изырыур, иаҳа иқәнагоуп абрис инаҩс иҟоу, ехьа аусура дыук аԥсыуаа рзы изгәамхыуагьы, иаҳа аусура дгәанарԥхап, рџьабаа шырцәымӡыуа анырдырлакь… Абрис сара избуоит агәра гангьы сыҟоуп…
                                                                                          Аӡырҩҩы

              ЕХЬАТӘЫИ А-№ АҾЫ
Аԥхьатәыи ажәа.
Зыхы иахәуа Анцәагьы дыихәоит.  М.Булиа
Анбан "У".  Д.Гә.
Аԥхьаҟа ацара захьӡыугьы абриоуп.  Аӡырҩҩы.
Отлар чоԥа Бган Рагәа соуп!..    Н.Кокосқьериа

                            Отлар чоԥа Бган Рагәа соуп!… 
Бзыԥын дыҟан Бган Рагәа ҳәа хаҵа бзиак. Дагоҩыцәгьан, дагьоҩыбзиан, дахыугалагь зегьы изеиԥын. Иҟоуп Лхәды ҳәа дәык, Гәдауҭа ауезд аҿы, Лыхны аҳабла еиуп. Дәыуп, ҭырасроуп ашәаԥыџьаԥ маҷуп. Иаԥныу ауаа аамҭала арас рыхны еиқәҵаны идырҩоит ӡнынӡа, аӡынра рыҩнқәа ирыдыргалоит ехрымаҭәахәхыуа азы. Убас аамҭак азы абрис адәы (аӷдара) иаԥныз аӡәы, ихьӡ ҳҳәар игәы иалсуоу ҳаздырам, еидара ҭырас иманы дшааиуаз Бган Рагәа дааихьӡеит, аха иҽыимырбакәа ишьҭахьҟа даагылан, иҭырас амца ацраиҵан, аҽыҵәахырҭагь ааигәоуп, иыуа збап иҳәан, ицәыџьҭры? ааҭыхны амца ацраҵаны иҽыиӡеит. Аҭырас ахҵысуаз аххаҳәа абжьы гуан. Лассы изгәамҭакәа амҩа дықәын, иангәеиҭа икаижьт, аха ибылӡаанӡа еуцәахыуаз. Дхәыцын ихьыз изымдырт, аха цәгьа дшәеит. Дыҩны аҩны дахлеиз, ицәшәара дахҟьан дышьҭалт.
Иҟалаз иҭаацәа ишраҳаз еԥш иахцашаз лассы иауадхалахуаз аҵааҩы лыҟны ицеит ҵаара. Иларҳәеит адәы агәҭаны, ера ида оҩ дшыҟамыз, ҭаҭынгьы дшамыхуаз, иџьыбагьы мца злыҵуаз агьшыимамыз. Нас аҵааҩы илҳәашаз дадхалахыуазма: "Ҳы, ари Хыхь иҟоу роуп изызу, дсеибгоу дыхәныргарцы иақәыркын, аха рылԥха шәоааит, дрыцҳаршьеит" лҳәеит. Ԥсыхәас иамоузеи ҳәа аҵаара аныҟарҵа, аб шкәакәа хәыц еиқәаҵәа злам шьны ачоԥҳәара дықәҵаны ашәаҳәацәеи акәашацәеи еизганы ахәмарра ду ҟаҵаны дныҳәатәуп ҳәа ралҳәеит. Аҵааҩы илҳәаз акрахдырҵуазма, еизаз ашәаҳәацәеи акәашацәеи Бган Рагәа дрыламкәа ишԥаҟалахуаз. Ашәаҳәара ачоԥара иакәшуан ашәа ҳәуа "… Отлар чоуԥа ҭемрыҟәароуп" ҳәа Рагәагьы уа дрылагьажьуа дрылаҳәҳәуан: "Отлар чоуԥа Бган Рагәа соуп" ҳәа.
                                                                              Николаи Кокосқьериа

                        "Амода" ԥҳәызба дшыҟоу уасҳәап!..
(Аибаркыра ашәа (шьараҭын) "Ашьо бускаи" "Оу нанинаи" гьы ирнаалоит. Иҵагь изнаалоуа абжьқәагьы рацәоуп).
Амода ԥҳәызба дшыҟоу уасҳәап,
Дахьубалагь иҩашьуа лакәым:
Ҽынла дыцәоуп, цәшьҭын дгылоит,
Сақәла цәаԥшьла лхы-лҿы еибыҭоуп,
"Лтуфли" шкәакәоуп, лықлаԥад ҟаԥшьыуп.
Лӡара паны деихышәашәоит.
Лыҵкы ркьаҿны, лықлаԥад роуны,
Ладеи, ҩадеи лара дазкыуп.
Лгәаԥҳәы ҭыхны, лыжәҩа ааԥшуа,
Ларӷьа аапҟәаш лабҷвшьк акыуп,
Ларма напҷашь газеҭк акыуп.
Папроск роуны лхаԥыц ибжьакыуп,
Лаԥхьа инеиуа лара длышьҭоуп.
Илывагылоу ожәы длыԥшааит…
Абасоуп дшыҟоу "амода" ԥҳәызба…
Ҳаит амарџьа инеинышәҟьала,
Ахьы рԥаны адрыу шәырга!..
                                             Д.Гәлиа.
                    АЖӘАБЖЬҚӘЕИ АҬЕЛҚӘЕИ АГАЗЕҬҚӘА РҞНЫТӘ 

                                           Хәусеин Шамыи
Ашьхаруаа а-Кавказ аҟнытә ихҵәаны Ҭырқәтәылаҟа ицақәаз рахь аӡәы Хусеин Шамыи ҳәа (Шамы - Шамба?( шаԥсыӷк, аҵара иманы, дышәҟәыҩҩны, ажәаеинраалақәа ахьӡыртәрақәа иҩуа, дпоетны дыҟазаап ожәы Ҭырқәтәыла Мысҭафа Быҭәба излаиҳәаз ала. Даара дыирҽхәоит Мысҭафа, национальныи поет ҳәа дыиԥхьоит, аха иҩымҭа егьҳамбацт. Сара абрис зҩыуа даара сыиҳәеит Мысҭафа убри ашаԥсыӷ иҩымҭа акы соуратәы иҟаиҵаразы. Исоуны изыҟалар, ҳәара аҭахымкәа абои иаԥхьыуа зегьы ижәбаратәы иҟаҳ?ҵашт.
                                             Ермантәыла. Зангезур
Зангезур аб-цәа рнапаҿы ианыҟала 15-ҩык аерманцәа ақыҭа Карачишлаг иналырган апулимет иадыргыеит. Папыкгьы убырҭ рҿы дыршьыит.

                                                   Варшава
Аполиакцәеи аб-цәеи реибашьраҿы даара аԥхасҭа, уаала, џьаԥҳаныла ироут аболшевикцәа.

                                                     Львов
Львов акәш макьа аб-цәа рыусқәа хар рымам, дара аб-цәа изларҳәоуала.

                                             Аб-цәа рыҟнытә
"Иааит аамҭа бааԥсы, аполиакцәеи Врангелыи аболшевикцәа рзы ишьыгахыеит. Иааит аамҭа бааԥсы ҳреспублика ҿыц азы" ҳәа аҳәҳәара иалагыеит аболшевикцәа…

                                            Аболшевикцәа рыҟнытә
Брест-Литовскыи Влодавскыи рыкәш аибашьра ӷәӷәа ыҟоуп, зны аԥыжәара аб-цәа рахь иҟаны, зынгьы аполикцәа рахь.

                                                  Херсон 
Херсон акәш, Днепр аӡы арымарахьтәыи аарцәҟа даара аибашьра ду ыҟоуп Врангелыи аб-цәеи рыбжьара.

                                             Ҭырқәтәыла
Аиглыз газеҭ излаҳәоуала, Қемал ир Карашурсал инхыуаз абырзенқәа зқьи хәышәҩык раҟара аохәама иҩнарцалан амца ацраҵаны ирблыит.

                                         Успенски иԥсра
Москва дыԥсыит ашәҟәыҩҩы, кыр шәҟәы бзиа ҭзыжьхьаз, ахәыҷқәа зыԥхьашаз кыр шәҟәы ҟазҵахьаз С.Г.Успенски

                                            Ҽык зыԥсоузеи?
Москватә агазеҭ "известиа" излаҳәуала Левшиныи Матвеевыи рмаҵура излаз ирнаҭоушәа анырба "аспекулиациара" иалагыеит. Аб-цәа рыр аҽқәа ирызгәаҟыуашәа ианырба аҽқәа рыхәҳауан 250,000 м. ҳәа ҽык, аб-цәа иддырхәҳауан 1,500,000 м. Ожәы аакьыскьа иркын, рԥарақәагьы рымырхыит, дара 15 шықәса аусура рықәырҵеит.

                                             Сҭампыл
Сҭампылынтәыи иааҩыз ажәала, аб-цәа рыӷбак азна аибашьыга аџьаԥҳаны аманы ишаауаз Ҭрабзан ааигәа аинглыз иӷба иакыит. Ари аџьаԥҳаны Қемал изыҳәан акәын аб-цәа изырҭахыз.

                                              Москва
Сҭампыл ишраҳаз ала, Москва асоциалистқәа рҭакра иалгыеит, аиҳарак соц. револиуционерқәа. Ожәы иҭакыуп ҵҩа змам рахь Вольскыии, Ракитиныи, Виктор Черниговыи шьҭазаҩыур дрыԥшаауеит.

                          Астанциа "Невинномыисскаиа"
Аст.Невинномыисскаиа Ҟәбинатәыи аказакцәа иргыеит. Тихорецк ааигәа адәыӷба мҩа кыр инароуны ирынгоуп. Аказақцәа раԥхьаҟа ацара иаҿыуп, аб-цәа шьҭахьла Ставропол шыҟоу еихыит.

                         Аахыҵтәыи а-Кавказ аҿы иҟоу ауниверситет
Ақырҭқәа реиҳабыра "аҵарақәа реиҳабы излареиҳәаз аҳасабала, Қарҭ иҟаз "Кавка. частн. университет" ҳәа изыԥхьоз ашә адыркыит. Апрофессоцәа ирыдырҵеит "параллельное курсо" аурыс бызшәазы иҟарҵаразы, абра иҭоу астудентцәа рзы.

                                               Азарбежан
Азарбежан иҟоу аерманцәа неилыхрада зегьы рҭакра иаҿыуп рҳәоит.

                                              Германиа
Аб-цәа аполиакцәа рыфронт аҟнытә Германиаҟа зхы згаз рхыԥхьаӡара 70,000 -80,000  нызқьҩык рҟынӡа инаӡоит рҳәоит… Аполиакцәа иргыеит тҟәаны 60,000-ҩык аб-цәа.

                                                Париж
Вашаватәыи радиоа ала Париж ираҳаит Млавыи акәш аб-цәа рыр ҭакны ирымоуп аполиакцәа ҳәа.

                                             Ҭырқәтәыла
Сҭампылынтә иааз ауаа ражәала Қемал иусқәа ԥаса еиҳа ожәы еиӷьуп.

                                           АРЕДАКЦИА АҞНЫТӘ
Аԥсуа газ."Аԥсны" зауқәо, ахә аԥара алазымгалац, аредакциа шәыҳәоит иалажәгаларацы аԥара. Очамчыреи Гәдауҭеи агазеҭ жәлары рахь аҭеира знапы ианыу ауаа рыҟны.

                                               Ҵабал
Ҵабалтә излаарыцҳауала уаҟа адгьыл ҭацәқәа рҿы ауаа маҷымкәа иҭанхазаап, ожәы Гәымысҭатәыи "земскаиа управаҿы" аҳәара ҟарҵеит, урҭ ожәы ҿыц инхаз ауаа закәанла ирықәнагыуа адгьыл рырҭар азы.

                                              Гучков
Лондонтә агазеҭқәа изларҳәоуала Гучков аб-цәа драбашьразы ар реизгара даҟәыҵыит.

                                            Аполиакцәа
Аполиакцәа оҳәшьҭахьтәыла иргыеит Осовец, Остроленка, Ковно.

Аԥсуа газ. "Аԥсны" аномерқәа (ажәқәа) иаҳҵәахыуа "архив" аҟнытә изҭахханы изгыуа изы номерк хәыс иақәуп 10 м.
                                                           Редакциа 

                                                                                
                                                                                  РЕДАКТОР :  Д.ГӘЛИА
                                                                                
                                                                           Сухум. Типография А.М.Зайдшера


                                       А   Ԥ   С   Н   Ы
                   Есы-мчыбжьа иҭыҵуа демократ газеҭуп
              Ахә 5 м.                                                     Ахә 5 м.
  №33 (71) АСАБША СЕНТИАБР АМЗ 11 РЗЫ 1920 ШЫҚӘСА РААН (71) №33
      
                                                ОБЪЯВЛЕНИЕ
          1)Сухумская Учительская Семинария абъявляет, что прием учеников назначен на 25-ое сентября. Число свободных казенных стипендии –10. Преимущество будет отдаваться окончившим Высшия Начальныя Училища, которые будут приниматься на 1-ый класс Семинарий без экзамена. В остальные классы прием будет только в том случае, если не будет заполнены все 10 свободных мест в 1 кл. Начало занятий 1 октября.
2)Прием в Образцовом Начальном Училище назначаются на 8 сентября. Занятия – 15 сентября. Прошения принимаются ежедневно в Канцелятии Сеинарии.
       
                                    АҞӘАТӘЫИ АСЕМИНАРИА АҞНЫТӘ
           1)Аҟәатәыи Асеинариәы 25 сентиабр азы аҷкәынцәа раахәара иалагоит. Жәаҩык аҷкәынцәа рҭыԥ ауп казенла иаанахәуа рзы зхы иақәиҭу ҭыԥс иҟоу. Иаҳа ирыдыркыуа Аиҳабыра Азыҟаҵарҭа школа (Выисш. нач. уч-ҳче) иалгаз роуп; урҭ аарыхәоит егзаменда аклас 1 аҿы. Абрис аклас акаҿы жәаҩык нагӡаны ианыҟамла, аҭыԥ анынха, иагхаз агьырҭ аклассқәа рыҿгьы иаархәоит егзамен рызкыр. Аҵара иалагоит октиабр 1 азы.
2) Асеминариа иаҵанакыу азыҟаҵарҭа аиҳабыра школаҿы (образц.нач. уч-шьче) ахәыҷқәа рыдкылара иаоагоит сентиабр 8 рзы. Арзаҳал (прошение) рыдыркылуоит есымша асеминариа аканцелиариаҿы. Аҵара иалагоит 15  сентиабр азы.

                                         АҞӘА, 10 СЕНТИАБР
Англиеи, Франциеи, Италиеи, Америкагьы уа инарылакны ари аибашьра ду аҿы аиааира дара рахь ианыҟала, ажәаны ишьҭарҵеит аҳәынҭқаррақәа зегьы рҿы ажәлар хәыҷқәа, зхатә ус зызбаша ахақәиҭра рыманы, рхатә усқәа дара ирбуа, аӡәы дрыламкьакьакәа иҟарҵаразы. Ари даара иус бзиоуп, излақәнагыуала цқьа ишьақәыргыланы иҟаҵазар, мап анакәха, ари ус бааԥсхаргьы ҟалоит, зхы иақәиҭхыуа аҳәынҭқарра хәыҷқәа рзы.
Аха при асқәа изыҟалуом ҳәа ҳаҟоуп, избан уҳәар, дара абрис еԥш ҟазҵарцы зҭахыу дара рҳәынҭқаррақәа рҿы ари еԥш аус макьа иҟарҵоны иаабуом. Иаҳҳәап, Англиа Ирландиа хазны, рхақәиҭра ахырҭаххаз азы ожәы аакьыскьа атанкқәеи абзарбзанқәеи рзырышьҭыит, Индиа дуӡӡагьы 300 миллион уаа ахыҟоугьы ахақәиҭра рырҭаразы ргәы иҭам. Атәым ҳәынҭқаррақәа рзы ирҭахыу "аус бзиа" рхазы изырҭахымзеи ибзиазар? Ожәы Ҭырқәтәыла рыцә?ганы 4 - 5 ҳәынҭқарра хәыҷқәа алырхразы ргәы иҭоуп. Ас аныҟала Ҭырқәтәыла аҳәынҭқарра ииасыит, иҟам, уи аҭыԥан бџьарла еиҟәыгаз аҳәынҭқарра хәыҷқәа ҟалыеит; урҭ ҭынч изынхарыушь, еимак рымамкәа?! Ҳара иаҳҳәоит, урҭ ҭынч изтәуам, ҷан-ҷаеы еибафалашт, иқәибахыргьы ҟалап, мап анакәха, ахақәиҭра рызҭаз, аҳәынҭқарра ссақәа ҟазҵаз "Антанта" рахь иҩыуа ицалароуп ахәыҷыи адыуи рзы, изқьнагьы урҭ рнапы ианыԥшылазароуп, урҭ ирарҳәуа ҟарҵалароуп, урҭ ирхьыԥшымзароуп, нас ари иахьӡыума хаз ҳәынҭқарра, ахақәиҭра?! Издырыуада аӡәы ари иаԥхьуа мгәы иаанагар, аҭырқәа инапаҿы иҟазар еиҳа "Антанта" рнапаҿы иҟазар еиӷьуп ҳәа, аха ҳара Ҭырқәтәылазы мацара иаҳҳәоуам, агьырҭ аҳәынҭқаррақәагьы раҳасаб ҳамоуп. "Антанта" рҳәынҭқаррақәа макьа ауаа еиҟәрклашт, ирыссам амч ду рымоуп, аха издыруада уаагьы иссахар, нас ишԥаҟалуа? Ижәдыруазар! нас дырҩагьых еиҳа зылшуа рымч зықәхауа аарыдкылуа еизгауа, идрыссанӡа ишыҟаз еԥш (ожәы ишыҟоу еԥш), рҽыҟарҵашт. Ари еԥш аус зеиԥшроузеи, издаҳкыларызеи?! Шықәс ныҟәа уныҟәаны, ашьҭахьы ухынҳәны, ԥаса уахыҵысыз инаркны ушьҭауа? лауар? аҩызоуп ҳәа ҳаҟоуп… 

                                     ЛАҴА - ЛЫХ 
Аоҩы имхы дҭаланы, излаилшуала ицәӷәа еиҭацәаӷәа, илаҵаны, ичалтны ианыҟаиҵалак, мчыбжьык, ҩымчыбжьа рышьҭахь аџьықәреи ааны, аӷь?ара иаҵәаӡа данықәԥшлак, иџьабаа ихашҭыуеит, игәы ҭгәырӷьаауа, ишьамхы иҵԥыруа иҩныҟа дцоит. Абрис иаҩызоуп аоҩы аџьабаа здыибалуа аусқәа зегьы. 1891 ш. рзы напы зласкыз аус (убри ашықәсан К.Маҷавариан дсыцхрааны аԥсуа нбан ҟасҵеит), ицәаӷәа еиҭацәаӷәа иласҵаз, ажәла икасыԥсаз, ари Усларыи Бартолмеи исырҭаз ажәла, закә жәлаз уара идыр, абар убоиижьҭеи 30 - ҟа шықәсы ҵыуеит, абрис уожәоуп аарлаҳәа, аӷьара иаҵәаӡа, ача иқәҳәҳәы иаауа ианызбуа. Ари сара сзы гәырӷьа усыуп. Ари зысҳәоуа аԥсышәала аҩра аԥхьара ауп. Ҵара хәыҷык змаз аԥсацәа аԥсуаа "патриотцәа" аԥсшәеи, аԥсуареи, Аԥсынреи мыӡындаз згәахәуа зегьы ожәы аԥсышәала ирҩуа, иаԥхьыуа, агазеҭ иашҭаны иахьыҟазлаоуп...
С.Ҷанба аԥсуа газеҭ аныҟала нахыс, мчыбжьыкала, ма мызкала зны статиак агазеҭ аҿы ианыимҩуазыҟамызшь, оҩы игәы иахәаратәы иҟаиҵеит бзиа ишьақәгыланы "пиесак", "Амҳаџьыр" ҳәа хьӡыс иаҭаны, ихы иҭҳәааны, игәы иҭҳәааны.  (Ҵоуп хәыҷык абрис ахәага? дызлақәлаз С.Алфкровыи  А.Ҽ?ыкәбарыи рышәҟәы иыҩыу "Ужасные годы" ала акәхап, аха "ҽа мбакәа, ҽа зышьхьада", хсаалагак мбакәа оҩы егьыизыҟаҵуам, егьа ажәа бзиеи, шәҟәы бзиеи аабахьеит, урҭ реиԥшқәа ҳзыҟаҵозар… Ожәы С.Ҷанба даҽа "пиесак" напы аиркыит "Под Маскоҟ" ҳәа хьӡвс иаҭаны, аурыс бызшәала, артәашьақәа даара, сара саӡәыкны сгәы иахәеит (макьа инакӡам), убрыгь "Амҳаџьыр" еԥш аԥсышәала иаҳзыҟауҵар даара иус бзиоуп. Сахынаԥшааԥшуа ожәтәыи аҿарақәа ӡәырҩы, Аҟәатәыи асеминариа иалгазыи, иҭақәоуи уҳәа, "реальное уч-ще" иалгазыи уҳәа ожәы ҳаазқәылаз агазеҭ аҿы бзиа аус рыуеит. Анцәа иҳәозар, шьҭа аԥсшәа мыӡыр ҟалап. Саргьы абрис акәын сызышьҭаз. Сџьабаа амала имыӡыит.
                                                                                                     Д.Гәлиа

                                           "АМҲАЏЬЫР" 
Ҵыԥх Ростовтә иааз аӡәы иҳаиҳәауан С.Ҷанба аурыстәла ииҩыз (ожәы аԥсышәала еиҭаганы акьыԥхь зааирхаз) еиԥш "пиесак" "Амҳаџьыр" ҳәа ҳәа хьӡыс иаҭаны П.Маан аурыс бызшәала иҟаҵаны Ростов атеатр аҿы ихәмаруан ҳәа; уи излаиҳәоуала Амаан ипиеса ԥшьқәгыларакны иҟаҵоуп (аҷанба итәгьы ԥшьқәгылараны иҟаҵоуп), Ростов атеатр аҿы иҟаз ауаа зегьы џьашьатәыс ирыман ашьақәгылашьеи аиҿкаашьеи, иара ажәақәа ирԥшӡаны рыргылашьеи.
Атеатр ианалга зегьы "автор" Амаан ишьҭан абрис еԥш ажәахаала "апиеса" ҟазҵаз дырбарцы… Сара сгәы излаанагоуала Аҷанба итәы акәхап ҳәа сыҟоуп. Амаан абрис еԥш "апмеса" аҟаҵара игәазырԥхаз… Шаҟа ибзиахарызеишь убри апиеса Ростоваа зыргәырӷьаз, аԥсышәала еиҭаганы иҳамазыр…
П.Амаан даара иманшәаланы аурыстә ала ажәеинраалақәа иҩуеит. Рыцҳарас иҟала убриоуп, аԥсшәа издырам…
                                                         Д.

                                                     СБАҲЧА
                                 (А.Шьаншьашвили иҩымҭа иаҿырԥшшәа)
Сбаҳча ԥшӡаӡа,
Игәырӷьахәха ишәҭӡа,
Иҟатка иаҵәаӡа,
Гәынкылагас исыман сара.

Аҭыԥҳацәа ԥышӡацәа,
Арԥарцәа ҽырбацәа,
Ахьы, араӡн ҽыргацәа
Неиааирҭас ирыман абра.

Ажәа хаақәа ԥышӡақәа,
Амч уҳәа, алшарақәа,
Анхара уҳәа аҩнрақәа
Ртәакәын ирҳәоз иар убра…

Абар, иасыит аҩадахьтәи,
Аҵааи, кырцхыи, аԥшаӷьи,
Иархәеит рымахә рыгәҭагьы,
Акгьы ннамыжьт рыбӷьқәагьы.

Ашәҭ абвҟаз, зегь каԥсеит,
Ԥҳәызбеи ҷкәыныи зегьцақәеит,
Сбаҳча баҳчам, даҽакхыеит,
Ахыи аҵыхәеи зегьҭацәхыеит.

Амза аҟәыҵт арлашара,
Сбаҳча иацәыӡт аԥшӡара…
Гәырӷьеи ччареи рыцынхәрас,
Бжьык ааҭыҩуеит мыткәмаҵас.
                                       Д.Гәлиа

                                             АЖӘАБЖЬҚӘА
                                          Врангел  "идесант"
Врангел Ҟәбина (Кубан) аобласт аҿы ҩыџьара ар ӡхыигыеит. Анаԥеи Новороссискы рыбжьареи, Еискыи, Анаԥеи Темриукыи рыбжьара уҳәа. Аибашьра ду ыҟоуп Ҟәбина. Ажәлар бунтын, игылан аб-цәа ирабашьуеит. Ожәы Ҟәбина еибашьра ахыҟам ҳәа сҭаницакгьы убашам рҳәоит.

                                                 Германиа
Германиатә иааҩуа ажәабжьқәа рыла аб-цәа рыр 6 -7 нызқь раҟара Германиа иҳәаа иахыст. Неиденберг ақалақь ааигәа рабџьар рышьҭадырҵеит.

                                                  Аполиакцәа
Аполиакцәа рыус бзиахыеит.Аполиакцәа аболшевикцәа рыр ирыкәшан иҭаркыит. Ҩымш рыҩнуҵҟа 11,000-ҩык ауаа тҟәаны аполиакцәа рнапаҿы иҟалыеит.

                                Патырбықәтәыи акоммунистқәа "рмобилизациа"
Аполиакцәа рыфронт аҿы аб-цәа аҵахыуеит ҳәа Патырбықәтәыи акоммунистқәа ианраҳа абӷьааҳәа ҩсааҭк рыҩнуҵҟа 5500-ҩык ауаа афронт ахь идәықәырҵеит. "Варшава уеизгьы, уеизгьы  иаагароуп, аполиакцәар…..анцәа наӡаӡа рҵыхәтәы ҳрыцқьароуп" рҳәоит.

                                                  Еиск
Ақалақь Еиск Врангел инапаҿы иҟоуп.

                                            Новороссиск
Новороссиск аб-цәа иҭадырцәыуеит…  Новороссиск Врангел игыеитҳәагьы рҳәоит, аха аҵабырг цқьа идырым…
Уахьтәыи иаақәаз ирҳәуа ҵабыргызар, Новороссиск 26 нанҳәа амзазы аболшевикцәа иҭадырцәын, иҭыҵны ицеит.

                                         Аӷбақәа рныҟәара
Аҟәатәыи абаӷәаза аҟны аӷба "Доне" нанҳәа 6 рзы хәылԥазы Ԥуҭ шыҟоу идәықәлыеит, аха Кәыдры ақә инеиуаны аӷба хынҳәыит… Иҭаз аматросқәа зегьы, оҩы иҳәатәы рмаҳауа аҩы иашьны иҟазаап.
Акапитан иҟаиҵалакгьы ишьҭахьҟа, Аҟәаҟа дхынҳәыит…

                                           Азербеижан
Азарбежан иҟоу аерманцәа неилыхрак ҟамҵауа зегьы рҭакра иаҿыуп рҳәоит.

                                     Аболшевикцәа рыҟнытә
Москватә иааҩыз ажәақәа рыла Брест-Литовск акәш ақыҭақәа кры аб-цәа пнапаҿы иҟалыеит. Львов акәш ԥхьала ицоз аполикцәа рыр ожәы иааныркылт аб-цәа. Ҟрым акәш иҟоуп аибашьра ӷәӷәа Врангелыи аб-цәеи рыбжьара.

                                               Германиа
                                         В.Вундт иԥсра
леипциг дыԥсыит еицырдыруаз афилософ В.Вундт, 89 ш. зхыҵыуаз.

                                        Қемал ԥашьа ихәра
Сҭампыл ажәаны ирҳәоит Қемал ԥашьа дхәуп ҳәа, аха аҵабыргра оҩы издырам.

                                                   Париж
Аминистр Джонсон излаиҳәоуала франциеи Белгиеи ирықәнамгоуаны аӡәы дрықәлар, драбашьыр аҩыџьарагьы аӡәк еԥш еидгылоит. Убыс иҟарҵеит аԥҟара.

                                          Врангел ифронт
Сҭампылынтә аҭелқәа иаауа ирҳәоит Врангел иусқәа бзиоуп, ԥхьала дцоит… Новороссиискыи Екатеринодарыи игыеит ҳәа рҳәоит.

                            Новороссиискыи Екатеринодарыи ргара
Врангел иштаб аҟнытә иааҩыит Новороссиискыи Екатеринодарыи шьҭаҳхыит ҳәа.

                                                           Литва
Аб-цәа рыр рацәаны Литваа рҳәаа иҭалт. Рабџьар рышьҭадырҵеит. Аха уаҳа уахьа аб-цәа рнеира Литваа ирҭахым, рыфатә азы иуадаҩуп азы.

                                          Аполиакцәа рыфронт
Аполиакцәа рыр хыс ирхагыларазы афранцызқәа иаарышьҭыит 600 ҩык афицарцәа, аинглыз 200 ҩык афицарцәа.

                                             Қкмал ԥашьа
Сҭампылынтә. Париж ироуз аҭел излаҳәоуала Қемал аҭырқәцәа аинышәара аԥҟара рнапы зҵарҩыз агәхьаа мкыкәа дшеибашьыц деибашьларацы игәы иҭоуп абырзенқәа рҿы.

                                                   Львов
Аб-цәа Львов ааигәа иҟаз шьҭахьла ацара иалагыеит. Аполиакцәа рнапаҿы иҟалыеит аб-цәа реибашьыга маҭәақәа рыбжеиҳарак.

                                                Албаниа
Римынтә иааз ажәала Асербқәаи Албанааи аакьыскьа иахыеибашьуаз Италиа ир Албанаа ирыдгылан ҳәа Асербқәа ирҩыуаз мыцхыеит.

                                                Америка
                                         Аҳәсақәа  рзин
Вашингтонтә излааҩыуала уа, Америка, аконституциа ҟарҵеит аҳәсақәа ахацәа реиԥш аусқәа рҿы ралыхра азин роуратәа.

                                              Финлиандиа
Гелсингфорстә изллаҩуала, Урыстәыла аанкылашьак амамкәа абнақәа амца рыцроуп, абылра иаҿыуп рҳәоит аиҳарак Москва агуберниаҿы.

                                      Аболшевикцәа рыҟнытә
Аб-цәа изларҳәоуала Ореховск акәш аибашьраҿы 28 нанщъазы рнапа=ы ийалыеит Врангел ир рахьтъ 150-ҩыкыи, пулемиотки, 4 бзарбзанкыи.

                               Троцкии Гиттиси Екатеринодар раара
Аб-цәа рыла адырра иҟақәоу рыла 29 нанҳәазы Троцкии Гиттисыи Екатеринодар иҟан. Гиттис Акафказ аҿы иҟоу аб-цәа рыр дреиҳабуп.

                                      Америкааи Иапониеи
Америкаи Иапониеи ари аибашьра ду ҟалаанӡа реимак ӷәӷәан, аха ари аибашьра ду ирҭынчны иаман. Ожәы хәыҷык иаадырҿыцыит: Америка ир Сибра (забаикал) иҟаз Иапониаа излаидырҵаз ала рықәгара дақәшаҳаҭхзыеит, аха Америкагьы Иапон иаир Владивосток акәу иҟоу бзиа ибуам, убрыи анаҩс Сахалин Иапониа иахрымпыҵакӡаз азгьы "апротест" ҟаиҵоит.

                            Афганистан, Индиа, Персиа
Москватә иааҩуа ажәақәа рыла аинглыз еинрал Деигидки оҩ дрықәгәыӷратәы иҟам Персиеи, Афганистаныи, Индиеи иҳәеит, аб-цәа оҩы ирҿеиргыларазы. Дееги! игәанала Аинглыз Персиа (Џьамтәыла) ныижьыр Урыстәыла иаламлар уаҳа ԥсыхәа ауам.

                                          Белоруссиа
Белоруссиа аб-цәа ахы иақәиҭыртәын хаз болшевик республиканы иҟарҵеит.

                                             Адил-беи
Ерзерум акәш 30 нызқьҩык раҟара аерманцәа ҭазырхаз Адил-беи Сҭампыл дыркын, аинглызцәа реиҳабыра рнапаҿы дыҟоуп.

                                      Буденныи иԥхасҭатәра
Аб-цәа "ркавалериа" Буденныи хыс дызмоу аполиакцәа иԥхасҭартәыит рҳәоит.

                                              Лионск
Аинрал Буденныи ир рахьтә џьоукы рышьҭахьҟа ицаратәы иҟалан, ихынҳәын шьҭахьла ицеит рҳәоит. Лемберг акәш аб-цәа шьҭахьла ицоит.

                                         Аурыс газеҭ ҿыц
Кәыркәа 20 рзы Варшава иҭыҵт аурыс газеҭк "свобода" (Ахақәиҭра) ҳәа хьӡыс иаманы. Абрис агазеҭ аҿы ирҩыуеит, иацхрааеит Мережковски, Савинков, Философов, Родичеы, Гид?пиус. 

                                          Информациа
Сҭампылынтә аҭел излаҳәоуала Черноморна агуберниа абжеиҳарак Шәача инаркны Новороссикыӡа Врангел инапаҿы иҟоуп.

                                             Хроника
Аоҩшьра. 16 нанҳәа мзазы Мухур, Самырзаҟана ауезд аҿы Васили Карба машәырла иԥҳәыс Ната дыишьыит кьарахәла.
Кындыӷ, Кәыдры ауезд аҿы Сҭеԥана Киут машәырла дыишьыит иҩыза Хота Гогиа.

                                                 Аҟәа
Ақалақь рыупрауаҿы ожәы аакьыскьа иҭыҵт ашәҟәы дарбанзаалагь аӡәы рахәык ақалақь иалаимҵаразы. Излаҟала ҳаздырам, уи аԥхьа арахә маҷын ақалақь иалаз, уи нахыс аулицақәа ҭәыит рахәла, аҳәақәак ԥсыхәа рымам. Иабацеи ари ашәҟәы ҭзыжьыз?

                                           Гәдауҭа
Ҳкорреспондентка Мариа Агыр-ԥҳа иаҳзаалыцҳаи абрис ажәабжь. 31 нанҳәазы шьежьы, Гәдауҭа ауезд аҿы, аиҳарак ашьха шьапахьы иҟоу ақыҭақәа – Џьырхәа, Дрыԥшь, Аҷандара, уҳәа шыҟоу даара ԥшаӷьык асыит, ақәеи акырцх шәпеи ацны. 
Аӡахәа зқәыз аҵлақәа ҵҩа рымамкәа иҵҩырны икаҳаит, ахыбрақәагьы кыр каҳаит. Ари аԥшаӷьы иҟанаҵаз аԥхасҭа рацәаӡоуп, ҵҩак амам…

                                     "Госкаиа Школа"
Госкаиа школа ожәы алагарҭа еиҳабыра школ ҳәа зыхьӡырҵаз, арҽеира иаҿыуп, ԥаса зны ишааҩуаз еԥш сыетәа 20-ҩык аҷкәынцәа аанахәоит казенла. Агьи аномер аҿы ианаҳҵар ҟалап аҷкәынцәа анаагатәу аамҭа.

                                     Аҟәатәыи асеминариа
Асеминариахь аҷкәынцәа иаауа х-ԥуҭк аџьықәреии, ԥуҭк аҟәыдыи дасыу иааргараны ирҳәеит, аҿа шыҟалалагь ожәы ирыгхуа зегьы ааргаразы, ари ҟазымҵаз далырцыуа аус шьҭырхыит.

                                          Редакциа аҟнытә
Абрис аԥхьа иҭыҵыз аномер аҿы цқьа ҳахәаԥшаанӡа акьыԥхь аархаҩы акьыԥхь ҳцәааирхыеит, убрыи аҟнытә ахәаԥшра агны, аграқәа аманы, кырџьара ажәақәа еилаганы иҳацәҭыҵыит, даара гәалас иҳамоуп.

                                                                                
                                                                                    РЕДАКТОР:  Д.ГӘЛИА
                                                                                
                                                                           Сухум. Типография А.М.Зайдшера

                                             А   Ԥ   С   Н   Ы  
                          Есы-мчыбжьа  иҭыҵуа демократ газеҭуп
                     Ахә 5 м.                                                     Ахә 5 м.
   № 34 (72) АСАБША СЕНТИАБР АМЗ 18 РЗЫ 1920 ШЫҚӘСА РААН (72) № 34

                                               ШЬҬА  ИАЗХОУП  
Ареволиуциа аныҟала аамҭазы аԥаҵыԥхцәаӡатәыи ала – "Свободнаиа, независимаиа Абхазиа", ҵыԥхцәатәыи ала – "Широкаиа террториальнаиа, национальнаиа автономиа Абхазии", ҵыԥхтәыи ала – "Культурнаиа автономиа, или автономнаиа единица республики Грузии – Абхазиа", сынтәвтәыи ала, "Қырҭтәыла аҿацә". Ҳаԥсҭазаара шьҭа ҳаԥхьа иахнаргаша сыздырам, амала изланеиуа амҩа макьана иҭбаауп, иазылырхыоит алыхра, арыцқьара иаҿыуп. Ҳаԥсацәа Жәлар р-Совет иалатәоу аусура иаҿыуп, "ура" ашәшьыра уахыҵатәоу" иуҳәоо уара …оуп, дара рҽеибыҭаны аусура иаҿыуп. Аџьабаа рхы иадырбоит, Крылов "Имаанмын" иаԥхьахьоу иргәаланаршәартәы иҟоуп ус аусушьа, аԥхӡылыхшьа. Аԥхӡы шыулыумхра иҟоузеи. Аԥсынра зыҳәа Асовет аҿы ибзианы аусура – аԥхӡы аздырӡоом. Аҳасабоуп, ахшыҩоуп, аламыс, адырроуп иааԥсоо… Иааркьаҿны, ҳара аԥсацәа ҳус Аԥсынра, аԥсуара уажәраанӡаи  уажәыи изқәу амҩа хәарҭам, иладарацәоуп, ҳашбылгьо ҳашлеиуа ҳшыҟоу, ҳаицәаны ҳҟалоит, ҳашнеиқәоо хәарҭам мыцхәы. Аԥсуара ԥхасҭазтә шьҭа иаадыруеит: 1)Апартиа рацәара; аӡә ҿаҵак кны дыҩт, агьыи даҽакы… 2) Аԥсыуа ааӡара змам, аԥсшәа ззымдыруа…
Шьҭа иазхоуп ажьара. Булиа иҩые еиԥш (а-№ 58), "ирыцҳахт анхацәа", сра иацысҵоит – ирыцҳахт Аԥсынра.
"Ҳнеихап ҳаԥхьаҟа" Гәлиа иҳәашьаоа… Ахарҵәы ымжәӡакәа ашьха илбааз аҷкәын ԥхашьа еиԥш – апариа иамаԥхашьаны мацара излақәоу аԥсацәа, Аԥсынра шьҭырхзар, аԥсуара рыцҳашәшьозар – ишәҿышәх "шәмаскақәа", шәалҵқәа атәым миоеҭқәа рпартиақәа… Шәеидгыл, шәеизхәыц, ҳхала партиак аԥсуа жәлар рзы аус зыуша иаԥшьаҳҵап, шьҭа иаамҭоуп. Убас ԥсыуа милеҭ партиак аԥшьҵаны "лидерк" дамазар, тактикак ыҟазар, ихәарҭоу аԥҟарақәа аҟазар, нас зынӡа даҽакала аусура ҳалагарын. Аидгылара,аԥсуароуп иныҟәаҳцаша, Қырҭтәыланыи, Урыстәыланыи ирыгқәоу, ирыбзоу ҳара изаҳусыузеи.
Ԥыхьаӡа апартиақәа ҳамхәыцкәа ҳалалыеит… иаанамҭаз ҳхы иаҳархәеит, аҭыԥ ԥхақәагьы ҳауқәеит…шьҭа иазхааит…
Аԥсуа интеллигенциа сездқәак ҟаҵаны, программак, аԥсуа милеҭ азы иаԥшьаҳҵароуп. Аԥсуа милеҭ партиак зегь ҳаидызкылаша аԥшьҵатәыуп, аамҭа даара инаскьахьеит, аха "ахацхыраара ҿҳәара амам" иҳәеит Булиа.
                                                                                               Аилакырба

                                     АЧЕЧЕНЦӘА РЫБЗАЗАШЬА АҞНЫТӘ
Нхыҵ иҟоу ашьхаруаа (ачеченцәа) рыбзазашьа аҟнытә ԥыҭк аҟара Мысҭафа Быҭәба иҟнытә исаҳа абра ианысҵоит. Иҟазаап убри еԥш аҭаацәара 20 -25-ҩык рҟынӡа уааԥсыра ахыҩноу… Хаҵаак ԥшьҩык рҟынӡа аҳәсақәа имоуп. Ҩынрак аҿы 6-8-ҩык рҟынӡа аԥшқацәа мызк зхыҵыуа инаиркны ҩышықәса рҟынӡа зхыҵыуа ахыҟоу ыҟоуп… Аҳәсақәа роуп аус зыуа, ицәаӷәуа, ирашәуа, илазҵуа, иҭазгалуа,изырхыуа, арахә ирхылаԥшыуа, арахә зааӡуа. Ахацәақәа ҽыжәланы идәықәуп,ма еибашьуеит…
Ахаҵа ԥаса ԥҳәыс данааигалакь, аусқәа зегьы, ацәаӷәара, аҭагалара уҳәа зегьы лара ианлықәыӷәӷәалакь. ирласны даҽаӡәы даага ҳәа идылҵоит лхаҵа. Даҽаӡә данааигалакь рыус утәқәа ршоит, иаҳа имариахаоит дара рзы. Убри аҟнытә реимак маҷыуп.. "Хҩык аҳәсақәа змоу даҽаӡәгьы уи дышԥаиццуа" анысҳәа, аҭакс ус сеиҳәеит: "аҭыԥҳацәа иаҳа еиӷьашьаны хҩык аҳәсақәа змоу ирыццоит, избан уҳәар, акы аусқәа рыутәқәа маҷхоит ианыршалакь, ҩбагьы иԥҳәыс ажәқәа, ԥасатәыиқәа реиҳа ҿыц сара снеир еиҳа сеиӷьеишьап, ҿыцбарах саныибалакь ҳәа лгәы иаанагоит" иҳәеит Мысҭафа. Абасшәа акәзаап ишыҟаз ачеченцәа рҿы аҳәсақәа рыҳасабала…
                                                                                                         Д.

                                               ПОЕТ
                            (Акаки Ҵереҭели иҩымҭа иаҿырԥшшәа)

Зны сымдыруп, зны кыр здырыуеит,
Зны сџьоушьалашт зегьы злоу ҳәа,
Цқьа сгәоуҭаӡар, сеилыукааӡар,
Сагьжәҩанытәым, сагьдунеитәым,
Сара сдырра даара ицәгьоуп…

Абриоп ҳәа ззырҳәуа сакәым,
Даҽаӡә иопҳәагь изқәыркыуа сакәым,
Сгәыбжьанытәуп, сыоҩ иашоуп, 
Сара сдырра даара ицәгьоуп;
Сны сдунеитәуп, ԥсабаратәуп,
Даҽа зныхгьы сыжәҩанытәыуп.

        ИҞАМЛАЦ – ИҞАМЛАША  
Саб даныиз Мгәашә?ырхә сыҟан,
Џьмакыи бзныжәкыи? срыцын,
Анаҟәо?у амца акыр ҳәа сшәаны,
Иаласырцәарцы аҭәа сырхыуан,
Уаб дыит ҳәа уаҩ дансызнеи,
Сабзныжә? атәыҩа сықәгылан, аҩны сааит.

Аҳәсақәа аӡба ҳакыит,
Ацхаӡҩа ҳаржә анырҳәа,
Аккара сыҵаланы сышнеиуаз,
Ажц гәаҩа ашьха ҭаны избеит,
Ашьацы духан исызԥымҟыеит.

Аханы арас гәаҩа ԥҟаны иагәыдысҵан,
Ацха иҭаз ажәц гәаҩа каҳаит,
Ацха амыхны иаазган,
Аҳәсақәа иӡҩаны идсыржәит.
Араанӡа санааих аганӡа снеины

Ҳаҭак азна амшынӡ сыманы сышнеиуаз,
Шьыбжьыԥхьарак сышьҭалан сыцәеит,
Сыцәаны саанаԥш схы сымбеит,

Слабашьа ларсны,
Сыӡаӡ ахаркьакьанфы,
Сықәгыланы санынаԥшы:
Лаҳәа еасраныи Аацы Кәамӷьасыи
Схы агаҿаҿы аԥслмӡ иларкәымпылуа
Ишалахәмаруаз збеит
Нароу-нароуны, наршә-наршәны снархышәышәит.

Сыхгьы аарымхны Мгәашырхә сҩеит,
Санҩеи, анаҟәоу амца акын.
Абжак былхьан, аҭәа ақәыжьны исырцәеит,
Уа сшыҟаз акәымкәа, уаб 
Ԥҳәыс дыизҳәа ҳәа оҩы дысзынарышьҭыит.

Сыбзныжә атәыҩа насырнаан,
Снықәгылан аҩны сааит: 
Саб ԥҳәыс дыизысҳәеит,
Дахьизысҳәаз азы иабхәраа,
Цәыкыи шьхымзакыи ҳамҭас исырҭеит,
Уахыкала ашьхақәа ԥхьаӡаны иҭаскыуан,
Уахык (иԥхьаӡаны) ишҭаскыуаз, шьхаца рыгхыеит,
Аккара сыҵаланы сышнеиуаз,
Аӡәы сышьха акамбашь иавакны.

Дшыцәаӷәоз збеит.
Санаба иҟааит, сызтәыз дааит,
Сыишьоит, аҳәан, иҩаԥрын,
Акамбашьгьы аманы аҩны иааит,
Аӷьатама ԥҵәаны,
Алхара иҩҭалт.
Жәаф уардынк аџьыка сыман,
Ибаауа ианалага,
Акамбашь сшьын иамырбаарцы иаласыжьт,
                               (Алгарҭа агьи а-№ аҿы)
Базала Ломиа иҳәамҭоуп,
Шамил Хокерба иҩымҭоуп.

                                              ДАСЫУ РЫҚӘНАГА
Аоҩытәыҩса дарбанзаалагь, ацәгьа узызуагьы дыудыруазароуп, абзиа узызыуагьы дыудыруазароуп, аоҩы дзыԥсоугьы удыруазароуп. Арҭқәа узеилымкаауа уҟалар, ацәгьа зыуа дыузгәамҭуашәа ибар, ицәгьара цәгьара нацԥоуа ддәықәлоит, абзиа зыуагьы дыузгәамҭарӡар, ари абзиара ззеилцоуа оҩымзаап ҳәа наҟ иҽнауҟәыҭханы днагылоит, даараӡа узҭахыу аӡәы иакәымзар. Абрис зегьы зхысҳәаауа ҳара аԥсацәа ҳауп. Ҳаԥсуаразы ҳабызшәазы, ҳ-Аԥсынразы ихәарҭоу зылшоуа ауаа ҳахьгьы иаҳхароуп, ианаамҭоу игәаҭаны иҳамазароуп, ираҳҳәашагьы аадыруазароуп… Аӡәык-ҩыџьак раҟара Аԥсны азы кыр зылшашаз ҳхы иаҳзамырырхәакәа, аус бзиақәа ирылшашаз, иҟарҵашаз, иаҳзахамыргылакәа, иаҳцәыиасыит, урҭ ҳәа ззысҳәуа Нико Џьанашьиеи Петра Ҷараиеи роуп. Аха ожәы шьҭа иаҳҳәозеи, урҭ ыҟам, ожәы иҳамоу иаԥсоу, иааԥсахьеиу, Аԥсынразыи, аԥсуаразыи усыурала зхы шлаз, ожәыгь иаҟәымҵкәа аус зыуа, ҳаԥсуа "литература" уасхырс иаҵагылоу аԥшьа шәыҟәқәа ҟазҵаз раԥхьа игылоу, ожәыгь зны зынла "Шәкы ирыԥсоу хык" ҳәа аԥсуа газеҭ аҿы ирҟәышгоу, ирхәыцгоу , ҳазҭагылоу аамҭа ианаалаша, иаауша, иаҳҳәаша кры анҵаны иаазҭыиуа аоҩ дгәамҭакәа, ианаамҭоу иара иҿаԥхьа ҳара иаҳуалыу ҳагханы ҳҟамлааит: уи ззысҳәуа Мааан Ҭлаԥс-иԥа Димитри (Протоиереи)

Ажәабжьқәа
Абырзен ры
Италиатә Лондон инаҩыз ажәала абырзен ры дивизиак аҟара Родосттә ирҵысны Сҭампыл шыҟоу ӷбала аӡбжьында иҭысны амшын Еиқәа шыҟоу ӷбала иргеит.






                                          Аполиакцәа рыфронт
Аполиакцәеи аб-цәеи ахаибашьуа аб-цәа шьҭахьла ицоит рҳәеит.

                           Амрагыларахьтәыи ажәларқәа реизара
Бақо, сентиабр мза аҩагыламҭазы, еизеит амрагылархьтәыи ажәларқәа рхадарақәа, аб-цәа рыбзоурала. Аизараҿы цәажәацәас аб-цәа рыҟнытә иҟан Нариманов, Зиновиев, Радек. Аиҳарак арҭ ирҳәоз аинглызцәа амрагыларахьтәыи излакарцареи, асулҭанцәеи аԥашьацәеи злахыргареи акәын.

                                        Абырзенқәа
Абырзенқәа ар ӡхыргыеит рҳәоит Самсуныи Карасундыи Ордаи.

                                        Қемал ԥашьа
Трабзантә иааз аӡәы излаиҳәоуаз ала, ажәлар ргәы ԥҵәан аибашьра ҳҭахым ҳәа игылоуп, Қемал дызҿыугьы бзиа ирбуам, ар ирҭуам, мчыла имгозар.
                                                            
                                        Ҭырқәтәыла
                                    Мусҭафа  Қемал
Агазеҭ "Нор-Ашхатавор" излаҳәроуала Қемал ир есымша ааира ирыгхоит, аха аҽазыҟаҵара даҿуп аибашьра ӷәӷәа ҟаиҵаразы. Қемал имч аиҳара Измыт ааигәа иҟоуп. Ерзерумыи, Сивасыи, Трабзаныи, Самсуныи иҟаз ир даҽаџьара игыеит.

                                             Киликиа
Беируҭтә араб газеҭ "Лисан Иул-Хан излаҳәоуала Қемал ирыи афранцызқәеи аибашьра ду ирымз аҿы афранцызқәа еиааин Адана, Тарсон, Мерсина, Арад иргыеит. Қемал ир шьҭахьла иҭрысны иахцоз ф-нызқь винтовка, 14 пулемиот, ф-нызқь аԥсцәа нрыжьт.

                                               Иапониа
Парижтә агазеҭқәа изларҳәоуала Иапониа аӡхыҵра ҟалан ақалақьқәеи ақыҭақәеи кры ԥхасҭахыеит.

                                                Трабзан
Аурыс бол-цәа Новороссисктә, Тҟәаԥстә, Шәачатә,  зны-зынлагьы  Одессатә инеилуоит Трабзан, аболҳевикра ларҵаразы. Аҭырқәцәа аблшевикра закәу, иаҵанакыуа цқьа ирыздырам. Аурыс ирбалакь зегьы аб-цәа ҳәа ирышьҭоуп. Аҭырқәа газ. "Истикбали" аб-цәа рҭыӡшәа анырҵоит урҭ пыусқәа даара ирҿыхуа. Қемал дахыҟоу Аннгорви, Трабзаныи радиола еимадоуп.

                                             Новороссииск
Новороссииск зны аб-цәа инрыжьзаарын, аха ожәы ашьҭахьы дара еиҭаргыеит. Ожәы Новороссииск аб-цәа рнапаҿы иҟоуп, уахьынтә иаақәаз изларҳәоуала.

                                      Аредакциа аҟнытә
Аԥсуа газеҭ "Аԥсны" аредакциа шәыҳәоит агазеҭ зауқәуа, ахә аԥара алазымгалац, ԥсыхәак зламоу ала, иаарласны иалажәгаларазы Очамчыреи Гәдауҭеи агазеҭ ахы азҭуа, аподписчикцәа ирзызшуа, ауаа рыҟны.

                                      Иапониеи аб-цәеи
Сҭампылынтә излаарыцҳауала, уа ироут радтола адырра, Иапониа ир Сахалинтә иқәигом Урыстәыла дзацәажәаша еиҳабырак ҟалаанӡа. Ожәы иҟоу аиҳабыра, еиҳабырас ирԥхьаӡом.

                                             Литва
Аполиакцәа рыфронт аҿы Литваа рыр лорд Керзон аҳәаа идырбаз иахысны х-дивизиак раҟара аполиакцәа рыр ирықәлт, аха шьҭахьла икарцеит, егьрылымшеит.

                                        Врангелыи аполиакцәеи
Лионынтә Иаарыцҳауала аинрал Махров Врангел иҟнытә Варшава дыҟоуп, уа иҟоу аурыс еинралцәа рҿы ацәажәара имоуп 150,000 раҟара ар изеизыргар азы, Врангел ицхрааразы.. 

                                           Врангел ир
Сҭампылынтә Излаарыцҳауала Врангел ир Мариуопол нрыжьт, шьҭахьла ицеит.

                                          Владикавказ
Владикавказтә иааҩуа ажәала Екатеринодар ааигәа аб-цәеи Врагелыи аибашьра ду рыман. Врангел ир 30 в. раҟара шьҭахьла ицеит.

                                              Сербиа
Сҭампылынтә ажәа иааҩуала, Сербиеи Македониетәыи атәым ҳәынҭқаррақәа рахь ирышьҭразы иҟоуп ҩышәыи ҩынҩажәеи ааьа нызқь ԥуҭ ача, убрыи аҟара ԥуҭ аџьықәреи.

                                        Аболшевикцәеи аполиакцәеи
Парижтә агазеҭ "Темс" излаҳәоуала, аб-цәа рнапаҿы иҟалаз аполиакцәа рқыҭвқәа рҿы даара идыргәаҟыуеит, аполиакцәа ԥаса зегьы рабџьар рышьҭадырҵуеит, абџьарк здырбалуа дыршьыуеит. Мазара змоу абеиақәа зегьы ашьра рықәырҵеит. Аб-цәа рзы ажәа бааԥсык зҳәаз шьроуп иқәу. Убри еԥшқәа рыла адгьылқәа иҭадырцәқәаз рҿы аурысқәа ндырхоит.

Аԥсуа газеҭ "Аԥсны" аредакциа шәыҳәоит агазеҭ зауқәуа, ахә аԥара алазымгалац, ԥсыхәак зламоу ала, иаарласны иалажәгалар азы. Очамччыреи Гәдауҭеи агазеҭ ахы азҭуа, аподписчикцәа ирзызшуа, ауаа рыҟны. ( Ари 2-нтәны иануп!!)

                                                    Асоиузникцәа

Англиеи, Италиеи, Франциеи аполиакцәа ирыдырҵеит дара рҳәаа иахысны Урыстәыла иаламларазы «…».

                                                 Аболшевикцәа
Аб-цәа гәҩарас ирымоупаполиакцәеи Врангелыи аидгылара рымоуп ҳәа.

                                                    Афина
Аиҳабыра ишьҭырхыит аус "военныи суд" дарҭаразы ԥасатәыи "ркорол" Константин. Уи инаҩс иҩызцәагьы аус иарҭоит.

                                                   Индиа
Алесқәа рыла адырра иҟоу ала Индиа рделегат раԥхьагыла Магомет Али аинглызцәа адырра рыиҭеит Ҭырқтәыла ожәы ишазныҟәоуа ԥыҭк ԥсгашьак арымҭар Индиаа рыр, аинглызқәа рҿы иҟоу, оҳәшьҭахьтәыла дрыԥхьар азы.

                                        Қырҭтәылаҟа иаауа асасцәа
Қырҭтәылаҟа иаауеит рҳәеит Европаҿы апролетариатцәа раԥхьагылақәа: Франциатә Ренодали, Блиум Германиатә, Каутски, Англиатә – Макдоналд Шоу Сноуген, Белгиатә Вандервилде, Гиуисманс де -Брукер.

                                                      Аполиакцәа
 Аполиакцәа Сувакла ргыеит

                                                      Брусилов
Агазеҭқәа изларҳәоуала Брусилоа аб-цәа рҿы дахьыҟалаз аҟнытә ажәытә фицарцәа ӡәырҩы аб-цәа рахь иасыит, аха уезгьы Брусилов даара ишьклаԥшуеит, маанак ҳзыимуааит ҳәа.

                                  Насҭхатә амрагыларахьтәыи ареспублика
Владивосток уҳәа убрахьтәыи аиҳабыра ишьҭырхыит дара рхатә республика рымазааразы, ихазны аха Урыстәыла хыс иаманы.

                                                      Ензель?
Ензель иҟаз аб-цәа дырҵысын Ҟрым афронт ахь ирышьҭыит.

                                                     Ҟәбина
Аб-цәа рахьтә излаҳаҳауала Ҟәбинаи Новороссиискыи Врангел ар иӡхыижьыз егьырзмырҽеикәа, аԥхасҭа ду рыманы, шьҭахьла ицеит.

                                               Врангел ир
Врангел ир Днепр аӡ ду ирт рҳәоит, аха ари цқьа идырым.

                           Қырҭтәылатәыи аусуцәа рделегациа адымкылара
Аб-цәа рыҟнытә ахадара зманы Қырҭтәыла иҟоу Киров ақырҭқәа реиҳабыраҿы адырра ҟаиҵеит, ақырҭ усуцәа рделегациа Урыстәыла аб-цәа рахь ацара азин ҟалуом ҳәа.

                                         Аполиакцәа рыцхыраара
Парижтә агаз. "Темпс" излаҳәоуала Америка реиҳабыра Антверпенттә (Белгиа) ирзырышьҭыит аполиакцәа абџьар ҳәа анырҳәа аамҭазы Белгиагьы адырра ҟанаҵеит исылшуала аполиакцәа сшәыцхрааҩуп аб-цәа шәахрабашьуа ҳәа.

                                              Белгиа
Белгиаа, афранцызқәеи рыԥҟарала Белгиаа рыр рхыԥхьаӡара иазҳауеит..


                                             АХРОНИКА
                            Аҟәатәыи електрическаиа Станциа
Сынтәа аарҩара аныҟаз, аӡқәа ҭабаны ианыҟаз Аҟәатәыи ацәымзақәа даараӡа алашара бзиа рыман. ожәы ақәа анау аӡқәа ианрызҳа, алашара маҷхыеит. Управаи астанциа Аҟәаа агәра ддыргоит аӡқәа ахҭабаз иахҟеит ҳәа. Аҟәаа ари вӡы ҭабара ишахымҟьа рдырыуеит, аха ихарымҵар иркыузеи!!..

Аҟәа агаз ахә – фунтк 17 м. рҿы иҟалыеит.

Ари амза 6 рзы Самырзаҟана, Гәмирашҭа ақыҭан, Ваҷариак иҩны абрагьцәа тәоуп ҳәа раҳан амилиционерцәа неин аҩны шеимырдоз, абрагьцәа убри аҩны иаакәшан еихсыуа иалагыеит. Милиционер Ҷедиеи, ԥышьҩык аҳәсақәеи ршьыит. Абрагьцәа цеит.

                                                                               
                                                                                   РЕДАКТОР: Д.ГӘЛИА
                                                                               
                                                                                      Сухум. Типогрфия А.М.Зайдшера


                                             А   Ԥ   С   Н   Ы
                             Есы-мчыбжьа иҭыҵуа демократ газеҭуп
                       Ахә 5 м.                                                     Ахә 5 м.
   № 35 (73) АҨАША СЕНТИАБР АМЗ 28 РЗЫ 1920 ШЫҚӘСА РААН (73) № 35

                                      АГАЗЕҬ "АԤСНЫ" АКАНТОА АҞНЫТӘ
Мызкы агазеҭ "Аԥсны" хәыс иақәуп 20 м.
Агазеҭ азы акареспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонденциа аҩра зыҟалуам.
 Агаз. "Аԥсны" адрес: Сухум. Тиапография А.М.Зайдшера 

                                          АҞӘА, 18 СЕНТИАБР
Цгьа мбакәа, бзиара оҩы издыршам ҳәа ирҳәоуа ҵабыргыуп. Акы иамырҿыхакәа, акы рыгәҭасны, ӷәаӷәала иамырхыџхыџкәа зхы иахәуарҭоу аҟаҵара иақәымшәуа ауаа рзоуп абарҭ ареволиуциақәа зыҟалуа… Ԥаса – 1905 ш. рзы ареволиуциа хәыҷы иҟалаз, ажәларқәа ргәы рҽаннаҵан, даара рхы иазеиӷьқәаз кыр ҟарҵеит, рыусқәа дырҽеит, иманшәаланы наҟ-наҟ азы ишьақәдыргылт, наҟ-наҟ иҟалашаз ареволиуциа иазықшны … Ожәы ари ареволиуциа ду аныҟала, рыусқәа ирхыианы ирымаз нарыкӡеит… Ҳара ақсацәа қасатәыи ареволтуциа хәыҷы аан қыҭк шьоукы ацәа ҳаалырхын «ақшьа шәҟәы» ҳдырҟаҵеит ҳабызшәала. Убри ауп убри ареволиуциа иалҳаошаз… нас уи нахыс ҳацәт, цәамҭхаа бзиала, уи анаҩс ҳазызгәаҟыуа, иаҳҭахыу ак ҳамамшәа, даҽазны револиуциак ҟалоитҳәагьы ҳаҟамызт. Ҳшыцәаз ари ареволиуциа ду, ажәларқәа зегьы агәгәҳәа ианеиланаҵа, ҳааҿыхашәа аауит, аха згәы зҽанымыз ауаа, ауаа цәамхьацәа иаҳыурҟаҵозыи?! Ҳхы зқәаҳкыуа ҳаздырам, ҳаҽшеидаҳкылара ҳаздырам, арҭ аба згык ажәлар егьыдзырҽеиуам. Ари ареволиуциа ду ҳхы иааҳзамырхәа, ари аҵкыс еиҳау револиуциак ҟалаанӡа ҳәа ҳаԥ?шызаарыма? Аусқәа ҟазҵуа аҵароуп, уи ҳара ҳзы ихәшәхыеит, аусқәа ҟазҵоуа еидгылароуп, уи ҳара ҳзы иҟам, дасыу ихы ахынахыуа дасны дцоит, изҭахыу сара шәсышьҭал, изҭахымгьы уа шәыҟаз ҳәа… Уи дзышьҭоу ажәлар ирыздырам, ажәлар ирҭахыу, уи иҩыуа ицоуа издырам, ас аус оҩы изыҟаҵуам… Ҳара иаҳҭахыуп аҵара, ҳара иаҳҭахыуп аидгылара, ҳара ҳабызшәа – ҳаԥысшәа ҳмырӡроуп, ҳабызшәа анаҳцәыӡ, ҳаԥсуарагьы ыӡт. Убри аҟнытә кыр ҳаошозар, кыр ҳамазар зегьы, аԥсхәрақәеми, ачарақәеи ирықәмыркәа аҵара, ҳаԥсшәа змырӡша ирықәҳарӡып…  Шьҭа аҵара ҵаны ҳаусқәа анбаҳарҽеиуеи ҳәа аӡәы угәы иаанамган, уи ҳара ианба ҳахьӡои умҳәан, избан акәзар, жәлар рыусқәа ҟазҵоуа, абарҭ ареволиуциақәа ҟазҵоуа уҳәа рыбжеиҳараҩык ехьазын акәым аус зырыуа, наҟ-наҟ азыҳәоуп. Ехьатәыи ареволиуциа, издыруада дук егьҳзалмыршаргьы наҟ-наҟ азы ҳахиазааит. Ҳабызшәа мырӡкәа, ҳҽеидкыланы, аҵара ҳаманы ҳҟалар, ԥсыхәа амам мышкы џьара ҳкылымсразы.

               ҲАҨЫР  ҲАУРЫЖЬУАМ, ҲААГЫЛАР РЫУАМ
Ажәа хаақәа, ажәа гәынкылагақәа ус инхыит, есааира ҳара аԥсуаа ҳханыҟәгара ецәахыуа иалагыеит, анахь ҳгәыӷыргьы, арахь ҳгәыӷыргьы ҳахцалагь ҳара ҳаҩнуҵҟа иҳамаз ҳахаанхт, даара мыцхәы ахныҟәгара џьабааны, иодаҩны иаҳзыҟалыеит, ҳаҩныуҵҟа иҳамоу ҳхы иаҳархәап, иҳамамгьы ожәы зны ҳаныу? дҳацхраап ҳәа ҳагә иаанагуан, аха сасгьы ԥшәымагьы ҳаџьықәреи хәыҷы, ҳҟәыд хәыҷы ҳаарзынхан даара џьабаацәгьа аабуа ҳҟалыеит. Қарҭтә, Қәҭешьтә,Озургеҭтә, Ԥуҭтә, егьырҭ ақалақь хәыҷқәа рыҟнытә ауаа "аполномочиақәа" рыманы, аџьықәреи азы иаауа ахә ду ахҭнырҵуа илыеи илалаган, аџьықәреи иҟаз зегьы ргыеит, ҳземствагьы агьалымшагәышьеит. Аԥсуаа рыцҳақәат 1500 манаҭ ԥуҭк азы рҳәан, ирымаз, ирфуаз рџьықәреи ԥуҭқәа рҭеит, ожәы амла ишагара иҟоуп. Ажь рҭеит, аҿа ҟалап ҳәа оҩы дақәгәыӷӡом. Аԥара ду аџьықәреи иаҭнаҳхыит ҳәа иҟаз, ргәыӷра мцыурахыит, избан акәзар, ачыҭ 50 манаҭ иаԥсаз ожәы 500 манаҭ рыҟны ицеит. Убас аџьыка, агаз, асԥычка, асапын, аимаақәа, зегьы рыхә каамеҭла иҟалыит. Аԥсуаа ҳҭаҭын?қәа хәда, ԥшыда аманаполиа мыжда иагыит, убри иахҟьаны аҭаҭын ҟаҵара ауаа аҟәыҵт. Ажь шықәсык иҟалоит, шықәсык иҟалаӡом, сынтәа даара ажьқәа бзиан. аха амаҭәа змагәышьада. баша атәымуаа иргашт ҳажь дуҩ Аԥсуаа енакәзаалагь гра дус иҳамоуп аҽеидымкылара, аҳәоу еқәшәара убрыи сынтәатәагьы иаҳмыхьуазар, ҳажь ду икаҳаз баша акырзмоу атәым уаа ҳхыччуаидааргом, ахә иақәнагуа ақәҵаны иҟаҳҵап, убрыи аиҿкаара аземства анапы ианыуп, аԥсуа жәлара ҳзы иҟазар. Ақырҭуа ҳаиҭахызар, дҳацхрааитаброжәы: ажәлар акәмызцәа иафт, амал рымҵәеит, еилаҵз рацәахыеит, ирыцҳауп. Аземства ҟалыит ҳәа ргәырӷьаҵәа иҟан, аха уигьы, заманак егьазыҟамҵеит ақыҭа рзы: аземства изанагуа агород акупеццәа уҳәаргьы ишаны иргоит, ақыҭатә иаауа иџьабааха 3 - 4 …. аочеред иқәгылоп, ԥыҭ-чыҭқәак рокгәышьоит, џьабаала, еисрыла, еиқәԥарыла. Исабаԥуп иҟаларацы даус ақыҭа иақәнагуа абақәа, "апродуктқәа" анааигалагь убрахь азышьҭра, абра аочеред аҟны баша рыус ҳмыӡрац. Асовет ҳәа Аҟәа иртәаны иҳамоу ажәлар рзы иҟазар, о, дадраа, шәысбаҟоу ҳәа иҳазҵалааит, ишәыгыузи ишәыбзоузи ҳәа иаҳхылаԥшлааит.
Ҳсовет иахамышҭааит ажәлар ргәыӷра ажәлар ргәаҟра аԥаса Николаи гәышьа ихаан еԥш ехьагьы астражникцәа (саҭарымҵааит) амилиционерцәа ирцәырак?от ҳауажәлар. Ари ареволиуциа ду иҟау, ари аҭынчра ду иҟоу, даара (ҳауаажәлар) макьана иаламчацт, ирыздыром, ачыҭ мыҭәқәа рыхә андыухалагь ареволиуциа иахароуп ҳәа азамана ҳәуа илагоит; ҳауаажәлар еидкылам, аҽеидкылара (организациа) рымам, едызкылуа, ахы рызҭа дрымам. Еизарак ҟаҵаны ирыгыу ирыбзоу еибыҳәара рзыҟаҵуам иҳамоу, џьабаала иҳарҳаз, иахаҳҭахыу, ишаҳҭахыу иаҳзыҭыиуам. Иҳамам шҳамам ҳаанхыеит. Убарҭқәа рыҟны ҳсовет ҳаханымыршҭлааит, ҳконституциагьы шьҭа "афора" иҭалт, шьҭа ақәра ааит, иқәнаган еилкааны иаабарцы. Ажәлар рыла ҭраа асовет иахәаԥшуоит, амч амазар ирҭахыыуп, мчамамкәа еижьаганы, иԥарданы ехьа знапаҿы ҳаҟоуи Аԥсныи рыбжьара иҟаны акгьы иаԥсам.
                                                                                      Хывнҷажә

                                         АҲӘЫНҲӘАХ
Зны, Аԥсны иҟаз аҷҟәындар Гавриил, чара бзиак дшахатәаз ицахатәақәаз ауаа рахь аӡәы даара аҵара ду змаз, ԥшьба-хәба бызшәала аԥхьара здырыуаз, ауаа рахь шьарда ҳапҭыр зманы иҟаз даагылан, аҷҟәындар Гавриил ус еиҳәеит: "Сара такәу ааҵуеит акы сгәы иҭеижьҭеи иуасҳәаразы, аха бзанҵыкгьы сазыманшәаламхыеит" иҳәан: "ҵабыргны, Анцәа дыҟоушь" ҳәа дыизҵааит. "Аа, ҵабыргыуп, ари еиԥш ахшыҩқәагьы зны-зынла оҩы ихаҟны иаиуоит, ариџьашьатәым", иҳәан аҷҟәындар "уара бзанҵык а-Еуангелиа уаԥхьахьоума" ҳәа дыизҵааит. "Сара Еуангелиа ԥшьба-хәба бызшәақәа рыла срыԥхьоит. Зегьы ак еныу оуп ирныу, ирҳәо" иҳәеит аҭакс. "нас ишԥоубои,угәы иахәоушь ианыу" иҳәеит аҷҟәындар. "Уи ишаныу ала ауаа рыбзазара шьақәгылазар ишԥаҟаларыз? Адунеи џьанаҭ ҳәа ззырҳәоуа уи акәымхозыз", аҭакс аҷҟәындар. "Нас ус акәзар, уара ҵара змоу аӡә уоуп, уҳәатәгьы ажәлар инаргоит, Еуангелиа ианыу ибзиоуп уҳәалар, ажәлар ираҳан, ишьҭырхын, абраазы уаргьы иуҳәоит ибзиоуп ҳәа, анарцә Анцәа иҭабуп ҳәа уаиҳәап, уаҳа иуҭахыузеи?", иҳәеит аҷҟәындар. Иара убасҵәҟьа иреиҳауп ҳәа сгәы иаанагоит, аҷҟәындар Гавриил, абрис аамҭазы дыҟазар, Анцәа иҟазара ззыгәҩароу уожәтәы ауаа.
                                                                                                 Е.Ачба

                          ИЛИА ҶАВҶАВАӠЕ ИҨЫМҬА ИАҾЫРԤШШӘА
Ишәҭит ашьхақәа,
Ишәҭит архақәа,
Ишәҭит абнақәа,
Сыԥсадгьыл сызкәыхшаша,
Уара ианбыкәу уанышәҭыуа?

Иҿыхыаит адәқәа,
Иҿыхаит аԥсаа,
Иҽыхаит ауаа.
Сыԥсадгьыл сызкәфыхшаша,
Уара ианбыкәу уанҿыхауа!?

Ажәларқәа ԥхьала ицоит,
                                        Рыбызшәала аҵара рҵоит,
Шьаҭамырӡга уи Ҟарҵоит,
Сыԥсадгьыл сызкәыхшаша,
Ианбыкәу уара ас аныҟауҵуа!?

Ажәларқәа еидгылоит,
Ирыгу ирыбзоу еибырҳәоит,
Еиҵашьыцрак Ҟарҵаӡуам,
Сыԥсадгьыл сызкәыхшаша,
Ас уара ианбыкәушь уаныҟалуа?!
                                                      Д.Гәлиа

                                             АԤСНЫ АЖӘЛАР Р-СОВЕТ
Аизара (ақәтәара) сентиабр мза 14 рзы "аповесҭка" иқәгылан Аԥсны аконституциа аус аӡбра. Уи аус напы адыркаанӡа ҳфракциа асовет аҿы азҵаара ҟарҵыит: 1) "Аԥсны акомиссариат ирдырыуоу Аԥсны дгьылс иҟоу зегьы 1-и категориа ҳәа иԥхьаӡаны 7 демиаҭынк еиҳа уаҩы имоуа аԥҟара зақәырҵаз; 2) Атәым милаҭқәа иашьагәыҭыу ирмазҵаакәа Аԥсны адгьылқәа зыркыз; 3) Чрезвычаиныи военныи суд ҳәа Аҟәа иҟоу 25-ҩык уааԥсыра икыдҵаны изыршьхьеу.
Абрис зегьы акомиссариат, ирдырқыуозар, хҳәаас иақәырҵазыи?! ҳәа раԥхьа ажәа ахырҳәаат Военныи  чрезв. суд. 3 - 4 сааҭ абрис аус ажәа ахырҳәаан. Аҵыхәтәан Асовет аиҳараҩык рыла (15 адгылаҩын, 12-к иазыразымызт), военныи чрызвычаиныи суд аҟамзааит ҳәа ԥҟараны иақәырҵт.
                                                           Д.Аланиа
Агьыи аизара  сентиабр 21 рзы иҟалоит.

                                          АԤСУА  ШКОЛҚӘА
Абар аҵара аамҭа ааит, аха аԥсуа школқәа рҿы џьара-џьара арҵаҩцәа рҭыԥ аҿы иҟаӡам, ианнеиуагьы Анцәа идырп. Даҽаџьарах арҵаҩра азин шәымам ҳәа авбақәа рыҭаны иҟарҵан, аус гәыкала рнапы рзамыркыуа иҟоуп. Сара абрис зҩуа сгәаныла иаԥсыуоу арҵаҩы ҳара аԥсацәа шаҟа аҵаразы ҳгәаҟыуа идырроуп, ианамҭоу аӡәы иабжьеимгакәа ихала аус дахагылароуп, гәыкалагьы аҷкәынцәа идыирҵалароуп. Агьи азин змам ҳәа изҿыу аԥсуа рҵаҩцәа иҭыԥ аҿы дыԥсахымкәа дгылазароуп, "азин змоу" аԥсуа рҵаҩы днеины дыиԥсахаанӡа. Азин змамкәа аҵара змоу аԥсацәа џьоукы азин змоу рыҵкыс еиӷьқәоу рацәоуп, урҭ азин шәымам ҳәа иалцаны азин змоу дыҟамкәа, ашколқәа рашә аркра сара саӡәыкны иамҩамкәа избоит, аус иазеицәоуп.
                                                                                                                    Гә.

                                            ХРОНИКА
Ацәгьауцәа рыҵәахразы Кәыдры администрациаала иҭаркыит мызкы, мызкы аҭакра рықәҵаны абрис ҵаҟа зыхьӡыи зыжәлыеи аныу ауаа: Арадутә В.Лаакаиа, В.Кварацхелиа, Џьото Дадахоу, Ив. Дадахоу, В.Лаакиа, Ҷлоутә – М.Аҳәба, Илыртә – Д.Багаҭелиа, Гәыԥтәи – Л.Емырхәба, Ԥ.Ԥлиа, Ԥақәашьтә Гвегве Ачба, Гожо Ачба.

                                    АЖӘАБЖЬҚӘЕИ  АҬЕЛҚӘЕИ
                               Врангелыи Франциеи реицәажәара
Варшава аполиакцәеи, Врангелыи, афранцызцәеи дыук мырҵыкәа аицәажәара ҟарҵоит ахџьарагьы еидгыланы аб-цәа рҿы аибашьра ҟарҵаразы. Афранцызқәа адгылоит аполиакцәа афатәыи аибашьыгаи рырҭаразы. Аполиакцәа рыла Врангел ицхраароуп. Абарҭ арқәа реиҳабыра аӡәы инапаҿы иҟазар оуп… Абас рҳәоит агазеҭқәа.

Германиа иабџьар шьҭаҵара
Версаль асоиузникцәа аԥҟара иҟарҵаз ала Германиа раеропланқәа зегьы ианаамҭаз аҿҳәаразы асоиузникцәа иахыддырбаз инаганы ишьҭарҵеит. Ожәы шьҭа нападыркыуеит Францеие Белгиеи рабџьарыи раибашьыга маҭәақеи аибашьраан Германиа инапаҿы иҟалаз рыхнырҳәра.
                                     Германиеи Австриеи «рҵыхәтәы»
Афранцызқәеи италианццәеи аицәажәара ирымаз Германиеи Австриеи рыӷбақәа ршара аҵыхәала еинаалыеит.                      

ГЕРМАНИА
Германиа сынтәа аҽаҩра даара ибааԥсхыеит.

                                             Аб-цәа рыҟнытә
Москватә излаарыцҳауала Свисочи акәш аибашьраҿы аб-цәа иргыеит пулемиотк.

                                             ФРАНЦИА
Ареспублика хыс иамоу, пезидент Милеран салҵыуеит ҳәа ашәҟәы алаигалт, аха уи иҵара Францызтәыла аиҳараҩык бзиаирбуам, дааныркылар ҟалап. Ожәы иара Милеран игәабзиарагьы иаҳа еиӷьуп рҳәоит.

                                   Аерманцәеи аб-цәеи реибашьра
Азарбеджаныи Ермантәылыеи ехьа ожәраанӡа еинышәашәа иҟан. Ожәы "Слово" излаҳәоуала аб-цәа еиҭадырҿыцит аибашьра, ԥыҭкгьы ԥхьала ицаит, аха аерманцәа ар рыԥрыжьлан шьҭахьла еиҭакарцеит.

                                               Аполиакцәа рыр
Аполиакцәа рыр, ԥхьала ицоуа, уажәы Дубно ргыеит.

                                       Аерманцәеи аҭырқәцәеи реибашьра
Олта акәш аерманцәеи аҭырқәцәеи реибашьра аҵыхәтә ԥымҵәацт. Ожәы аерманцәа ихындырҳәыит арацәа ҵыхырҭақәа. (Ожәраанӡа аҭырқәцәа рнапаҿы иҟан).

                                                    Аполиакцәа
Аполиакцәа рнапаҿы иҟалыеит рҳәоит Соруч, Бродыи убырҭ рнаҩс аполиакцәа Дубногьы ргыеит.

                                                    Енвер-беи
Енвер-беи (Енвер ԥашьа) ожәы Бақә амрагыларахьтәыи ажәларқәа реизараҿы дыҟоуп рҳәоит.

                                                    Қемал ԥашьа
Абырзеныи Қемал ԥашьеи реибашьраҿы Қемал ир шьҭахьла ицеит рҳәоит.

                                                      Франциа
Францызтәыла апезидент Кандидатс иҟан ԥасатәыи апезидент Милераныи Рауль-пиреи, Буржуаи. Милеран иоут 528 бжьы, Руаль?-пире – 156 бжьы, Буржуа– 133 бжьы.

                                                  Самырзаҟана
Самырзаҟанатә амилициа рначалник Чехериа ари амза 20 рзы, Џьуар ақыҭан икыит абрашьцәа Хәыхә Чачбеи, Ермолаи Арканиеи. Арҭ абрагьцәа даара цәгьа зыухьоу уаауп, ашьха ауаа дырҳәыуан, дыук мырҵыкәа арахь Аҟәаҟа иаарышьҭразы иҟоуп.

                                               Агазеҭқәа рыхә ацлара
Қарҭтәыи иаауа агазеҭқәа даара рыхә иазҳаит. Ожәы аакьыскьа 8 м. рҿы инеит; уи шџьаҳшьоз, ожәы 25 м. рҿы инеит.

                              Аболшевикцәа рыҟнытә
                                      Врангел ир
Москва иҭыҵуа аб-цәа ргазеҭ "Правда" излаҳәоуала, Врангел ир Ҟрыим иҟоу 150,000 -ҩык рҟынӡа инаӡоит.

                                                  Гродно
Гродно ақалақь акәш аб-цәа рнапаҿы иҟалыеит аӷәӷәарақәа кры.

                                        Аб-цәа рыԥхасҭа
Варшаватә иааҩуа ажәала Варшава ааигәа аибашьраҿы аб-цәа ироут уаала аԥхасҭа 178,000-ҩык, убырҭ рахьтә 98,000-Ююык тйъаны иргыеит аполиакцъа, 50,000-ҩык ршьыит, 30,000-ҩык атәым ҳәынҭқаррахь ицеит.

                         Шьарда иаҳзаԥсоу, ҳредарктор Д.Гәлиа! 
Ҳгазеҭа "Аԥсны" ухы уамегӡакәа ааԥсара иадыубалуа аџьшьарала, есааира иџьашьтәхәыуа иҟалыит, аԥсуаагьы иаазқәылаз иаԥхьуа иалаг?ыеит. Ари сара схаҭала даара сеигәырӷьоит, Анцәа иаамышьҭахь уара иуџьысшьоит. Акы сгәы иалоуп, абрис Аԥсны жәлар р-Совет "атчетқәа" ҳгазеҭ иаханымлуа. Убри анҵара сара уалс искыуоит иахьа нахыс. Сгәы иаанагоит уи агазеҭ иаԥхьуагьы еиӷьаршьап ҳәа, уаргьы мап уҳәарым ҳәа.
                              Д.Аланиа
                     1920 ш. 18  сентиабр

                                      Редакциа аҟнытә
Асовет аҿы ишьҭырхыуа аусқәа ҳгазеҭ ианыларазы ҳҭахыижьҭеи крааҵуан,ӡырҩы ҳрыҳәахьан убри аҵыхәала, аха рхаҿы ирзаагомызт, ожәы уара ДҩАланиа, сара схаҿы иаазгоит убри аус ахыуҳәаз аҟнытә даара иҭабуп ҳәа уаҳҳәоит, иаҳзаауцҳауагьы џьшьара ду аҭаны ҳгазеҭ ианаҳҵалашт.

                                    Агазеҭ "Аԥсны"
аредакциа шәыҳәоит Лыхныи, Аьгархықәи, Дрыԥшьыи, Жәындәрыԥшьыи, Џьырхәаи, Мгәыӡырхәаи, Кадахәареи, Оҭҳареи, Блабырхәеи, Бармышьыи, Бамбораи, Ԥсырӡхаи иҟоу аподписчикцәа аԥсуа газеҭ "Аԥсны" зауа, ԥсыхәак зламоу ала, ахә аԥара ари ҳазныу ашықәс бжактәыи иаарласны иалажәгаларазы Гәдауҭа З.Бениа иҿы.

                                                                                            
                                                                                               РЕДАКТОР: Д.ГӘЛИА
                                                                                           
                                                                                Сухум. Типография А.М.Зайдшера 



















                                       А   Ԥ   С   Н   Ы   
                                   Есы-мчыбжьа иҭыҵуа демократ газеҭуп
                    Ахә 5 м.                                                    Ахә 5 м.
       № 36 (74) АСАБША ОКТИАБР АМЗ 8 РЗЫ 1920 ШЫҚӘСА РААН (74) № 36

                         АГАЗЕҬ "АԤСНЫ"   АКАНТОРА АҞНЫТӘ
Мызкы агазеҭ "Аԥсны" хәыс иақәуп 20 м.
Агазеҭ азы акарреспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәаи, ирҵәахыуам, инырхыуаит. Карандашьла акорреспонденциа аҩра зыҟалуам. 
Агазеҭ "Аԥсны" адрес: Сухум. Типография А.М.Зайдшера.

               Аҟәа амҳаџьыр ус аҵыхәала иҟоу акомитет иҟарҵоит
                                        АҼЫРҨРА ДУ 
Аҟәа адә ду аҿы 16 - 17 октиабр мзазы, иалҵыуа аԥара амҳаџьыр ус иахәарҭахаразы. Амш цәгьахар адырҩаҽнынӡа иахыргоит. Идырҩыоит аҽыҩ дуқәа, аҽыҩ хәыҷқәа. 100,000 м.ирыԥсоу хәҭас аҽыҩқәа рзы ишьҭоуп.
14 ари амза инаркны аҽыҩқәа змоу ашәҟәы рҽанырҵоит акомисариат аҿы В.Т.Ачба иҟны.
                   Аҽыҩра иазкыу акомиссиа

                                           АҞӘА, 8 ОКТИАБР
Абрис ожәы иахәаԥшыуеит жәлар р-Совет Аԥсны азы аусқәа зегьы иреиҳаны, Аԥсны азы аисториа ус – Аԥсны "аконституциа". Шықәсыкыи бжакыи зҵыхәа ԥымҵәаз, ожәы ари амчыбжьыкала иалганы Қарҭҟа ирышьҭыроуп при амза ҳазныу 15 мшы  рҟынӡа. Дараӡа аимакыра дуқәа рымоуп Аосовет аҿы. Џьоукы Аԥсны зин кьаҿла Қырҭтәыла иалаларцы рҭахыуп, даҽа џьоукых зин ҭбаала. Рыуа Аԥсны азы еиҳа абзиара зҭахыу дҳаздырам, аха ҳара ҳгәаныла Аԥсны зин ҭбаала Қырҭтәыла иалалароуп, ақырҭқәагьы уи мап азырҳәоит ҳәа ҳаҟам, Аԥсны аҭоурых цқьа ианахәаԥшлагь. Ҳаԥшлап, иҟалуа аабалап…

                                АԤСНЫ ЖӘЛАР Р-СОВЕТ. 
                                     Сентиабр 21 рзы
Ехьа Асовет еизараны иҟан, аха апредседател ичымазара аҵыхәала изымеизеит, убри аҿытә агазеҭгьы атчет сзанҵуом. Ус егьа иҟазаргьы асовет аҭыӡшәа ҩбаҟа-хԥаҟа ажәа абра ианысҵар имцхәхарым ҳәа сгәы иаанагоит. Ари уажәы ҳаазқәылаз лассы-лассы автономиа, аконституциа ҳәа аԥсуаа ирҳәауа иалагыеит: урҭ захьӡқәоу шамаха еилкааны издыруа маҷуп: уажәы ааигәа аԥсыуак хар змаӡам, ақыҭан иҳабык ҳәа ирԥхьаӡуа, аӡәыи сареи ҳзеицәажәуаз ус сеиҳәеит: "ақырҭқәа автономиа ҳарҭит ҳәа ҳаҳауоит, агьырҭ аҳәынҭқаррақәагь рнапы анырҵароуп, мамзар ҳазыразым, избан уҳәар, урҭ азыразымзар аԥсуаа "ҳамала" агьҳалдыршуам…"
Уи игәы иаанагаз ала автономиа захьӡыу хатәы аҳәынҭқарра аура акәу џьишьуоит. Автономиа закәу уи акәым. "Автономиа" бырзен бызшәоуп, аԥсышәала еиуагар,"ахатәы закәанқәа" (свои законы) ҳәа ауп. Автономиа иаҳәаӡуам "ахатәы закәанқәа" иара иаҵанакыуа заҟароу, ихынӡанаӡуа, ажәак ала – автономиа (ахатәы закәанқәа) хәыҷхар ҟалоит, идухар ҟалуаит. Иаҳҳәап уажәы адгьылк автономиа змоу: Канада, Финландиа (аурыс мнапаҿы маныҟаз); Канада автономиа еиҳа иҭбаан, идун, Финлиандиа автономиа аҵкыс. Автономиа даҽа ҳәынҭқаррак иаланы ауп изыҟоу, иара ахала? иҟалаӡуам. Канада аинглыз илоуп, Финлиандиа илан аурыс, агьырҭ автономиақәагьы доусы ҳәынҭқаррак, ҳәынҭқаррак ирхьыԥшуп, уажәы ҳара ҳ-Аԥсынра Қырҭтәылан изладу еиԥш. Автономиа амчра, ахсаалаиаҵанакыуа зхатәы закәанқәа, "автономиатәы аконституциа" ҳәа иашьҭоуп. Убри аконституциа заҟароу ауп автономиагьы заҟарахуа. Аԥсны Асовеи ҟалеижьҭеи ҩсқәса ирықәуп, ехьа уажәраанӡа иазеилмыргацт Аԥсны автономиа еиуа зеиԥшроу, аконституциа заҟароу. Џьоукы автономиа ду иахыоит, џьоукы автономиа маҷ иашьҭоуп. Убри аимакра иаҿыуп ехьа уажәраанӡа. Ииашоуп, ари ус дуп, жәларык ирыусыуп, даара ауаҩы дазхәыцны дныҟәароуп, аха ҵыхәаԥҵәарак амазароуп, избан акәзар иагьраангьы ақырҭқәеи ҳареи ҳыус еилыргамзаргьы, ҳара иаҳзеицәоуп, баша ажьа ахынӡеимаҳкыуа ера иаҭаху ҟаиҵуоит. Абрис ҳазхәыцны иалҳхыит заӷьа? ԥсыхәа змам, ҳазхымԥаша аконституциа. Аха уажәы еимакны,ус дуны иҳамоу уи оуп: аконституциа дкылашьа маас иамоузи (путь принятия конституции). 1) ҳара изыҟаҳҵаз еԥш иаҳзынхыуа ҳара иҟаҳҵуа аконституциа кьысда. 2) ҳара иҟаҳҵуа аконституциа ақырҭуа иучтедительное собраниаҿы еиҭабатәымхакәа, ҳара ҳзышьҭоу, ҳаззыразыу аконституциа абра иҳадаҳкылуа изеибгоу аучредительное собраниеаҿы ирыдыркылар ауп. Иргәамԥхуа акы ыҟазар адырра ҳарҭар ҳара иҳарҽеиип. Абас акәымзар уаҳа ԥсыхәа амам. Аӡәы иҳаиҭуа "аконституциа" ҳара изҳамых?уа дырны иҳамоуп. Абрис аконституциа иаҳҭаху ҳаур, нас Асовет ирҵыцны иалхзар ауп. Уажәтәыи Асовет Аԥсны иамаҭәам. Абасқәа иҟоуп ҳыусқәа. Иҟалаша аигәа уаҩы идыршт.
                                                            Д.Аланиа

                                       АҚСНЫ ЖӘЛАР Р-СОВЕТ
Ари ареволиуциа ду дасыу амилаҭқәа рхатә усқәа ирышьҭаларазы агәашә анырзаанарты, амқсуа милеҭгьы рхатә усқәа дара рнапаҿы иҟазарцы рҭаххан, иқәдыртәеит рхатә совет «Ақсуа жәлара р-совет» ҳәа хьӡыс иаҭаны. Ашьҭахьы аамҭа ҳазҭагылаз излаҳнарбаз ала ақырққәеи ҳареи ҳаидызарцы ҳҭаххан, убрыи аидылара иақәнагыуаз ашәҟәы шьҭыхны ҳаидылт…
Ашьҭахьы абри ҳсовет, аҳаца бзиа леиқш, ахьӡ қсахны Ақсуа жәлара рсовет ацынхәрас «Ақсны жәлар р-совет» ахьӡырҵеит, абри ахьӡ ианаалашаз заа ртәашьас иаҭаны. Қасатәыи асовет «Ақсуа жәлара р-совет» захьӡыз сара абри зыҩуагьы салан… Ашьҭахьтәыи асовет аныҟалуаз ақсуа жәлара зны азы»боикот» азырыуразы рҭаххеит, аха хы рзамҭакәа еилахыеит, еиӷьу, еицәоу рзымдыруа. Ус иагьалымшауашәа анырба, ақсуа интеллигенциа рхы ааидыркылан ирыӡбыит абри аус: Советда ихыданы Аԥсны аанхар, ақырҭ губерниақхәа ирҩызаны иԥьаӡахоит, хьӡыда – ԥшада ибжьаӡыуеит рҳәан, асовет аҟалара еиҵырхыеит, аха аԥсуа жәлара зеигәнымҩызт, алыхра изақәымшәазт, 20 -25-ҩык иалырхышаз рцынхәрас 5 - 6-ҩык алырхыит а-№ 8 рыла. Ехьа ожәраанӡа абарҭ а- 5 -6 - ҩыкыи, нас агьырҭ аномерқәа рыла иалыххаз 4 - 5-ҩыкыи аусура иаҿыуп 40 - ҩык адепутатцәа рҿы жәаҩык раҟара аԥсуа депутатцәа ирылшаша шәара ҳасаб азыжәыу. Дара убырҭ ажәаҩык рахьгьы 2 - 3 -ҩык раҟара, адепутатра аҭыԥ нкыланы, аус хьанҭақәа аныҟаоу аамҭазы ауалафахәы роуа мызкы-ҩымз Асовет аҿы имааӡакәа иыҟоуп. Ари еԥшала аԥсуа депутатцәа рхыԥхьаӡара маҷхыеит, аус аҿы имаҷны акылсра даара аус иазеицәоуп… 
Ожәы аакьыскьа аконституциа ианалацәажәуаз аамҭазы аӡәы зынӡак далҵӡеит. Абрис аоҩ даналҵ, иҩызцәа адепутатцәа исыдырҵеит сара абрис зыҩуа, депутатс сҟаларазы. Сара ҳәа узҿыугьы, Аԥсны Советда инханы, ахатә еиҳабырак амамкәа, зин змам тәыланы иҟаларцы зҭахымкәа а-№ 8 рҿы ианыз сакәын, аха ожәы азы аамҭақәа сызларыхәаԥыуаз ала убри еԥш аус схаҿы иаазгарцы сҭахымызт, аха сҩызцәа исзырымыукәа саларгалт. Убырҭ рахьтә аӡәы убыс сеиҳәеит: "Ҵоуп, ҳ-Совет амшқәа ԥхьаӡазар ҟалап, аԥсынҵрагьы маҷзар, убрыи аҟнытә уара убри еԥш аус зымш кьаҿу аҿы уалаагаларцы ҳҭахымызт, аха даара агәаҟра ду ҳамоуп, мчы ҳамазар, бжьы ҳамазар, зегьы езаагароуп, иҳалшуа абриожәы иҳалҳаршароуп, убри аҟнытә, исылшуала Аԥсны азы схы сеигӡоит ҳәа иҟам аӡәы шыуакәу еԥш, абрис аус аҿгьы уаҳзааироуп" иҳәеит. Даҽаӡәыхгьы – "ҵоуп, ожәы ҳаусқәа цәгьауп, абрис аконституциа ҳахырҟьаны абрис 15 мшык рыҩнуҵҟа, ма ҳақәырцашт, ма еицәоу акы ҳахьышт, убри уацәшәаны ухы ҳҟәумкыуазар, аус гәаҟ ҳҭагылоуп, уаҳзааироу, зегьы иҳахьуа еицҳахьп" иҳәеит…
Даара схәыцын, асеминариаҿы сырҵатәқәеи сареи даара ҳаилахоуп, схатә усгьы имаҷымкәа исымоуп, агазеҭ аус ахы инаркны аҵыхәанӡа сара исықәуп, арҵага шәыҟәқәагьы исылшуала аус зыуеит, урҭқәа зегьы сара сзы даара иус рацәоуп, аха абрис аҟара анырҳәах, мышкы зны рыус бжьысны, жәлар рҿы иацәыԥхамшьыуа иҟалар, уааи уҳадгыл анаҳҳәоз уааир ҳаргьы ҳхы ҳарԥхашьомызт, жәлар ирыхәарҭахаша аусгьы ҟаҳҵон ҳәа мышкы зны исарымҳәаразы, жәлар ирыхәарҭоу акы сылшозар схы сеигӡарым сҳәан салалт. Абрис амза акы иаркны жәлар р-Совет аҿы членс сҟалыеит, кыр сылша егьсылымша, ма сџьабаақәа џьабаа ԥыҭк еиҭанарыцысҵап.
                                                                             Д.Гәлиа                                          
                                                                             
                                             ФЕЛЕТОН
Ожәы ҳаазқәылазаԥсабара анаҟәа ахаԥан, ҳара ҳнаҩс жәа верск рҿы иҟалуа аусқәа цқьа еилкааны иҳаҳауам. Ҵоуп ареволиуциа ҟалаанӡагьы ԥыҭк абасқәа ҟалуан, иаҳҳәап, ԥшьышықәса рнаҩс Аҟәа ацәымзаркыра (маиак) мшын?ҵала иныҟәуа шхәакы (подводнаиа лодка) амшын аҿы иаацәырҵын, сааҭк аҟара еихсыуан, икылыжәжәа иканажьт.Даара иаҳҭаххеит зегьы убри зтәу еилаҳкаарацы, иахьынтәааз аадыррацы, аха иҳазҳәодаз аурыс ҭелқәа акы рҳәозма, агазеҭқәа рыҽдыргәаан, мчыбжьык аҟара ҳшыԥшыз копенгагентә иааҩит ажәа, мшынҵала иныҟәуа агерманиа ишхәуа Абалӷар ибаӷәаза Варнаҿытә иҭыҵны, ицан Аҟәа ацәымзаркыра еихсыуан ҳәа…
Уи зхысҳәаауа, усҟантәыи аиҳабыра ҳагәра ргоуамызт, ҳара иҳарҳәомызт, агьырҭ атәылақәа зегьы ирыларҳәоуан, нас Копенгагентә ҳара иаҳзаарыцҳауан. Ожәы ҳгәылара, Шәача иҟалуа, Сҭампыл ианраҳалагь, уахьынтә иаҳзаарыцҳауеит. Ианбыкәу мшәан ҳагәра ргуа, аусқәа иҟалуа ҳцәырымӡуа ҳаныҟалуа?! Ареволиуциагьы ари азмырҽеит…
Ари ас акәын, ожәыгь ус иҟоуп, наҟ-наҟгьы ус иҟалалашт… Аха уи акәым сара исҳәарцы исҭахыу. Ожәы аакьыскьа Урыстәылантә дааит сара сыуа бзиак Тимофеи Никифорович ҳәа аӡәы. Данызба сангәырӷьан, снеиԥылт. "Зыгәра згоз оҩы Урыстәылантә дааны дсымбацызт, ожәы уара – оҩ иашак оуп, аҵабырг саҳәишь! Уанбааи Урыстәылантә, иҟоузеи, узлаазеи, ирыбзазашьоузеи уа иҟоу" ҳәа сыизҵааит. Даацәажәан: "сара Советроссиа Сыҟан. Уа ҵабыргыуа, бзиа иҟоугьы дыубап, цәгьала иҟоугьы дыубап, аха урҭ зегьы ракәым, сара стәоуп исҳәоуа", иҳәан ацәажәара далагыеит. "Сара ари ареволиуциа аныҟала Советроссиаҿы зегьы мобилизациа рзырыун, саргьы уахь саланакын, афронт ахь сыргыеит, уаҟа ГЛАВКОМВЕРХ аказы дсызгәаан, НАРКОИУСТ сеиҭеит, уахьтә сыус ЧРЕЗВИЧАИКА ирырҭеит, уахьтә РЕВКОТРИЬУНАЛАХЬ ирышьҭыит, уаагьы аҵыхәтә ԥымҵәакәа НАРКОМВОЕНПОМРАТ ирырҭахт, уаагьы сыус салдмыргыеит ВОЕНКОМ иахь срышьҭыит. Уа аарлаҳәа салдыргыеит ҳәа сшыҟаз, дук мырҵыкәа РЕВВОЕНСОВЕТ аҟны ашәҟәы  сзааит, уус ҳахәаԥшыуеит ҳәа. Анцәа илыԥха роуратәа. уа сыус аҵыхәа ԥырҵәыеит, схы сақәиҭыртәыит НАРКОМЗДРАВ аҟнытә ашәҟәы иалазгалаз ала. Схы санақәиҭха усыурҭак соуп ҳәа НАРКОМТРУДА сцеит, уа азин исоуз ала НАРКОМПРОД аҟнытә афатәыи ажәтәыи соуан, аха дук мырҵыкәа, "АШПИОНАА" сыцәгьа рҳәан, РЕВКОМҞА исыԥхьеит ПРОВОКАТОРС сыԥхьаӡаны, уа сҭакын мызкы аҟара. Саноурышьҭ ԥыҭрак СОВНАРХОЗОМ аҿы сыҟан, нас АЗРЕВКОМ аҿы. Ашьҭахьы изыӡбыит уахьтә ацара. Аха иаумариахыу убрыгь. Уи аҵыхәала НАРКОМВНУДЕЛ аҿы сыҟан, уахьтә ВОЕНКОМ, НОРКОМ, СОВНАРКОМ, ИСПОЛКОМ уҳәа зегьы еимыздеит. Ашьҭахьӡа НАРКОМИНДЕЛ ила исоут азин. Аха ацага абаҟоу? АПРОФСОИУЗ аҿы уҳәа, агьи уҳәа снеиааиуан, ԥыҭк соуан, изыулакгьы сааит, НОМНАЧВОЗДУХ Анош?ченкои НАЧВОЗ духотриада Куни рыцхыраала, араҟа ожәы шьҭа сшыҟалашас сыздырам" иҳәеит…
Ари сыуа бзиа Тимофеи Никифорович, сара сызлаизхәыцыз ала ареволиуциа ҟалыеижьҭеи дҭакызаап, ажәабжьс иидырхыуазеи?! Убри анаҩс убыс ажәа ҿыцқәак еиқәиԥхьаӡеит, зегьы абра исзанымҵазар ҳәа, дасыу рҭыԥқәа рҿы исызмыргылазарҳәагьы гәҩарас исымоуп. Уи ииҳәаз хык аҭаны егьсзеилымкааит. Ожәтәыи аусқәа Тимофеи рыцҳамоу, аҩысҭаагьы изеилыргыуам… Цқьа еилырганы ажәа ԥышӡа сзымҳәазаргьы гәыбӷан сышәымҭан, исҳаз ауп ишәасҳәуа. Анцәа идырааит,иеиӷьыу саҳар еиӷьыу шәасҳәоит…
                                                                    Гә.

                               АԤСУА ГАЗЕҬ "АԤСНЫ"
Ҳара аԥсацәа зегьы рҿы ҳаиҵахоуп, аха аҵара зыԥсоу шьҭа идырны, иҳашуала иҳамоу зегьы ахҭынҵаны убри ҳашьҭалароуп. Хьыӡ мырӡгас, шьаҭа рыӷәӷәагас, хырҽхәагасиҳамоу ҳгазеҭ, абар шыкәсыкыи бжакыи ҵыуеит иҭыҵыуеижьҭеи, аха ожәыгь уи мшаҽны ианҭыҵуа еԥш ауп ишахәаԥшуа. Убри азы ҩбаҟа жәа сҳәараны сыҟан, аха агазеҭ закәуи, изыԥсоуи, иаҵанакыуеи сара исымҳәакәа ҳгазеҭ аҭыжьра зхаҿы иааганы, ацхыраара ду ҳаҭаны, шьҭа аринахысгьы дҳацхраалараны ажәа ҳазҭаз, жәлары рзы џьабаа збахьеу арҵаҩ (педагог) Исидор Рамишвили раԥхьаӡа ҳгазеҭ анҭыҵ а-№ 2 рҿы ииҩыз ажәа абра ианысҵар зегьы аҳәоуашәа сгәы иабоит, абар убри ииҩыз абрис агазеҭ аҵыхәала раԥхьаӡа аԥсышәала иҭыҵыз ҳгазеҭ "Аԥсны" азы."Сызышьҭаз сыгәҭыха ҟалыеит. Аҵыхәтәан, сыла иабеит, избеит, сахьӡеит раԥхьаӡа аԥсуа газеҭ аномер аҭыҵра. Уи агазеҭ аҭыҵра иаркны даҽа аамҭахоит, аамҭа ҿыцхоит аԥсуа жәлары бзиахә рзы. Насԥс исыԥхьаӡоит, аԥсуа ҵара змаз – аԥсуа жәлар рыинтеллигенциа иреиӷьу агазеҭ "Аԥсны" аҭыжьра иахагылоу рџьабаа шалоу еԥш, саргьы сыхәҭаа, сыцхыраара, аџьабаа ахьалоу уи агазеҭ аҭыжьра. Рыбжаҩык агәра ргомызт, еигәыӷыуамызт уи агазеҭ аҭыҵра. Аха сара уи аҭыҵра исқьынгьы сеигәыӷуан, сгәы ацәцомызт, аԥсуа жәлар рхатәы газеҭ рымазар газеҭда раԥхьаҟа анеихара шыҟамлоуаз дырны. Аха аҵыхәтәан, егьа џьабаа аабазаргьы Аԥсуа газеҭ ҟалыеит, аԥхьатәыи аномер ҭыҵыит. Ҳара ҳагәы ацәымцароуп, раԥхьаӡа зшьапы ҳкыз аиқәыршәарақәа, аусқәа иамоу ашьақәгылара ауадаҩрақәа, ҵоуп, агазеҭ аԥхьаӡа астатиақәа аазышьҭша, анаборшьчикцәа маҷхашт азнак азы, аха ҳгәы ацәымцароуп.
Дарбанзаалагь милаҭ раԥхьаӡа агазеҭ аҭыжьра знапы азыркыз ауадаҩқәа змамыз милаҭ дыҟаӡамызт. Уи зегьы ирԥеиԥшын. Ажәлар ишнеиуа агазеҭ иашьцылоуа иалагар аԥхьарагьы иалагап, ацхыраара рырҭап рыҷкәынцәа аҵара змоу –интеллигенциа, анабршьчыикцәагьы оҩы иоуп, атипографиаҿы аус зыуша…
Дырҩагь аҭоурых )историа) рыхьӡ арӡрым агазеҭ "Аԥсны" иахагыланы аҭыжьра ҟазҵаз.
Аԥсуа жәлары! шәадысныҳәалоит раԥхьаӡа аԥсуа газеҭ "Аԥсны" аҭыҵра  – шәазҿлымҳаз, ацхыраара ашәҭ, шәылашара абзиарахь шәкылызгаша шәгазеҭ "АԤСНЫ". Ижәҩла, шәаԥхьала, шәыла алахышәтла. Ҳаргьы ацхыраара шәзаауеит, шәа ҳшәыдгылоп, ҳашәҩызцәоуп уи аус бзиахә аҿы. Шәаԥхьаҟа, алашарахь шәеиха, жәлары!.."
Абас иҳәоит Исидор Рамишвили. Ҳаргьы абас акәын ҳашгәыӷыуаз, аха макьа егьаабуам…
                                                                                     Д.

                                         АЖӘАБЖЬҚӘА
Гагрантә иааз ауаа изларҳәоуала, нхыҵ аказакцәа ашьха ихыҵны иаан Адлер, Шәача, хосҭа аб-цәа ахырцан дара рнапаҿы иҟарҵеит. Аказақцәа рхыԥхьаӡара 12,000-ҩык рҟынӡа инаӡоит, дырҩагьых даҽа 20,000-ҩык раҟара иаауеит рҳәеит. Изларҳәоуала арҭ аказакцәа ожәраанӡа нхыҵ аб-цәа ирабашььыуан, ожәы апатронқәа анрымҵәа арахь ага-ахь еихыеит, мшынла Врангел иџьақҳаны ҳзааиҭыип ҳәа игәыӷны.

                                           АКАЗАКЦӘА РЕИНРАЛ
Аказакцәа реинрал Петренко изларҳәоуала Ҟрыимҟа дцеит. Шәача иҟоу аказакцәа аџьақҳаны рхьикӡаразы.

                                                Франциа
Аполиакцәеи аболшевикцәеи аинышәара аҳасабала аицәажәарақәа рымоуп. Ари аус афранцызқәа даара шәарҭас иҟарҵеит, избан уҳәар, аб-цәа аполиакцәа ирнаалар, нас уахьтә рыр зегьы ырхынҳәны Врангел иахь иааганы дықәырхыр ҟалоит. Убри аҟынтә афранцызқәа хәыда-ԥсада ӷбак азна аибашьыга маҭәақәа Врангел изаарҭыит.

                                                 Ҟрыим
Врангел Ҟрыим зехьынџьара мобилизациа ҿыц ҟаиҵан ар еизгара далагыеит рҳәеит.

                    Афранцызқәа реибашьыга ӷбақәа
Афранцыз иӷбақәа Адгьылгәҭа Амшын аҟны (Средиземное Амшын) иҟоу амшын Еиқәахь ицаразы ихыиоуп аҳәоит агаз "С".

                                              Врангел
Врангел иажәа иалаҵаны иҳәеит сынтәа, ари аӡынра, Москваҟа сцап ҳәа сгәы иҭам ҳәа.
           ("С").

                                                 Шәача
Шәача ааигәа аӷбақәа гылан. Врангел аказақцәа аџьаԥҳаны рзааиҭыизар ҟалап урҭ аӷбақәа рыла рҳәоит.

                                  Ашьҭахьӡатәыи асааҭ азы
Шәача шыҟоу инеиуеит ҳәа ззырҳәоз аказақцәа аб-цәа рыр рԥылан даара иԥхасҭахыеит аказақцәа рҳәоит.

                                               Франциа
Афранцызқәа даара ирҭахыуп ирласны Ҟәбина, Дон уҳәа аҽаҩра дгьылқәа Врангел инапаҿы иҟаларазы.
                                         ("С")

                                           Ҭырқәтәыла
Ҭырқәтәылантә аҭырқәцәеи абырзенқәеи реибашьратәы ожәы аакьыскьа егьҳмаҳацт.

                                          Афранцызқәа
Ҭырқәтәылантә азаводқәа аҭырқәцәа рзин ала афранцызцәа рнапаҿы иҟоуп ожәы, Врангел изы аус рыуеит.

                                               Врангел
Врангел ир ԥхьала ацара иаҿыуп, аб-цәа дырзынкылуам. Аҩадахьы Екатеринослав дазааигәахыеит, амрагыларахь Мариупол игыеит рҳәоит.

                                             Аполиакцәа
Аполиакцәа рыр ԥхьала ишцац ицоит, аанҵасрак рымаӡамкәа. Амрагыларахь – Белоруссиа шыҟоу инеиуеит, аладахьы – Украин рҽалархалт.

                                          Аполиакцәеи Врангелыи
Аполиакцәа рырыи Врангел ирыи Украина еиԥыларцы ргәы иҭоуп аҳәоит агазеҭ "С".

                                              Франциа
Афранцызқәа аполиакцәа ишрыцхраац ирыцхраауеит.

                                             Қемал ԥашьа
Қемал ԥашьа дычмазаҩуп, "аперациа" иҭахыуп рҳәоит, аха аҳақьымцәа ацәшәоит аперациа дзаҵамгылар ҳәа, изымычҳар ҳәа.

                                            Аредакциа аҟнытә
Аԥсуа ҷкәын, акьыԥхь аархаразы иҳамаз, мызк ҿҳәара иҩныҟа дахцаз, ианаамҭаз дмааит, убри иахҟьаны ҳгазеҭ хәыҷык ианаамҭоу изҭвмҵыуа иҟалыеит.

                                                                                    
                                                                                       
 РЕДАКТОР: Д.ГӘЛИА
                                                                                    
                                                                               
Сухум. Типография А.М.Зайдшера

 
                                         А   Ԥ   С   Н   Ы  
                 Есы-мчыбжьа иҭыҵуа демократ газеҭуп
          Ахә 5 м.                                                       Ахә 5 м. 
№ 37(75) АСАБША ОКТИАБР АМЗ 20 РЗЫ 1920 ШЫҚӘСА РААН (75) № 37

                        АГАЗЕҬ "АԤСНЫ" АКАНТОРА АҞНЫТӘ
Мызкы агазеҭ "аԥсны" хәыс иақәуп 20 м.
Агазеҭ азы акарреспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуеит. Карандапшьла акорреспонденциа аҩра зыҟалуам.
 Агаз. "Аԥсны" адрес: Сухум. Типография А. Зайдшера

                                           АҞӘА, 16 ОКТИАБР
Аԥсны  жәлар р-Совет аҿы адепутатцәа ахаицәажәуа лассы-лассы оҩы иаҳауеит: "Ари ҳара ҳазыразым, ари ҳара иҳадаҳкылуам, ара иҳадаҳкыларгьы Қарҭ ирыдыркылуам, ари зин дууп, абрис еԥш зин дула Аԥсны ақырҭқәа ирыдыркылуам" ҳәа. Ҳара ари омашәа иҳаԥхьаӡоит. Атәыла хәыҷы, аҳәынҭқарра хәыҷы – Қырҭтәыла цәымзаркырала аҳәынҭқарра арҭбаара иашьҭоу, ауаа иқәынхыуа рхыԥхьаӡара азырҳара иашьҭоу, Аԥсны 7253 верс ԥшьрықца (кв.в.) зҵакыу, 200, 000- ҩык раҟара ауааԥсыра зқәынхыуа, атәыла беиа, атәыла кәаза, иара ахала автономиа ҭбаала, ҳәынҭқарра хәыҷык Қырҭтәылагьы налаҵаны, издызымкылара зыҟаларым ҳәа ҳаҟоуп. Нас абрис зҳәоуа "аԥсацәа" изхырҳәаауазеи? Дара ақырҭқәа, Қырҭтәыла иҟоу, адырра ҵара дуқәа змақәоу, Қырҭтәыла акгьы иаԥсам Аԥсны адымкәа ҳәа рҳәоите, нас абрис амазкыуа, "аԥсацәа" ргәы иаанагуазеи? Абарҭқәа цқьа оҩ дрыхәаԥшыр, ҳара ҳгәаныла, Қаоҭ ирыдыркылашагьы абра ҳдепутатцәа еимакыуа ирымоуп, амч аиҳара знапаҿы иҟоу рыбзоурала. Аха уезгьы ирыулакь иалган Қарҭҟа идәықәырҵеит. Уа ирыдыркылап ҳәа ҳаҟоуп.

                                    АԤСНЫ АХНЫҞХӘГАРА
Даараӡа уазхәыцыр, Аԥсны оҩ ӷар, егьызкым ҳәа оҩы дҟалараны иамҩам. Аха Аԥсны мазарала имаҷыу, анхара бзиа змам, егьызкым рацәоуп, ҳара аԥсацәа ҳгәылацәа, агьырҭ амилаҭқәа, ҳара ҳтәыла еԥш икәазам, аагарҭа ахмаҷыу адгьылқәа рҿы инхауа, ҳара ҳаиҳа кыр ркыуп, ҳара ҳаҵкыс еиӷьны, иԥшӡаны инхоит. Иҟазҵазеи абрис абас? Ари ззыҟала, ҳара аҵара ҳамам, анхашьа ҳаздырам, ҳадгьыл ҳхы иаҳзархәоуам азоуп. Ҳадгьыл ҳхы иаҳзархәоуазар ҳара иаҳмоураҳәа акзыҟаларымызт. Сара абрис зыҩуа анхаратәы рацәак здырыуеит сҳәар мцыуп, аха уезгьы сара иахынӡаздыруа исҳәоит. Иаҳҳәап, аӡын ача лоуҵар, ача ҭагаланы аџьықәреи лоуҵар ҟалоит. Џьықәреи жәлак ыҟоуп ҩынтә илоуҵар ҟалоит ԥхынрак. Аҭәа жәла бзиа ҩынтә даара ибзианы иурхыуоит ԥхынрак. Акартошка ашықәсан ҩынтә ибзианы иҟалоит. Ҟәыд жәлак ыҟоуп (ашьапқьаҿ) ашықәсан ҩынтә иҟалоит. Аџьымшьы ҩынтәы - хынтәы илоуҵар ҟалоит ашықәсаен, иара убас ахәсхәагьы. Абарҭқәа иреиԥшу рацәоуп адгьыл лыхқәа рахь нас абра инхоуа афатә ажәтә рыгхар ԥхашьарами! Ҵарала адгьыл арҵҿреи, аарыхреи аадыруазар, еԥхьан исҳәан еԥш, аказыҳашшыуа ҳҟалуамызт. Аҵара – анхара школқәа ехьа ожәрраанӡа Аԥсны иҟамызт, ожәы Гәымсҭа ауездаҿыи (Гәылрыԥшь), Самырзаҟана ауезд аҿыи  (оқәым) акака хыртыит. Сгәаныла иамҩоуп ҳәа исыԥхьаӡоит Гәдауҭеи Кәыдрыи аземствақәа хәыҷык абрис иазхәыцразы, абрис еԥш ашколқәа хыртразы. Убысҟан ҳажьқәагьы, ҳаҩқәагьы иаҳа еиӷьхап, ҳҭаҭынгьы, ҳшәырқәагьы ожәы излаҟоу аҵкыс ҩынтә-хәынтә рыла еиӷьхап. Ожәы Аԥсны аҟанҷ ааӡара ҳәа ҳазҿыу иаҳа ибзианы оҩы ишьақәиргылоит. Изқьнагьы ахаратә тәылақәа рахьтә иаарҭыиуа ҳшырзыԥшымыз ҳара ҳхала акы ҳзеилцуа ҳҟамлаӡеит. Иаамҭоуп шьҭа абымба лаҵашьа, убри аарыхра цқьа иаадырразы. Абымбеи, аласеи, абырфыныи, аныцәыи, ақәныи раалыхқәа ҳхы ианаҳархәа ҳҟалароуп: иара убысҵәҟьа асахҭаныи аҟәбасыи, ҳара излаҳалшуала, рыҟаҵара ҳалагароуп. Убри зегьы бзиа иҟаҳҵуа ҳшьақәзыргылаша аиҳарак анхареи-анҵыреи рышколқәа роуп. Убырҭ злаҟаҳҵаша аус ныҟәаагароуп, аҵара ҳацхраароуп, ԥсыхәас иҟоу зегьы хаҵагьы ԥҳәысгьы ҳәа неилыхрак ҟамҵакәа зегьы убри ҳашьҭалап, нас ҳџьабаа маҷны, ҳаарыхра рацәаны, ҳхашәала бзианы, ҳамгәахә ҳагымхыуа, ҳанхашьа ԥышӡаны, аӡәы инапы ҳаныԥшымлакәа ҳҟалоит. адгьыл ҳазқәу злаҟоу ала…
                                                                                                Д.Гә.

                                        ҨЫЏЬА  АИГӘЫЛАЦӘА 
Аӡәы иԥҳәыс дыԥсын уаҳа дыздыԥшылуаз оҩы дыимамызт аҩны. Иҟаиҵагәышьуаози, дықәҵт. Иара данықәҵ, ла заҵәык иман агәара иқәымҵӡоз, ԥхынгьы  ӡынгьы. Иахаанхыи алаӡынкыи ԥханкыи, аха уаҳа иазымычҳаит, амлыи ахьҭеи, иахьнеилагь идәылырцуан иасны, уара узтәу ҳәа ицәҳаны. Ирыцҳахыит ала: иахнеиуа идәылырцуоит, аҩныҟа ҭынха дамам, абнатә аказаагуом. Ирылалт ала агәылацәа ҭыԥ ԥшаара. Иабит гәылак иҟны ҭәа чаҟәа дук. Агәыла зыҟны аҭыԥ аԥшааз иҭәа аԥаса еԥш имбит. Ҽнак зны аԥшшәма дахаҩеит иҭәа, абрис ҟазҵуа еилыскаандаз ҳәа. Дызнеиуаз ибит игәыла ила иҭәа егәылажь?ааны изагәылатәаз. Иақәикт еоа уа иагәыласшьӡап ҳәа, дхынҳәит ишьҭахьҟа, иԥшааит даба дук. Аԥшәма илаба ду ихы иакәхшаны иандәықәиҵа, ала ахы иақәшәан иҵәа-ҵәаауа иаԥхьилыимҵаҳаит. Изтәыдеишь ҳәа даннеи иара ила акәын, игәхьааигыеит, аха иҟоиҵуозеи. Уи зыҟалагьы убасоуп: атәым ла аԥшәма данаба заанаҵа игыланы ицеит, ишьыр ҳәа ишәаны, уи аамҭазы инеит аԥшәма ила аҭыԥ амазкуаз, алабагьызаахазгьы убри алоуп.
Енакәзаалагь цәгьа зыуа, цәгьа иԥымлар алшаӡом, егьрааны дыҟазаргьы. Згәыла изы згәы ҳараму, ера итәы еҳа игәыла итәы еиӷьымхар иалшаӡуом. Ацәгьаура зхәарҭамгьы абрис азоуп.
                                          Агыр-ԥҳа Мариа

                                              АҲАҚЬЫМ
(Дмитриев ииҩыз иаҿырԥшшәа)

Сара сызырџьаша,
Егьыиздыром, дҽеим зҳәаша,
Дҟа?арым чымазаҩыкгьы ҳәа
Аҳақьым дыҽхәуан.

Иашоуп сгәахәит сара сахьгылаз,
Иҟазарым акы узырҳәартәы
Избан акәзар рҿы зеилгом,
Аԥсра рыбз ҿанаҳәоит.
                                     Мушьни Аҳашба

          АНЦӘА САҬОУМҴАН!
(Б.Давиҭашьвили иҩымҭа иаҿырԥшшәа)

Ауреи-ҳәареи. мыц сызҳәуам,
Енакәзаалагь исгәаԥхуам…
Сгәаҟыуан, сҵәаҟыуан, сымлашьыуан,
Манаҭк азы оҩ дсырҳәуан,
Тәым џьыбала сыҽсырԥхыуан,
Еиҭаҳәтәым… Анцәа саҭоумҵан!

Кры змаз ҩызак џьара дсыман,
Имазара нарҳәы-аарҳәуа сара исыман,
Ҳазхараф, ҳазхаражә ҳнеиуан
Ашьҭахьы иара дықәхыеит дымлашьуа,
Сара … сҭәы сыԥха … Анцәа саҭоумҵан!

Сынхареи, сыбзазареи егьрывызбуам,
Ажәтә, афатә акгьы сахашшуам,
Иарбанзаалагь акгьы сыгым,
Аха сыуҳәоит урҭ зласырҳаз уазымҵаан,
Уи маӡоуп… Анцәа саҭоумҵан!..

                 АХЬЫӠ УАРА ИУМАЗ, АМЫЧ САРА ИСЫМАЗ
Аԥсынтәыла, Аҟәа аокруга, Ақырҭқәа рреспублика ианадырҵа, ус ҳагәы иаанагу?ан, аԥсуа милаҭ ҵарала ҳмаҷуп, аха уааԥсыла ҳрацәоуп, ахақәиҭра ду иҟалаз амыч ала хьӡык ҳамамкәа ҳҟалап ҳәа ҳаҟаӡамызт. Аԥхьаӡа ус иаҳдырбеит, милаҭк ҳаиамшәа, автономиа аԥсацәа иҳарҭазшәа, ҳ-Совет рыла аус аабаларцы…
Усҟан ҳара иаҳзымдырит атәарҭа зоуз, агыларҭа шиоуаз. Ари еиԥш аус бзиақәа анҳау ахақәиҭра захьӡыугьы уи оуп ҳҳәан Анцәа иумаҭоуп ҳәа ҳаатәеит. Ожә ҳанынаԥш дара рсаӡыӷәқәа аарӷәӷәаны Аԥсынтәыла аиҳабыра аашьҭырхыит ҳәа совет ражәагьы ԥшатлакәхыеит, дара злам усгьы ҳазымбеит. Иабаҟоу автономиа? Абрис азоуп хыхь изанысҵа "Ахьыӡ сара исымаз, амч уара иумаз"(наоборот?) ҳәа. Ожәшьҭа иаадырит иҳахьыз, ҳажәа шхыдахаз, аха "ашьха ирыԥҟоз аҩаша дыҵҟьон" ҳәа. Аброжәы ашҭахьы иҭыҵыз агазеҭ "Аԥсны" Д.Аланиа истатиа ианыуп, Аԥсны аиҳабыра амыч иҭаны а-Сулаквелиӡе даарышьҭит, иабаҟоу ҳавтономиа ҳәа. Ҳара аԥсацәа ҳахәдацәа иааҵагылаанӡа иҳахьуа ҳаздыруам. "Адагәа изы ҩынтә адаул иасуам". Хацхыраашьа ҳаздырам, аиқәшаҳаҭра ҳамам, иарбану абрис аԥсацәа ҳаԥҳанагьлацәа ҳазлареиӷьу акәу. "хархәыз Шьаруан иҟамчы ашьҭыбжь Нарҭаа аршәауан" ҳәа, ҳаит зҳәалакь ҳаитәуп… Ожәоуп ианеибаҳҳәо Аԥсныгь аиҳабыра ҳцәыргыеит ҳәа. Аԥсуа милаҭ Аԥсны ҳацхраап, аҵара ҳашьҭалап, ҳаԥсадгьыл азы ҳахы ҳаикӡарым ҳәа ари аӡә иаҳҳәом. Акамбашьқәа, аҽқәа, ажәқәа уҳәа арахә ыҟанаҵы аӷьычра ҳаҟәыҵыуам. Урҭ нҵәара рыуам, ҳаргьы шьҭахьла ҳцоит. Ҵара иманы ԥсыуак дыҟазар уи аҵара имоу амилаҭ дырыдгылоит. Аиба, ананамга, ахымхәа захьӡу ҳара аԥацәа ҳауп. Ари зхысҳәаауа аԥсацәа иахьа аамҭа ҳазҭагылоу ҳанамбжьа нас ҳара аԥсуа милаҭс ҳаԥхьаӡатәыума?
                                                                                              Омар  Чачаа

                                          АЖӘАБЖЬҚӘА
                                Ажәабжьқәеи  аҭелқәеи
                         Москва "аменшевикцәа" рҭакра
Нанщъа мза 20 рзы Москва "аменшевикцәа" реизараҿы икны иҭаркыит аб-цәа 62 аменшевикцәа.
                (Б)

                                         Очамчыра
Очамчыра ақалақь хыс иамоу Жоржолиани Қарҭҟа аҭел ишьҭыит А.И.Чхенкели ихьӡала, Тҟәарчал арацәа ақырҭқәа реиҳабыра ӡәыр идырхәҳаны иҟалуазар, аҭгара, агара Очамчыра абаӷәазала иҟаларазы…
                                                                (Б)

                                       Петроград
Петроград амлашьра иахҟьаны аилаҩеиласрақәа ҟалыеит.
                                                                                               (Б)

                                  Махнои Врангелыи
Махно ожәраанӡа Врангел иахь дгыланы аб-цәа драбашьыуан. Ожәы аб-цәа ажәа рыиҭеит рҳәоит урҭ дрыдгыланы Врангел дыиабашьразы.
                                                                                         (Г)

                                             Врангел
Изларҳәоуала аб-цәеи аполиакцәеи реинышәара даара Врангел иԥырхагуп. Аб-цәа рыр зегьы Врангел иахь иаарышьҭыр ҟалоит.

                                           Очамчыра 
Очамчыратә иаҳзааиҳаит ҳкорреспондент Ш.Хокерба абрис еԥш аус бзиа: "Очамчыра иҟоу "Аԥсуа ҵарала рырлашара иашьҭоу агәыԥ" Очамчыратә аиҳабыра ирацәажәан аԥсацәа рзы ашкол хыртыит. Арҵаҩы иуалафахәфы ахазына иалҵны иауа. Аҷкәынцәа рҭаацәа ирықәуп 16 - 16 ԥуҭ аџьықәреи, 2 - 2 ԥуҭ аҟәыдыи, агьырҭ иаанхаз зегьы Очамчыра ақалақь "управаи" аземстваи рхаҿы иааргыеит". 
Абрис даара иус бзиоуп, абрис еԥш аус ҟазҵаз џьшьара ду рыҭаны, аԥсуаа зыхшара аҵара ооуразы зҭахыу, ожәнатә рыҷкәынцәа наганы убри ашкол иҭарҵар азы ирымҩоуп.

                                           Троцки ихәра
Ожәы аакьыскьа ҳаазқәылаз агазеҭқәа Троцки дырхәит ҳәа нарҳәоуа аарҳәоуа иалагыеит, аҵабыргреи амцреи цқьа еилкаам. Уи ҵабыргызар, Урыстәыла ишырҳәоуа еԥш абунтрақәа аҟазар ҟалап имаҷымкәа.

                                             Аҟәаа "рыочеред"                     
Аоҩы дгәаҟыр дызмышьцылуа ҳәа акыҟам… Ашара 2 - 3 сааҭ шагыу Аҟәаа рҽеиқәырԥшьыхаа "аочеред" аҿы игылоуп. Џьара ача аочеред ауп, џьара агаз аочеред, џьара аџьыка аочеред, џьара ашьақарыи абрынџьыи рыочеред ауп… Еимакык рымамкәа еиқәԥшьыхаа еилагылоуп. Ԥасаӡа ҿыц аочередрақәа аныҟала, аисреи аиқәԥареи рацәан. Абасоуп аоҩы зегьы дышрышьцылуа…

                                                   Австриа
Афранцызқәа рминистр ажәаны иҳәеит, Австриаа зегьы, хәыҷгьы дугьы ражәа акы акәтәны Германиа ирыдларцы рҭаххаргьы, ҳара уи злаҟамлара аус ныҟәаагоит ҳәа. (Б).

                                                  Ҟәбина
Ҟәбинаа реиҳабыра аб-цәа ирцәыбналаны Ҟрыим иҟоу мчыбжьыкала ҩынтәы агазеҭқәа аарҭыиуеит Ҟәбинаҟа, аказақцәа рахь, Врангел иусқәа зеиԥшроу анҵаны, ус рымыур ишәоит аб-цәа ргазеҭқәа ракәымзар акгьы рымбазар, аказакцәа ргәы каҳап ҳәа. Убри агазеҭ ала ргәы дрыӷәӷәоит.

                                                    Шәача
Ехьа (14 окт.) иҳаҳаит аказақцәа Шәача иҟаз егьырзмырҽеизт даара аԥхасҭа ду роут, инхаз ашьхахь рыԥсы ргыеит ҳәа. (Н.С.).

                                                 Енвер - беи
Сҭампылынтә иааҩыз ажәала Енвер -беи Бақонтә Москваҟа дцеит. (С.)

                                             Ермантәыла
Аерманцәеи аҭырқәцәеи реибашьра иаҳа-иаҳа аибашьра ӷәӷәвхоит. Ԥрыга маҭәала излыеилыркааз ала, аҭырқә ры 8,000-ҩык иреиҳам рҳәоит. (С.)

                                                Адлер
Адлерынтә мааҩыз ажәақәа рыла аинрал Фостиков, зназы аб-цәа иаа?карцаз Адлерыи Хостаи иара инапаҿы иҟоуп. Ҟрымынтә ацхыраара имоуп рҳәоит.

                                                Сибра
Колчак Сибрантә дааны Урал ашьха аахыҵ аб-цәа данрабашьуаз Казаныи, Самареи ахазвынарҭақәа рыҟнытә оҳәшьҭахьтәыла Сыбраҟа данцыуаз игыеит ахь-ԥара 651,532,117 м. 07 к. Абрис ахьы зегьы нырхыит Колчак аиҳабыра имаз, афранцызқәа идыирхәҳаит 1919 ш. рзы 126 ԥуҭ, убри ашықәсан кәыркәазы аинглызцәеи афранцызқәеи – 698 ԥуҭ, убысҟан Иапониаа – 140 ԥ.Нанҳәазы дырҩагьых Иапониаа 502 ԥ. Ацәыббразы Иапониаа – 500 ԥ., убри амзазы афранцызқәа – 750 ԥ…
Убри еԥшқәа рыла аурыс ихьы зегьы атәым ҳәынҭқаррақәа рнапаҿы иҟалыеит… (Б) 
                                              Самсун
Самсунтә ажәақәа иааҩуа рыла Қемал ԥашьа ир шьҭахьла еизхан, Адабазар нрыжьыит. (Грузиа).

                                              Польша
Агазеҭқәа изларҳәоуалап аб-цәеи аполиакцәеи еинышәеит.

                                              Врангел
Врангел дгәыӷыуеит Махно ицхыраарала Қьырса мза нҵәаанӡа Екатеринославыи, Полтавыеи, Харковыеи агуберниақәа игаразы, ожәы аусқәа шнеиуа инеиуазар. (Г.).

                                               Афина 
Абырзенқәа рҳәынҭқар игәабзиара еиҳа еицәахыеит, Париж иԥхьеит апрофесор Видаль.? (Г.)

Парижтә иааҩыит ажәа аполиакцәа Вилно ргыеит ҳәа.

                                       Аредакциа аҟнытә
Аԥсуа ҷкәын, акьыԥхь аархаразы иҳамаз, мызк ҿҳәарала иҩныҟа дахцаз, ианаамҭаз дмааит, убри иахҟьаны ҳгазеҭ хәыҷык ианаамҭоу изҭымҵыуа иҟалыеит.

                                           Аҟәатәыи асеминариа
Сынтәа Аҟәа асеминариаҿы изахынмҵқәаз? аԥсуа ҵаҩцәа 3 - 4-ҩык раҟара рхала иалҵны ицеит. Даҽа 3 - 4 -ҩык раҟара, екзамен зыкраны иҟаз, ианаамҭаз (октиабр 1 аҟынӡа) иахымааз аҟынтә асеминариаҿы аказен "стипендиа" рцәыӡыит, даҽа 2 -3-ҩыкҟа макьа асеминариахь имаацкәа иҟоу ари амза 20 рҟынӡа ианымаа урҭгьы "астипендиа" рцәыӡыр ҟалап.
Абасоуп ҳара аԥсацәа аҵара шыхҭаҳкыуа.
                                                                          Г.

                                 Агазеҭ "Аԥсны" аредакциа аҟнытә
16 шықәса иреиҵам, аԥсышәала аԥхьареи аҩреи хәыҷык здырыуа аԥсуак иаарласны даҳҭахыуп атипографиаҿы, кьыԥхь аархаҩыс (наборшьчикс). Мызкы ожәы азы 2000 м. иоуеит уалафахәыс, наҟ-наҟ ишыиҵоуа еԥш изацлоит.

                                           Редакциа аҟнытә
Очамчыра ауезд аҿы аԥсуа газеҭ зауқәуа ҳшәыҳәоит ахәа алажәгаларазы М.Аҩӡба иҿы.
Гәдауҭа ауезд аҿы агазеҭ зауқәуа ҳшәыҳәоит ахә алажәгаларазы З.Бениа иҿы.

Агазеҭ "Аԥсны" атипографиаҿы дырҭахыуп ԥыҭк аҩра-аԥхьара аԥсышәала издырыуа ҷкәынак, 16 шықәса иреиҵам, уалафахәыс ожәы азы 2,000 м. иоуеит мызкы.Дахышьҭалара ауаҭах азгьы хәыҷык ацхыраара иоур ҟалап. Наҟҿнаҟ иуалафахәы иацырҵоит.

16 - 17 ари амзазы Аҟәа аҽыра иҟаларцы иҟаз ахыргыеит ари амза 23 -24 рҟынӡа.

                                                                            
                                                                                РЕДАКТОР : Д.ГӘЛИА
                                                                             
                                                                    Сухум. Типография А.М.Зайдшера


                                                А   Ԥ   С   Н   Ы  
                  Есы-мчыбжьа  ( ари араҟа ианӡам!)
№ 38 (76) АСАБША ОКТИАБР АМЗ 30 РЗЫ 1920 ШЫҚӘСА РААН (76) № 38

                                      АГАЗЕҬ "АԤСНЫ" АКОНТОРА АҞНЫТӘ
Мызкы агазеҭ "Аԥсны" хәыс иақәуа 20 м.
Агазеҭ азы акарреспонденциа аазҭеиуа цқьа еилырганы, ақьаад аздакьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонденциа аҩра зыҟалуам. 
Агаз "Аԥсны" адрес: Сухум. Типография А.Зайдшера

                                            АҞӘА, 30 ОКТИАБР
Урыстәыла аханӡа аҩнуҵҟатәыи аибашьра иҵысыз ибылгьауа ишааиуаз Доныи Ҟәбинеи ҩаҵакны ҳҳәаа иаадгыланы иаанҵаст. Уахьынтә Терекыи ашьхаруааи ҩаҵагыланы Акавказ ашьха инхыбгалан Азарбежанааи аерманцәеи рҟынӡа инаӡан, макьа уа аҽынкыланы иҟоуп. Ҭырқәтәыла Қемалыи асоиузникцәеи еибашьыуеит. Ҟрыим Врангел деибашьуа днеиуеит. Ерзерумынтә аҭырқә ры Ахалцихҟа рхы рханы еибашьыуеит… Ишакәзаалакгьы инҳакәыршаны еибашьроуп, цәгьароуп. Ҳара аҟәарабжьара еԥш, ҳабжьакны ҳаҟоуп. Иҳакәшаны иҟоу амчқәа даара ицәгьоуп. Ҵоуп, амчи амчи ныибакылароуп, аха ара арҭ амчқәа рынкылагас ҳасаб бзиеи, агьангьашреи, амаанеи аҭахыуп. Абарҭқәа рыла еибашьрада ехьа ожәраанӡа ҳааргоитҳаиҳабыра. Шьҭарнахысгьы ҳгәыӷыуоит нхьа ожәраанӡа ҳаиқәзырхаз шьҭарнахысгьы ҳаиқәдырхап ҳәа.

                              ЗГӘЫ МЦАЗ МЫШКЫ ИБЕИТ
Милаҭк ҳара ҳазныу аҭыԥ ианны, хԥхьаӡарала иҳаиҳамкәа, ҳара ҳазықәшәахьау аиҭаҩеиҭашәара иақәшәаз ехьанӡа зхәанган ааӡаз ыҟоуп ҳәа сыҟам. Улатәа улахәыцыр, иџьаушьап!
Ҳара ҳазқәу адгьыл Аԥсны, агыеи ашьхаи ирыбжьакны ихәхәаӡа алыенд еиԥш ишьҭоуп. Амшын енакәзаалагь имҩоуп. Аԥсынгьы, аҭырқәа иҳәашьа, асқьеила иаҩызанжәытнатәгьы: ара иқәнагалахьеит аԥшәымас рхы рыԥхьаӡуа, рыимаа, генуезаа, абырзенқәа, аҭырқәцәа, аурысқәа убас агьырҭ аӡәыр мҭалаҭқәа? (милаҭқәа).? Аоҩы џьара иҽыахааныикылуаз уахык ада днымхауазар ҵлак аҵҟа ихаигоит, ԥыҭрак даанхозар ҭрас қьалак ҟаиҵоит, иҵегь дынхозар быцтәы ҩнык ҟаиҵоит нхарҭас , икӡоуазар – аӷтәы ҩны, дунеихаан исыԥсахӡарым згәахәыз иоуп абаа зыргылуа. Ҳ-Аԥсны абаагәара Аҟәа иаркны ашьха икылганы изгаз, аамҭа маҷк азы иҟаимҵеит. Абаақәа ашьхақәа рахь, аԥсҭақәа рахь иахьабалагь изыргылаз аакьыскьа сцап ҳәа игәы иҭаны имыргылт урҭ. Аохәаҭақәа зқьы шықәса реиҳа, ехьагьы аҿыц иамҩсуа иҳалагылоу зыргыла, сцап  ҳәа игәаны иҟаиҵоу?… Акәыкәбаа реиԥш ари ҳ-Аԥсынра агаҿа заҟа қалақь рыхьӡ ажәытә ҭурых шәыҟәқәа рҿы ижәбозеи? Убарҭ зегьы ҟазҵаз иаԥсыуамкәа иааз, Аԥсны збаз, зыԥсы алахаз, зыԥсы ззымгаз ара сыԥсыҭанаҵа оҩы сыизықәгарым ҳәа зҽықәзырхаз роуп. Урҭ ҳара аԥсуаа ианҳахәаԥш ҳахыԥхьаӡар маҷны, ҵара ҳамамкәа ҳрымызхра дгылаҩ ӷәӷәа дҳамамкәа ҳанырба, наӡаӡа ԥшәымас, аҳас рхы ҟаҵаны иаагылт. Ара иааилагь, ахьш млашьы ашьамхыцԥуа? заҟа ача иаланаҵуа еԥш, ҳ-Аԥсны џьанаҭ акәазара анырбалагь. рылақәа хкны, игәҳәны рнапы аларԥаны иркыуеит. Ишнеиуа уԥшыр, ҳар икарымца, ҳахшыҩ мыцхәы иканамца, ҳадгылаҩ ӷәӷәа икаимца, ируз-ирҳәаз, рымышра ааҳазныжьны инҳалгәгәа ицоит, Аԥсны ҳара аԥсуаа ҳада аҳ дамамкәа ҳмилаҭгьы ԥхасҭамкәа иаанхоит. Абырзен ҳәынҭқар дуӡӡа идгьыл длахцаны аҭырқәа длықәтәеит "Ҭырқәтәыла" ахьӡитәеит. Ҳара ҳҭоурых ҳара иаҳзыҩуамызт ожәраанӡа, тәымын изҩуаз. Ашәҟәы раԥхьа ҳанызҵаз иныиркны, ҳара ҳадгьыл ҳара ҳада аӡәы ихьӡ ахым.
Убас, ҳара ҳрацәамкәа, хшыҩла, мазарала ҳмаҷны ехьанӡа ҳмилаҭ мырӡкәа, ҳадгьыл ҳаԥырымхкәа ҳаазгыуа АнцәаИакәымкәа даҽаӡәы дызусхап зышәгәахәуа аӡәрыҟоума? Аӡәгьы! Ҳара аӡәгьы ҳамам, ҳара ҳзы Иара дыхшыҩыукп, дмазароуп. Адунеи милаҭс иҟоу зегьы рыччиацәа идыргылуам, ҳара аӡәзаҵәыкгь дҳамам. Егьа аамҭа бааԥсы ҟаларгьы Иара Имчала акгьы ҳазгыуам, агаз ҟамлар, ар, амарда ҳҩаҿалар амзарҷа ыҟоуп, аџьыка аарымгар, ҳамшынӡы ҳаршып, асапан ҳмоур, аҳәсақәа рышҳап; ҳауасақәа еибгазар, абамба, аныцә, ақәны ыҟазар, ҳцәа хтрым, аџьықәреи (аԥш) маҷхар, аҩы рацәахап, аҩы анмаҷу аџьықәреи  (аԥш) рацәахап. Шәымшәан аԥсуаа, жәытәнатә Анцәа даҳхылаԥшуп, акы ҳазгаӡом!..

Алада иаауа, аҩада иаауа иаҳзырыурызеишьт ҳәа иахазхәыцуа иҳауу? згәы ааигау ҳажәатә ҭоурых и?намԥшлагь, оҩы игәы зышьҭыша ажәа рымхаҳәоит. Агазеҭ "аԥсны" № 34 аҿы Аилакырба ииҩыз астатиа "Шьҭа иазхоуп" дара сгәы иахәоит. Уи ихшыҩ зызцаз зыхшыҩ азцауа ҩнапыла изкыуа аԥсуаа рацәаҩны Анцәа иҟаҵа! Амилаҭ рацәазаргь, ар рацәа харабӷьара иныҟәаз ирҩызоуп аҟыражәа? анеиқәдмыршәа, рыус азҽеихом; амилаҭ маҷзаргьы, ражәа еиқәшәар, иҟоу рҽеидыркылар ирылшуа рацәоуп. Амала, Аилакырба иззиҳәуа арганизациа зегьы раԥхьа хаҳә дыус иаԥышьклаҳаша уи оуп: енаизалагь, абра аус зыуа изы олафас иҟоузеи ҳәа џьоук ҵаашт. Убри заҟа иус дыуу гәаҭаны, аԥсыуак акры шьҭазҵара дҟалап ҳәа сыҟам. Ус анакәха (иааӡар зхәарҭоузеи), есымша мода ҿыцла иҽеиҭеикыуа, ԥарала дыхәмарыуа даныузыҟамҵа егьа идыруазаргьы ус узызмыура аҷкәынцәа ԥыҭҩык ҳамоуп. Уи азоп сызцуа ҳәа уеиҳәом, аха изҵыигалагь дыуцәцоит.
Астатиа аҿы дышнеиуаз ус иҩит:"Булиа иҩынеиԥ, ирыцҳахыеит анхацәа", сара иацысҵоит – ирыцҳахыеит Аԥсынра! Уи акы еиԥшымкәа сгәы архьшәашәоит. Иҵегь згәы цаз ари акы нациҵар "иесит Аԥсны, аишәа аинышәҵ" иҳәар акәхыеит. Анцәа иумҳәан! Аҵыс маҷны Изшаз убас ажәҩа ӷәӷәаны иеиҭеит, ԥшь-шьапык зиҭазгь ираԥысуа. Ҳара ҳмаҷны Ҳазшаз ҳанасыԥ ? убас идыуитәит, ҳаӷа егьа ддыузаргьы, ҳаифарцы егьа иҿы еихыирԥахьаргьы иҿы ҳҭамӡуа. Абрис алада, аҩада иауаа, ицуа убас срыхәаԥшыуеит, актиорцәа асценаҿы аузманы? илеи-ҩеиуа реиԥш; убарҭ арльқәа ирымоу ирылганы рыҩныҟа ианбацуа ҳхы ҳанақәиҭхыуа сыԥшуп. Макьа иҳамоу цәгьарас иаҳзырыухьеу егьыҟам, аьзиаиу ҳазыруоит, ҳархьчоит. Иумоу еимҵәангьы игыуа, уагьыимхьчуа да… дыузаардышбоубара? Уи даҳзаазгаз Анцәа Иоуп: амал дахьыԥшнгьы (аԥошьҭа, атаможна, аҭаҭын,агьыргьы) ҳара ҳаиррхьчот, Иаргьы иҳәоит шәанҭынчхалагь, шхы анеиҿышәкаалагь сцоит ҳәа.
Сара ихасҵоит, ахақәиҭра ҟалар, ҳаргьы ҳхы ҳшақәиҭхыуа, ус акәымкәа еиҳау-еиҵоу ебафуа иҟалар, ҳаиҳа зылшау хаԥыцла еибакып, ҳара хгар? ҳауп Анцәа имчала Аԥсны анасыԥ аӡәы иҿы иҭаӡом, Аԥсны ахылаԥшцәа рацәоуп. Елырныха, Лыхных, Аныԥсных*
Даҳхаҳаршрым зда Гәыӷырҭа ҳамаӡам ҳ-Анцәа дыу.. Гәыҩбара амамакәа иқәгәыӷуа енакәзаалагьы иҿыхыоит. Умшәан, Аԥсны, жәытәнатәгьы Анцәа духылаԥшуп.

*Анан Аԥсны Лӡааных
                                              Аԥшьа Н.Патеииԥа

                           АЦХЫРААРА АԤХЬАҞАЗЫ ИҴЫРГӘОУП 
Егрыи Гагреи рыбжьара иаабжьахаз Аԥсатәыла иашьагәыҭу аԥсуа милаҭ роуп.
Даҽа милаҭк урҭ ирыланхаргьы урҭ ааицәа ҳәа ирыԥхьоит.. Иҟалап дара ааицәас рҽырымԥхьаӡар, аха дасу иҩны аԥшәма илшоуа асас изыилшом. Аԥсынтәылан ҳасаб азыуур иашьагәыҭу реиҳа ааицәа ахеиҳау ақыҭақәа рацәоуп. Р…хареи, рхы аныҟәгашьа уахәаԥшыр, қыҭа оҩык абра дынхоит узҳәарым. Рыдгьылиахыҵны Аԥсатәыла ианаауа иубар рыжәцәа аимаақәа рымаҟҿаҳәара иадкнаҳаланы, иршәымкәа, ирыҟәнымкәа иус уцәаны иааит ақыҭаҿ?. Ҳара аԥсацәа "аоҩыцәгьа ихьымӡӷ дууп" ҳәа аусура уи аҟара иҳаҭәаҳшьуам, ари ҳаҵырхын иаангылоит ҳара ҳаҟны, иҳалашьцылоит, дшыҟоу дгьылкгьы ааихәоит, далагоит анхара, хԥа-ԥшьба шықәса рыла изшьагәыҭыу иҵкыс анхара ҟаиҵоит, ибӷагь ааирӷәӷәоит, џьынџьыс ихы иԥхьаӡо далагоит. Ас аӡәы иуит, ҩыџьа -хҩык ирыуит. Шьҭа уи иҿыԥшны рҿаархоит џьаукы, урҭгьы уи ишиуа еиԥш даргьы алагоит, ишнеи-шнеиуа рҽааиҵыхны ршьапы -рнапқәа ааиҵыхны  ҳ-Аԥсны иаақәтәоит. Қыҭак аҟны ҩба-хԥа Кьакә? ҿара ааицәа ахьынхо ыҟоуп. Абрис ҳара аԥсацәа. ҳаԥсатәыла иалҵны даҽа милаҭк иҟны инхо-инҵо иҟоу аӡә дубаӡом, џьара ҳаиуанк аӷьычразы дахьдырӡуа днымхозар. Агәаҟра иалымԥшыц, издырам ҳәа ирҳәо еиԥш, ҳара аԥсацәа ҳадгьыл ԥсыла амыч ала гәаҟра ҳадымгылацт, аха агьырҭ амилаҭқәа рыдгьыл азгәаҟра иҟоу ҳәа иҳаҳауа ҳазхәыцны иахьа ожәраанӡа иҳагхақәаз шаҳԥырхагаха аазгәаҭаны ҳашьақәгылар қәнагоуп.
Урыстәыла ареволиуциа ду иҟалаз аԥсацәа ҳара иҳазгәаҭом мамзар дара аус бзиақәа ҳазыннажьт, аԥсацхәа автономиа шәымаз рҳәеит, шәыбызшәала агазеҭ ҭшәыжь, шәыусқәа шәара ижәба рҳәан, ахақәиҭра захьӡыз иара ум акәын, аха иҳарҭаз ҳазқәиҭыртәыз аусқәа ишрынаалоз ианҳазмырҽеи шәаԥсам дадраа ҳәа ҳарҳәеит. Изҳахьзеи ари? 5 - 6 - ҩык университет аҵара згәы азыбылуаз ыҟазар, ари ҳахьуамызт. Абжьара ҵара змоу (сред. образов.) 10 - 15 - ҩык раҟара ыҟазар ҟалап, аха урҭ Аԥсынтәыла ргәы азыбылуам, рџьыба ахьыхьанҭахаша иашьҭоуп. Аԥсатәыла рыламӡындаз еилаҩеиласуа амилаҭ ҳәа ари хыс ирымаӡам, иагьашьҭаӡам; ҩышә-хышә қәашьҭ ахьцоуа ҩба-хԥа абрыламзар? рымҩа иақәиҭхом. Убри ҳаҩызоуп ҳара. Ацәаӷәаҩы иҵруа ихаханы далагар ихаханы далгароуп.??
Абрис иаҳхысқәаз аамҭа бзиа милаҭс иҟаз зегьы ирзыбзиахаз – ҳара ҳазы ҳҵарадара аҵыхәала ишаҳԥырхагахаз дыррны абрис иахьа ареволиуциа иҟалаз ҟалаанӡа иахьа ҳаԥхьа игылаз амилаҭқәа ахацхырар шрымазыи, рхацхыраа бзиараханы ишрыхьӡаз гәаҭаны, ҳаргьы ҳаԥхьаҟа ҳәа шьҭа ҳанымхәыц аԥсацәа ҳәа ҳахьӡым.
              Омар Чачаа

                                       ИҞАМЛАЦ – ИҞАЛАША
                                               (Иацыу)
Уааҳә ааоит рҳәеит
Уаргьы уааи, ахшгьы рацәаны
Иаашьҭы ҳәа сарҳәеит,
Ахш аеҳәа иҭаланы ишааиуаз,
Аҽа аеҳәаснахыԥап анаҳәа,
Илагәыдслан, аҩны зқәаб илҭанажьыит
Ашә иалакны ихырхын,
Ахәарҭа иҭарҵеит.
Ашьыжь ауааҳәцәа амхы 
Иҭалооны, сыбызнықь атәыҩа
Сҩықәгылан аҩны сааит. Санааи ҳагәлацәа снарылалан,
Быжьгәажьк рыҽа, ашә еизызган,
Скалҭ илаԥсаны иаазгыеит.
Ари шьыбжьаанӡа ирҿасҵеит,
Ашьыбжьышьҭах сашәаӡа анааԥысҟа,
Аҽа ҩагәылԥан иҩыит.
Шәақьк аихаҵәры кылҵәамкәа
Аҩны агәыҵаҳәа иавҵан.
Иавҵысхаанӡа икылҵәан,
Ишәақьхан иҭҟьеит, 
Иҭҟьаанӡа аҽа каҳаит,
Икаҳаанӡа ацәа ахысхыит,
Иахысхаанӡа еиҿысхыит,
Еиҿысхаанӡа ақәаб иҭасҵеит,
Иҭасҵаанӡа ақәаб иҭасҵеит,
Иҭасҵаанӡа иҭысхыит.
Иҭысхаанӡа ирымҵасҵеит.
Ирымҵасҵаанӡа ирфеит,
Ирфаанӡа еимыҵыит…
                                    Шь. Хокерба

        АГЬЫЛ ШӘҬЫ
Иҩеит сгьыл шҭ ԥшӡахәиы,
Абӷьқәа канӡеит, еиқәаҵәахыит
Дцеит исзаазгаз абзиахәгьы,
Дцаӡит, дзышьҭаз дахьымӡеит.

Ашәҭ акажьра, ҳаҟәыҵра сгәы иазычҳауам,
Уи еиԥш сара исылшом, сгәы исзаԥыргоуам,
Сыԥсы аҭазаара рацәахыит, ҳажәҩан дуӡӡа аҵаҟа,
Сыԥсы адуни иакыуам, ахәыцра иагаӡеит.

 Изсзымдырзыи сара убри ожәраанӡа
Абарҭ ашәҭқәа сара изхасыҳәуаз
Исышьҭанҵәаз даххасызсыдымкылаз азы
Сылаӷырӡ сҿыхәхәа стәоуп сара ехьа ожәраанӡа.

Ахәыцра, усҟәаҵ, сгәы исыхьуа ныжь,
Уҭыҵ сыгәы рыцҳа насыԥ змаӡамыз,
Уи ожәшьҭа дыҟам, шьҭа дыузырхынҳәуам,
Уи даҽаӡәы лҿы агәхашҭра иоуи.
                                          Николаи Кокосқериа
             
                                               АЖӘАБЖЬҚӘА
                           Патырбықә инхыуа рхыԥхьаӡара
Агазеҭ "Танс" излаҳәоуала Патырбықә ожәы инхоуа рхыԥхьаӡара, ахацәа – 296,000-ҩык, аҳәсақәа – 410,000-ҩык рҟынӡа инаӡоит. 1916 ш. рзы урҭ рхыԥхьаӡара х-миллионк рҟынӡа инаӡон. (Сак.Р.) .

                                                Махно
Краковтә иааҩыуа ажәақәа рыла Махно ир ҽыла иҟоу, ақыҭақәа рыцхыраарала Харков иазааигәахыеит. Агьырҭ ир Николаев-Знаменск адәыӷба мҩаҿы, Долининскаиа ргыеит. Аб-цәа Николаев нрыжьт. 
                                               Сақ.Р.

                                  Врангелыи Махнои
Врангелыи Махнои агазеҭқәа зны рымч еилаҵаны аус рыуеит рҳәоит, зны Махно аб-цәа дрыдгыланы Врангел диабашьыуеит рҳәоит. Ишакәзаалакгьы Махно дызҩызоу еилырганы оҩы издырам.

                                           Сибра
Ақалақь Чита аб-цәа иргыеит рҳәоит. Уа иҟаз атаман Семионов аурыс хы ԥыҭ-чыҭк инханы иҟаз, иманы дыбналт.

                                     Финлиандиа
Гелсингфорстәиааҩуа ажәақәа рыла Волга аӡ ду иавоу ақалақьқәа рҿы џьара-џьара аб-цәа зҭахымыз ажәлар бунтыит.

                                       Ермантәыла
Аҭырқәцәеи аерманцәеи реибашьра аибашьра ӷәӷәа аԥшра аанахәуа иалагыеит. Аҭырқә рхыԥхьаӡара иазҳауа иалагыеит.

                                           Сибра
Иапониаа Сибра нрыжьуеит рҳәоит.

                                             Киев
Киев "ачрезвычаикаҿы" бомбак тҟәацын амашәыр ду ҟалыеит рҳәоит.

                                           Италиа
Италиаа даара ацхыраара ирҭоит Қемал ԥашьа. Италиаа рыагентқәа изларҳәоуала. Трабзаныи Ерзерумыи иҟоуп.

                                       Мусҭафа Қемал
Қемал апырказ ииҭеит Али Фауд амшын Еиқәа агаҿа ихьчаразы.

                                          Аполиакцәа
Аполиакцәеи аб-цәеи еинаалыеит рҳәоит, аибашьрагьы иаҟәыҵыми (Б.жә.) 

                             Аԥсны жәлар рсовет иалоу иҭакра
Асовет иалоу М.Цагуриа аинрал Маҷауариани иприказ ала дҭаркыит. Аха апредседателыи иҩызцәа ачленцәаи Аԥсны акомиссариатыи рхы иақәҵаны ари аус ианашьҭала, адырҩаҽны дрышьҭыит.

                                    Афина (Бырзентәыла)
Абырзенцәа рҳәынҭқар  Алеқсандр дыԥсыит.

                                             Москва
Москватә аб-цәа ргазеҭ "Правда" излаҳәоуала аполиакцәеи аб-цәеи еинаалыеит, аха уезгьы аполиакцәа Петлиуреи Врангелыи маӡала ирыцхраауеит ҳәа гәҩарас ирымоуп.

                                       Аԥсны аконституциа
Аԥсны аконституциа Асовет аҿы ишьҭырхыз иалырхыз ауаа ицеит Қарҭҟа.

                                            Гучков
Гучков Врангел иҿы дааны дыҟоуп рҳәоит.

                                          Милиукоа
Врангел еиҳабыра хыс Милиуков дамоуп рҳәоит агазеҭқәа.

                                            Ҟыим
Велики книаз Николаи Николаи- иԥеи книаз Михаилыи Ҟрым Врангел иҿы иҟоуп рҳәоит.

                                           Сҭампыл
Аурыс фицарцәа Сҭампыл иҟоу еизыргоит Врангел иахь ирышьҭразы. Аб-цәа ррадио излаҳәоуала абарҭ афицарцәа аинглызцәа роуп еизызгыуа.
                                                                                                        (Н.С.)

                                            Қарҭ
Аболшевикцәа рхаҵара Қарҭ иҟаз Киров данца, ицынхәрас ожәы аб-цәа рыҟнытә Қарҭ дааит Шеиман.

                                       Украина
Украинаа реиҳабыра ожәы Тарнов иҟоуп… Урҭ реиҳабыра хыс иамоуп: Петлиура, Шве, Мацкаренко…Петлиура иусҳәарҭа аиҳабыра Станислав? иҟоуп.

                                         Харков
Харков ожәыгь ачымазара "тиф" шьақәгылашьак амаӡамкәа, еицәахыуа инеиуеит. Атрамваи ныҟәуам.

                    Украина заҟаҩы еиҳабыра ыҟоузеи?
1)Акомунистқәа реиҳабыра, Раковски хыс даманы Харков иҟоуп. 2) Социалист еиҳабыра, Петлиура хыс даманв, Станиславов? дыҟоуп. 3) Затонски еиҳабыра, амрагылархьтәыи Галициа иҟоуп. Убарҭ рнаҩс аполиакцәа рыбзоурала иаҳабыра Петрашевич хыс даманы дыҟоуп. Убас Украина ԥышь еиҳабырак ыҟоуп.

                                               Агазеҭқәа рыхә
Ҟрыим агазеҭ номерк 500 - 600 м. рҟынӡа инаӡоит.

                                         Трабзан
Трабзантә иааҩуа ажәақәа рыла аболшевикцәа уаҟа ар ӡхыргыеит, Қемал ԥашьа ицхрааразы. Аҵабыргреи амцреи цқьа еилыргам.

                                         Ҟәбина
Ҟәбина аобласт аҿы ожәыгь абна-абра ажәларқәа бунтыуеит; акоммунисқәа рыҟазшьақәа ргәаԥхауам.

                                           Қарҭ
Қарҭ иааҩуқәуа ажәақәа рыла ақырҭқәеи италианеццәеи аԥҟара ҟарҵеит Тҟәарчалтә аӷбарацәа аҵыхәала. Уи аԥҟара зеиԥшра ԥҟароу цқьа еилкааны иҳамам.

                                          Қемал ԥашьа
Агазеҭқәа изларҳәоуала Қемал ԥашьа ир ахгылаз, џьара-ҩыџьара раҟара ибунтын, рабџьар кажьны рыҩнқәа рахь еимпны ицеит.

                                        Аредакциа аҟнытә
Агазеҭ"аԥсны" зауа акы еиԥшымкәа ҳшәыҳәоит, агазеҭ ахә алажәгаларазы, Гәдауҭа З.Бениа иҿы, Очамчыра – М.Аҩӡба иҿы.

                                    Симон Басариа иаара
Симон Басариа, ехьа ожәраанӡа Армавир иҟаз, 25 ари амзазы дааит Аҟәа. Ари аҩымш-хымш рыҩныуҵҟа иҳаиҳәаразы дыҟоуп уаатәыи ауаа ирыбзазашьоу.
                                                                                         
                                                                                             РЕДАКТОР : Д.ГӘЛИА
                                                                                         
                                                                                           Типография А.М.Зайдшера


                                            А  Ԥ  С  Н  Ы
                   Ахә 10 м.                                      Ахә 10 м.
№ 39 (77) АСАБША НОИАБР АМЗ 13 рзы 1920 ШЫҚӘСА РААН (77) № 39
    
                                         АГАЗЕҬ "АԤСНЫ" АКАНТОРА АҞНЫТӘ
Мызкы агазеҭ "Аԥсны" хәыс иақәуп 40 м.
Агазеҭ азы акарреспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонденциа аҩра зыҟалуам.
Агазҩ "Аԥсны" адрес: Сухум. Типография А.Зайдшера

                                       Аҟәа, 12 НОИАБР  
Европаҿы жәларс иҟоу зегьы аҭынчра, аԥшьара рҭахыуп; убри аҳасабала аибашьра иаҟәыҵыит, рабџьарқәа шьҭарҵеит, ҭынч ҳанхап ажәытә еԥш рҳәан анхара иалагашәа рыуит, аха анхарагьы иақәшәыуам, иҭынчхангьы изҭынчымхаум… Ҳара ҳгәаныла Еврараҿы моу, аԥсабарҿы иахакәзаалагь ҭынчрак зыҟалашам Урыстәыла ҭынчхаанӡа. Ҳәынҭқаррақәак ари рдырырцы рҭахым: аболшевикцәа еиааиуашәа анырбалак, Урыстәыла аҿацәқәа, аҳәынҭқарра хәыҷқәа иҟалаз инарыдхәыҭхәыҭланы зны аҩадахьала шьоук рыжәырҵоит, зны аладахьала, урҭ аԥыжәара ргоуа иалагар, урҭ инарыгәҭасны аб-цәа маӡала рыцхыраара иалагоит. Убас аӡәы деиааиргьы рыуам, даҵахаргьы рыуам, абарҭқәа рыла аибашьра ҵыхәа ԥҵәарак амоуӡакәа инеиуеит, ажәлар ақәеибахра иаҿуп; аилагалацәа харатәыи ирхыччоит. "Хычча ихаҿы иаауеит" ҳәа аԥсуа жәаԥҟа иалоу дара рхаҿы имааит.. Аха уи ожәы ҳаҟәыҵып… Лондантәыи агазеҭқәа изларҳәоуала аб-цәа рҿы амлашьра ҟалыеит, амҿы рымам, ахьҭа иагоит. 
Гелсингфорстә ажәа иҳаҳауала, дук мырҵыкәа, иаарласны  аб-цәа ԥышьмилионкыи бжьышәнызқьыи ар абџьар иаҵадыргыларцы иҟоуп… Лондонтә иааҩуа ажәа ҵабыргызар, ари аӡынрала аболшевикра аҵыхәа ԥҵәоит (аха ари мцыуп ҳәа ҳаҟоуп), ус акәымкәа Гелсингфорстә иааҩыуа ажәа ҵабыргызар, ари аӡынрала аб-цәа кыр тәыла ргар ҟалап. Абасоуп ожәы аусқәа ҳшыргәылаԥшыуа. Аха уи ҳҳәеит ҳәа аусқәа цқьа иадырыр ҟалап ари амзакала.

                              ТҞӘАРЧАЛТӘЫИ АӶБА РАЦӘА
Ожәы аакьыскьа ажәабжьны иҳаҳаит, уи шаҳҳәоуаз агазеҭқәа рыҿгьы иаабоит Тҟәарчалтәыи аӷба рацәа италианццәа ирыхәҳаи ҳәа. Уи ахә иаанагыуа, уи иаҵанакыуа атәы ҳ-Аԥсны аконституциаҿы иҟоуп. Ҳконституциа зеԥшрахыуа еԥш акәхап убрыгь ҳшалахәхаша... Уи даҽа усыуп, убрыи анаҩс, убри арацәа агара иалагар адәыӷба мҩа ҟарҵароуп. Уи амҩа ахы ахархауа даара иус дыуп ҳара ҳзы. Ҳара иахаабуа агазеҭ аҿы Очамчыратәыи ақалақь ахы Жоржолиани иакәзар аӡәы. Уи агәхьаа икым, аӡәгьы дазҵаауам, иаҵанакыуа еилкааны имам. Жоржолиани даҳәеит Очамчырала уи арацәа агара ҟаларазы. Уи дзышьҭоу аус даара иус бзиоуп Очамчыразы, избан  уҳәар, усҟан Очамчыра абаӷәаза ҟарҵароуп, адәыӷба Тҟәарчалт Очамчыранӡа иҟалароуп,нас Очамчыра иазҳашт, афеида ду аушт. Уи ҟамлакәа Аҟәаҟа иааргар, убрыгь даара иус бзиоуп: Тҟәарчал адәыӷба Очамчыранӡа ианаалагь, нас ихыианы иҟоу амҩала Аҟәа иаашт, убриала Тҟәарчалтәыи Очамчыреи Аҟәеи рыбжьара адәыӷба мҩа ҟалоит, ари Аԥсны зегьы азы ибзиоуп: ҩы-уездк – Кәыдрыи Гәымысҭеи Аҟәанӡа адыӷба мҩа рыбжьалоит, афеида дугьы ҳ-Аԥсны – Аҟәа инхоит, аха Аҟәаа макьа акы рҳәоуа ҳаҳауам, измааноу ҳаздырам. Макьа Жоржолиани иакәзар аӡәгьы ус иуам ари аҵыхәала Кәыдры ауезд аҿы аизарақәа ҟаҵаны ауаа алыхны Қарҭҟа изырмышьҭыуа ҳаздырам. Абрис аҵкыс еиӷьу усс изышьҭалаша иарбаныу?! Аҟәаагьы иззыԥшыузеи? "Кәымпыл ача анынҵәа аишәа дықәсуан" ҳәа Ԥуҭҟа ианыргалакь ашьҭахь акәхап ианашьҭалуа ҳәа ҳаҟәоуп. Еиҭаҳҳәоит, ҳара ҳнапқәа еиҵрыжьны ҳаштәоу ҳаӷбарацәа Ԥуҭҟа иаҳцәыргоит, Аԥсны инхоуа зегьы абрис рхаҿы иааганы ианашьҭамла.

                                                                                                            Д.Гә.
                                       ИҞАМЛАША  – ИҞАЛАЗ
                                               (Алгарҭа)
Иҟалыеит абрис аамҭазы:
Шьхеҵа Хыд дабзныжәхан
Аџьма данрылаз,
Ерд Ҳаасан ихаԥыц абаҩ анкылахаз,
Аршәаа-аршәаа ҳәа данышәышәуаз.
Адиан-ԥҳа ӷбала данцоз
Ҳасанбеи канџьала данлышьҭаз.
саахынҳәны сшааиуаз аҳәҳәабжьы гыеит.
Иҟалазеи анысҳәа ирҳәеит:
Аӷьрлеип аӷрлеип
Аныха мца иаибашьын
Рыбҭаару Хәсеит даргазг.
Арҭмаҟ-иԥа Қәасаџьи
Иуан Џоӷәырыеи неишьҭасҵан
Дрымхны даазгаит.
Ҭлаԥс-иԥҳа, Хәдарцәахь иуа иԥҳәыс,
Ҟазылбақь иҭаца?, аӡы данырзымгаз,
Шаршәла даныргаз;
Смазарақәа маҷхан,
Ажәеиԥшьаа срыҳәан,
Шьабысҭа ԥшьынҩажәа
Ианеилҵуаз иансырҭаз,
Анаԥаа – нага срыҳәан
Ца хынҩажәа аԥш ансырҭаз
Аҟые Ажьгьери дансырҭаз.
                                   Шь.Хокерба

         АМҨАԤШРА
(Агитараҿы ҩба-хԥа хкыла ашәаны ирҳәоит)

Зыда схәарҭамыз ҭахык дсыман,
Харатә дгьылкахьтә даарцы дыҟан,
Ицқәаз аақәеит. иара дыҟам,
Дмаар ҳәа сшәаны, сгәы шьақәгылам…
(Делиоу, делиоу,рануни!)                                                      

Амҩа дашәак, дааԥса дыҟан, 
Дымҩахыҵны џьара днеизар,
Издыруада, ԥҳәызба гьангьашк,
Лаҵыхәала дысыцәхылхзар?!

Аи, срыцҳара уи илзымгааит,
Ас ҳзеицәлырӡзеи иареи сареи?!
Са сыихашҭны ла дылпазар,
Еижьагазаап ҳабзара!

Са сызхашҭыз зны дхынҳәӡаргьы,
Ишԥеихәаԥшрыи илыеи сылыеи?!
Убри сҳәеит ҳәа, знык дызбандаз,
Иареи сареи ҳнеиқәԥшындаз,

Зегьы схаршҭны сыидтәаларын,
Сгәы ирхьшәашәаз ирҟәандарын,
Сгәала дуқәа нысхаиршҭрын,
Жәа гәыбзыӷла ҳнеицәажәарын…
                                           Д.Гәлиа.

                      "ШЬҬА ИАЗХАУП" АСТАТИА АҴЫХӘАЛА
Ҳгазеҭ "Аԥсны" аномер 27- ба аҿы М.Аилакырба иҩыит статиак "Шьҭа иазхауп" ҳәа хыс иаманы. Уи ацкы Д.Аланиа ианыиҩ, Аилакырбагьы ацкы иҩыуа ԥышьбаҟа номер рҟынӡа ажәа неимырда ааимырдеит. Ари еԥш аимак агазеҭ аҿы избаз џьоукы, дыук ҵара змамыз, агазеҭ аҿы ажәа еимакра иаҵанакыуаз ззымдырыуаз дара "ҩыџьа-хҩы иҟоугьы ҷан-ҷаны еибафоит" рҳәеит. Абрис еԥш ансаҳа абӷьааҳәа ацкы зҩыр сҭаххыеит, абрис ҷан-ҷаны еибафара шакәым, ари аицәҳара шакәым, аха сҽааныскылан сыҟан, даҽаӡәы далацәажәандаз, даҽаӡәы абрис аимак аҵыхәала игәы иаанагыуа аныиҵандаз ҳәа, аха ус аӡәгьы дымгылт. Ҵоуп, аӡәык - ҩыџьак раҟара ҩбаҟа-хԥаҟа ажәа ахырҳәааит, аха ахыи аҵыхәеи цқьа иагәылԥшны, еилырганы ажәа ахырымҳәааит. Убри аҟнытә сара абрис аҵыхәала ҩбаҟа жәа сҳәоит абра. 
Агазеҭ аҿы ажәа еимдара аимак, акс арҽеиуеит, аус шьақәнаргылоит, ари аицәажәара ахьӡӡам. Абарҭ астатиақәа рышьҭахь Аилакырбеи Алание иччоуа, ихәмарыуа Аҟәа абулыуар аҿы инеиааиуан…
Шьҭа аилакырба ииҩыз ахь сыиасыуеит. Аилакырба ииҩыз астатиа егьбашаӡам, игәы иаанагаз, абас ҟалар Аԥсны азы еиӷьхап зыигәахәыз ауп ииҩ. Ҵоуп, уи аиҳарак асовет аҿы иҟоу адепутатцәа рыусушьа игәы иамыхәоны иҩыуеит. Ҵәаҟьа срасыи, еижьагасыи иԥхьаӡоит. Убри азоуп "шьҭа иазхоуп" зыиҳәаауагьы. Убри анаҩс аԥсуа депутатцәа маҷны, апартиақәа ахырацәоу игәы инаӡом. Аилакырба аԥсуаа зегьы партиакны, ражәа еицнеиуа, рыус акны иҟазар ауп ииҭахыу; ари даара иус бзиоуп, аха сара иахысҳәаауа убриоуп: 1. Асовет аҿы ааба рномер ала бжьҩык неит. Аусқәа рҿы (акомисиақәа рҿы) партиа цыԥхьаӡа аӡәаӡәа аашәышьҭ анырҳәалагь, убырҭ зенгь рахьтә аӡәы имыдара оҩ дҟамлуа, дара изқьнагьы имаҷны иҟалуашәа анырба, абжьҩык хыџьара рҽыршан, хпартиакны рҽыҟарҵеит, нас акомиссахь ианрыԥхьалагь хҩык нарышьҭыуа азин роут… 
Абрис еԥшқәа рзы абра асовет аҿы апартиақәа аҭаххыеит, иҟарымҵаргьы ԥсыхәа рымамызт… 2) Аԥсуа депутатцәа ҳхьыԥаӡара маҷыуп ҳәа рхы ҟәыншьаны асоает аҿы акомисариатгьы ҳҭахымҳәа убысҟан инықәҵны ицар, Жәыргьыҭ ауезда еиԥш, Аԥсны оҩы изгәамҭаӡакәа Қырҭтәыла иаларыӡҩон.  Абрис Асовет ишьақәыргыланы иамоуп аконституциа уҳәа, агьи уҳәа ҳауааит, ҳ-Аԥсны автономиа ақәнагоит ҳәа иқәԥацәаны игылоуп…
Акгьы Аԥсны иамоуӡаргьы, аԥсацәа ргәы иҭазыи, рыҽззыркзыи агьырҭ акралқәа ирдыꗬÁYҞሀ¿ကЀ
橢橢埳埳Ҟ᠞
㶑㶑票]¦¦¦¦¦\Ă̼¦ôԲԲԲԲԲԲԲԲ�������$ǴV�ɕԲԲԲԲԲ�шыиҭахыу еԥш саргьы исҭахыуп, уи аҵкыс еиӷьу акзыҟалуама! Убри зҭахқәоу среиуоуп саргьы, аха ари изыҟалуа акы акәымзаап. Ажәларқәа ҳарҟәаҵып, аучтелцәа убри еԥш аус ҳзыҟамҵеит, ҳзышьҭоу зегьы акы акәын аха, ҳзеидгылуам, партиак ҳзыҟаҵуам. Иабыкәу ҳәынҭқаррак ахыҟоу зегьы партиак акәымзар парти ахыҟам?! Џьаргьы! Нас џьаргьы иҟаммоу, иҟоугьы ҳалшуамеи, иҟам, иҟамлаша ҳара аԥсацәа ҳаума изывлшуа?! Иарбан милаҭзаалакгьы иалшуам ари, избан уҳәар, аамысҭеи анхаҩыи изышьҭоу акы акәым, ирхәыцуа акы акәым. Акы зҭыиуеи (уааҷар?), иаазхәои рыус акы акәым; амаҵыуаҩыи змаҵ иоуи рыхшыҩ акы акәым, ирхәыцыуа акы акәым. Аҵвра змоууи, аҵара змамыи рхәыцра, рыусқәа акы акәым, арҵаҩыи аҵаҩыи изышьҭоу, рыус акы акәым, апапыи "иприходыи" ргәы иҭоу акы акәым, ақьырсианеи амсылманыи излыемҩацәам ыҟоуп, амулыеи апапыи еимҩалацәам. Аҭаҳмадцәеи аҷкәынцәеи рыхшыҩ акы акәым… Амилаҭқәа рҿы абарҭ зегьы ыҟоуп. Нас абарҭ зегьы рыхшыҩ акы акәхааит, рыус акы акәхааит, партиак аҿы игылааит уҳәеит ҳәа изыҟалуа усыума?! Моумоу, апартиақәа ҟалароуп, аха урҭ апартиақәа аԥсуа партиазар ауп, Аԥсны азы аус рыуларароуп, иаҳа амчра згаз, ажәлар зыццаз апартиа, хыс игыланы атәыла рнапаҿы иҟарҵароуп, Қырҭтәыла аменшевикцәа анеиҳаха аҳәынҭқарра рнапаҿы ишыҟарҵаз еԥш...
Убырҭқәа реиԥшоуп аусқәа шыҟоу. Зынӡак сажәа сцәоуцәаӡахыеит, шьҭа абра сҽаанысскылоит… Сара сгәаныла Аилакырба ԥасаӡатәыи истатиа ашьҭахь абарҭқәа Аланиа иҩыр Аилакырба ашьҭахь ииҩыз иҩыуамызт ҳәа сыҟоуп, аха сара сгәаныла, абрис Аланиа истатиа иагхыеит. Убас абарҭ ахԥа рыла Аилакырба сыиҩызам, агьырҭ ииҩыз зегьы акы еиԥшымкәа хшыҩ ажәоуп, даара оҩы игәы иахәара акы оуп.
                                                                                                                         Д.Гә.

                                            АЖӘАБЖЬҚӘА
                                                Ҟарс
Қемал ԥашьа ир Ҟарс огыеит ари амза ҩба рзы.

                                            Мархьаул
Ҭаацәак хаҵеи ԥҳәысыи абга рыцҳан, иаапкны иԥсыит.

                                       Урыстәылан
Лондонтә "Деели Телеграф" излаҳәоуала абунтра дуқәа ҟалыеит Урыстәыла ақыҭақәеи ақалақьқәеи рҿымоу, ар рыҿгьы.
                                                                 (Н.С.).

                                          Патырбықә
Лондонтә агазеҭқәа изларҳәоуала Патурбықә аҩнуҵҟа аибашьра ҟалыеит. 1400-ҩык Кронштадтәыи аматросқәа ажәлар рыцырхрааны Патырбықәаа ирабашьит. 400-ҩык раҟара аматросқәа хәыуп. ибунтыз дырҭынчит, 54-ҩык икыдҵаны иршьыит.

                                          Гелсингфорс
Гелсингфорстәыи агазеҭқәа изларҳәоуала аб-цәа рыр ршьақәыргылара иалагыеит. Урыстәыла зегьы 93 округаны иршан, хаҵарԥыс иҟоу зегьы 15 шықәса зхыҩ?ыуа инадыркны 50 ш. рҟынӡа зегьы аҭаалым ддырҵоит. Ргәы иҭоуп дыук мырҵыкәа ар  4.700,000-ҩык раҟара абџьар иаҵадыргылар азы.

                                            Америка
Ревел. Америкатә акорреспондент излаиҳәоуала, Америка рыр рхыԥхьаӡара 7,000,000 миллионк рҟынӡа инарыкӡаразы ргәы иҭоуп.

                                           Финлиандиа
Москва. Финлиандиа аибашьра? ӷбақәа ҟарҵаразы аус шьҭырхыит.

                                      Аболшевикцәа рахьтә
Аладахьтәыи афронт аҿы аб-цәа рыр ԥхьала ицоит. (Н.С.)
Мелитопол ирԥыхьашәеит аб-цәа шьарда еибашьыга маҭәа.

                                             Аполиакцәа
Москватә агазеҭқәа изларҳәоуала аполиакцәа рымчалаа иӷәӷәахыуеит Петлиуреи, Савинковыи, Балаховичыи. Арҭ аб-цәа ирҿагылуа мчыуп. 

                    Балтиа амшын аҟнытә аинглыз иӷбақәа рцара  
Москва. Аинглыз иӷбақәа аб-цәеи аполиакцәеи анеинышәа, Балтиа амшын иҭыҵын ртәылахь ицеит.

                                               Кореиа
Пекин. (Аб-цәа ррадио ала). Кореиа ахақәиҭразы абунтрақәа иҟалаз раҳасабала Иапониаа рыр еизыргоит Кореиа, ианырҭаххыуа, иахырҭаххыуа азы.

                                        Врангел ифронт
Врангел ҳьҭахьла дцоит. Аб-цәа иргыеит Перекоп. Врангел иусқәа даара ицәгьоуп. 

                                           Агазеҭ "аԥсны"
Ақьаад ахә мыцхәы изладыухаз ала агазеҭ "Аԥсны" номерк 10 м. ирыԥсоуп. Мызкы хәыс иақәуп 40 м. ехьа инаркны.

Қемал игыеит Александрополи Еревани рҳәоит. Аерманцәа рыус ԥхасҭахыеит.

                                           Қемал ԥашьа
Қемал ԥашьа ир иргыеит Ҟарс, ожәы ажәақәа иааҩуа рыла.

                                Анкьатәыи Горскаиа школа
Горскаиа школа, ожәы аиҵбыра школ аиҳабы (выисш.нач.уч.) иагқәаз ҟарҵеит, иануар азы аҷкәынцәа раахәара иалагоит. Ақыҭа рҿы аклас (4 отд.) иалгаз роуп иаархәуа; Қәрала 13 шықәса зхыҵуа роуп иаархәуа, ианаамҭоу жәлары зегьы аземствақәа? рыла ирыларҳәашт.

                               Аб-цәа рыҟнытә
Ақалақь Мозыир акәш ԥхьала ицоз Балахович ир аб-цәа иааныркылт. 45 в. Мозыир ааигәа Петлиура ир аб-цәа ирықәларцы рыҽдырхыиоит. (Н.С.).

                                     Аинрал Веиганд
Врангел ир ожәы еиҳабыс аинрал Веиганд дырхаиргылт.

                     Агазеҭ "Аԥсны" акантора аҟнытә
Агазеҭ "Аԥсны" ахы азҭуа, ажәлар ирзызшуа З.Бениеи, М.Аҩыӡбеи агазеҭ "Аԥсны" акантора шәыҳәоит, газеҭ ахә аԥара шәоухьазар, иаашәҭыиразы, агазеҭ еиҵамхаразы, ианаамҭоу ақьаад алаҳахәҳаразы.

                              Агазеҭ "Аԥсны" зауа рахь
Агазеҭ "Аԥсны" зауа акы еԥшымкәа ҳшәыҳәоит агазеҭ ахә Очамчыра М.Аҩыӡбеа иҿы, Гәдауҭа З.Бениа иҟны иалажәгалар азы. Џьоукы-џьоукы агазеҭ ианаамҭоу иҳауам ҳәа иашшыуеит. Ари ас анакәха, ҳшәыҳәоит абарҭқәа рзыв Очамчыра М.Аҩӡбаи, Гәдауҭа З.Бениаи рҿы шәнеиразы, абрис зыхҟьоуа, еилышәкааразы. Убри анаҩс З.Бениеи М.Аҩыӡбеи хәыда-ԥсада аус рыуеит, шәара шәзыи, агазеҭ азыи рџьабаа азы акгьы роуӡом, ианаммҭоу ишәмоуазар, дареи шәареи шәеицәажәаны излашәоуша аҳасаб еицныҟәыжәга, шәаргьы убри аус шәацхраа.
Абрис еԥшла, шәара шзы аџьабаа зхаҿы иааганы аус зыуа шәаргьы шәнарыцхрааны агазеҭ еиҵамхакәа, ианаамҭоу излашәоулаша амҩа ныҟәжәга. Шәара шәқыҭан измоуагьы ироуратәы, ианаамҭоу ахә аларгаларатәы иҟашәҵала. Абас ишәыҳәоит агазеҭ "Аԥсны" аредакциа.

                                                                                     
                                                                                         РЕДАКТОР: Д.ГӘЛИА
                                                                                     
                                                                                Сухум. Типография А.М.Зайдшера


                                       А   Ԥ   С   Н   Ы  
                         Ахә 10 м.                         Ахә 10 м.
    № 40 (78) АСАБША НОИАБР АМЗ 20 РЗЫ 1920 ШЫҚӘСА РААН  (78) № 40

                              АГАЗЕҬ "АԤСНЫ" АКАНТОРА АҞНЫТӘ
Мызкы агазеҭ "Аԥсны" хәыс иақәуп 40 м.
Агазеҭ азы акарреспонденциа аазҭеиуа цқьа еилырганы, ақьаад азжаҟак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонденциа аҩра зыҟалуам.
Агаз. "Аԥсны" адрес: Сухум. Типография А.Зайдшера  

                                       АҞӘА, 20 НОИАБР  
Европаҿы "абуржуазиа" зегьы аб-цәа рҿы акы илшап ҳәа изықәгәыӷыуаз, зназгьы Москва ааигәанӡа еибашьрыла инаӡаз, аинрал Деникин иусқәа аныбжьыс, данаҵаха, дықәҵны данцоуаз, инапаҵаҟа иҟаз арыи, изиныи ззыныижьыз аинрал Врангел ехьа ожәраанӡа Ҟрыим ашыцра иҽҭакны, Перекоп адгьылбжьында ир ҭыжьны аб-цәа драбашьыуан. "абуржуазиа" зназы згәы каҳаз, ари аинрал дырҩагьых агәыӷра ду рыиҭан, ехьа, оҵәы аб-цәа рымч рымыиҟьоит ҳәа ишгәыӷыуаз, аб-цәеи аполиакцәеи шааинышәаз еиԥш, аб-цәа рырыи, рымч аӷәӷәареи Ҟрыимҟа аҿаадырхан 2-3 мчыбжьы рыла дықәырхыит. Ҟрыим ашыцра аб-цәа рнапаҿы иҟалан Севостопо, Феодосиа уҳәа зехьынџьара "ревкомқәа" ҟарҵан, иҩатәеит. Абрис ала аб-цәа реиҳа изыцәшәуаз раӷа иааит, дықәырцеит Ҟрыим. Аха уезгьы ҳара иҳазҳәоуам аб-цәа уаҳа макҩы дрымамкәа, Урыстәыла рнапаҿы иҟалыеит ҳәа, Врангел дықәырцеит акәымзар, ирзынмырҵәеит ир, макьа иҟоуп, уи анаҩс, акы Петлиуреи Балаховичи, Савинковыи Киев анаҩстә, амраҭашәарахьала ирабашьыуеит аб-цәа, урҭ рымч заҟароу ҳара еилкааны иҳамам. Ҟрыим иҭыҵыз ар, ожәы азы Сҭампылҟа зхы зырхаз, хыхь зыӡбахә ҳҳәаз аинралцәа аибашьра иаҿыу рахь ицауоу имцаоу? ҳаздырам; уахь ицар ҳәара аҭахым, дырҩагьых аб-цәа амчы ӷәӷәа змоу рҿы аус роуеит, рымч еҭадрыӷәӷәароуп, ԥшьба – Урыстәыла дыуӡӡа аханатә аҵыхәанӡа аусқәа зеиԥшроу, ишшьақәгылоу еилырганы иҳаздырам, абрис еилырганы идырымкәа аусқәа шыҟоу, ишцауа макьа абас иҟалоит аҳәара гәаӷьыуацәоуп, аиҳарак ожәы Қемал ԥашьа аб-цәа иргәамԥхоны Азарбеижанҟа дандәықәла. Абрахьгьы аб-цәа рымч дықәырҵашт, еилгашьас ироуша макьа егьҳазҳәом, аха уезгьы Қемал еиҳа аб-цәа ар ықәдыргылап ҳәа ҳаҟоуп.

                         АҴАРЕИ, ААӠАРЕИ, АХШЫҨЫИ, АГӘАБЗИАРЕИ 
Аоҩытәыҩса адыунеи данықәлалакь, акы еилыицыуа даналагалакь нахыс иҭахыуп идыррацы – изымдыруа, ибарцы – иимбац, иаҳарцы – имаҳац, иоурацы – имам… Убри аҟынтә аоҩы раԥхьаӡа аҵара далгароуп, уи инардырыуеит изымдыруа, инарбоит иимбац, инарҳауеит имаҳац, инаҭоитимам… Уи инардырыуеит изымдыруа, инарбоит иимбац, инарҳауит имаҳац, инаҭоит имам… Уи аҵара. Ожәы иаҳҳәап ааӡара атәы. Аоҩы егьа ҵарала дыбаиазаргьы, мазара ду имазаргьы ааӡара бзиа имамзар иҵара еиҩнашоит, ипатыу ланарҟәоит. Ааӡара захьӡугьы ахәыҷы еилаҳәареи акрыиҿаҵареи ракәым. Ааӡара захьӡу аоҩы дшыхәаҷыу еиҳабыу дышыеиҳабыу идырыуа, дыицәшәуа дыицәықхашьуа, еиҳа здырыуа еиҳабацәа аҟәышцәа дырзыӡырҩуа, еиҵбу дышыеҵбыу идырыуа, дрыцҳаишьуа, издырыуада, ахшыҩ бзиа иирҵауа. Апатыу зықәнагыуапатыу рықәиҵуа, арҟәышра зҭахыу дыирҟәышыуа, абзиа мҩахь вцхыраара зҭахыу дрыцхраауа, дзыныиауа дарбанзаалагь иқәнагыуа, иаҭәоу ауреи аҳәареи идыруазароуп… Ааӡара бзиа абаоҭқәа аҵанакыуеит… Ожәы ахшыҩ. Ахшыҩ зегь ируасхырыуп. Зегьы убри иқәгылоуп, иқәҟаҵоуп, убри еибаркны иамоуп. Хшыҩда аҵарагьы дук мчы амам, амчгьы убри ада ишамҩоу, ишақәнагоу егьалшуам… Абраагьы аҵара аԥхьа игылоуп, ааӡарагьы ахшыҩ бзиа ишьақәнаргылозароп. Амза иарлашоит, аха ԥхара шаҵам иаҩызоуп, хшыҩда аҵара. Ожәы агәабзиара. Ҵоуп, агәабзиара хәы амам, хәабзиара змам изы акгьы ҳаҭыр ақәым, аҵарагьы, ахшыҩгьы, ааӡара бзиагьы, аха уезгьы аҵара бзиа имазар, агәабзиара иаҭахыугьы, ахныҟәгашьа, аҽалыргашьа, ахы хәшәтәышьа аҳасаб иаҳа дақәшәоит… Убри аҟнытә абраагьы аҵара хыс игылоуп… Убас зегь раԥхьа аҵара гылоуп, убри азоуп зегьы аҵара изашьҭоу. Абрис аҟара ихәарҭа дыуп аҵара… Убри сҳәеит ҳәа абарҭ аԥшьбагьы еигымкәа изауз иокп Анцәа игәаԥханы иишаз… Абри "атемала" оҩы ииҩша рацәаӡоуп, аха абра сҽааныскылоит…
                      Д.Гә.

                     ИУМОУ ҲАҬЫР УЗАҚӘҴАР, ИУМАМГЬЫ ОУОИТ
Ҵабыргыуп, дасыу дызну адгьыл "шьам" еиԥш иԥхьаӡоит" ҳәа ҳажәытәқәа ажәаны ирҭынхыеит, аха ҳасаб азыуур, абрис аԥсацәа ҳазқәу адгьыл еиӷьыу милаҭк дықәны иубарым. Ҳара аԥсацәа ари зыԥсоу ҳаздырам, абрис ареволиуциа ҟалыеижьҭеи млала иԥсхьеу ауаа ҵҩа рымам ҳәа иаҳаҳауа ажәагьы хаҳҵауам, ари баша уҳәан-сҳәанс иҳаԥхьаӡоит, избан акәзар, аԥсуа милаҭ ҳагәы ашша икыду макьана аӡыҭрахь ахы амырхац. ҳазныу ҳадгьыл бзиа амыч ала гәаҟрас иҟоу амлашьра шраҳыу уи ҳагәы иаанамгац убри ала гәаҟра ахьыҳамбац азы анхашьа ҳара иҳаздырам, аџьықәреи аарыхшьта ҳақәшәом, гәык-ԥсык ала убри иаҿыу аӡәык-ҩыџьак ыҟазаргьы ишыҟаҵатәыу рыздырам, абас ҳаилагәаҟыуа ҳаилаҵәаҟыуа Аԥсатәыла бзиахә ҳақәуп. Анхара аамҭазы аӡәы уизыԥшыр април мза аныҩагыло ацәмаҭа дашьҭалоит, уи анааирхыиалакь ацәеиха дашьҭалоит, арҭқәа еиқәиршәаргьы аанда ҟаҵа имаӡам, уи аҟаҵара далагар, далгаанӡа маи мыза ҩагылоит, нас илаиҵуа злеиԥылозеи. Ԥеруалыи мартыи азы ацәаӷәара игәы иагьҭашәом, ахьҭа илалар ҳәа дшәаны… Џьықәреи хәыҷык лаҵаны, "бзиала исфеит маҷхәума" ҳәа иҿыи инапыи еиқәԥсаны даатәоит. Џьара ԥысхәрак, чарак ахьыҟоу аниаҳа уа дышԥагхашеи! Аџьықәреи илаиҵаз анаҩс даҽа фатәык, акартошка, акапусҭа, ахәыл, аџьымшьы алаҵара шырҭахыу уи издырӡом. Ҳара аԥсацәа, ауҭра ҭых иарбанзаалак алаҵара "ауоҩы цәгьа ихьымӡӷ дууп" ҳәа хьымӡӷыс иҳаԥхьаӡоит. Убырҭқәа рнаҩс амхы дҭагыланы аус аниуа дубозар "адабла" иқәҳаз џьыушьап, имхыурҭа ахкаашьоу убар, нышәынҭроу џьыушьап. Абрис зхысҳәаауа – сара саӡәыкны аԥсуа милаҭ анхара ахьаҳзымдыруа ишақәнаго ҳахьақәымшәо, сара саӡәыкны даара гәалас исымоуп. Аԥсатәыла адгьыл кәаза ҳақәны, иара иалшо иаҳнаҭаша ҳара ҳамдыррала иахьаҳцәыӡыуа дараӡа иаҳныԥшны ҳаҟоуп. Абрис азыҳәан сара саӡәыкны саҳәоит "агәыԥ" аԥсуа газеҭ ааигәа игылоу рымчала аҳәарақәа ҟарҵарцы аземствақәа рыҟны ҳ-Аԥсатәыла аԥшьуездак рыҟны аземствақәа рыцхраарала; агәыԥ аԥсацәа рзы аџьабаа збац рымчала уезда цыԥхьаӡа ашколақәа хыртразы анхара аҵарҭа (ремесленое сельско-хозяйственное училище). Абрис еиԥш ашколақәа ҳ-Аԥсатәыла ианыҟамла – ҳаԥхьаҟа ҳаихарцы ҳагәы иҭам аԥсацәа, аха нас издыруада, зыбзоурала иҟалаз рымчала аԥсацәа рџьабаа мыӡыр, иаадрыхуагьы рԥылар.
              Омар Чачаа

(ремесленное сельско-хозяйственное училище). Абрис еиԥш ашколақәа ҳ-Аԥсатәыла ианыҟамла – ҳаԥхьаҟа ҳаихарцы ҳагәы иҭам аԥсацәа, аха нас издыруада зыбзоурала иҟалаз рымчала аԥсацәа рџьабаа мыӡыр, иаадрыхуагьы рԥылар.
                                                                                                Омар Чачаа

                                  АБЖЬЫУАА Р-ЗЕМСТВО
Аземство азы ауаа аналырхыуаз аамҭазы ажәлар ирыздыруамызт закәыз. инструкторцәа ҳәа идәықәызгьы ҽеи дыдмырбеит, убри аҟынтә иалырхыит кьанҷла ауаа абжьы змақәоу ҳәа (гласные). Убра иалоу ауаа, ақыҭарахьтә, дук еҿзырцаауа ҳәа  ….  маҷыуп; арҵаҩцәеи ус ҵрак змоу, акы зҳәо оҩы далам. Ԥыҭк аабжьысхьан цқьа дасыу рҭыԥаҿы иантәа, абжьы змақәаз ирыԥхьан, аусқәа рышьҭыхра иалагыеит. Раԥхьа идыргылыеит аҵара - аблахтра, ҩба – жәлапр рҳақьымра, хԥа – жәлар рыцхыраара, маҭәалыеи маҭәахәылыеи, ԥшьба – амҩақәа, хәба – администрациа қәнагала?., фба – ирласны ишәырҽеи иахыԥхасҭахаз амҩақәа ҳәа.
Жәлар рхылаԥшра, администрациа қәнагала ҳәа зызырҳәуаз, дадыргалт аначалник изалырхыит ақыҭа началникцәа хәҩык, милиционерцәа, ашәҟәҩҩцәа. Адгьыл мылашьыҩгьы аиҵбцәа ирҭеит. Амаҵуцәа зегьы аземство ахьтә ироуеит рыуалафахәы. Иалагыеит зегьы аусура. Аҵара, аблахтра еиҳабыз, арҵага маҭәахәқәа ашколқәа ирзыишеит. аԥхьа маҷык хәыда, нас Қарҭ дыцан иааигаз ахәала ирзыишеит. Аҟәа комисариат аҟынтә иаарҭиз хәыда, уигь ахә ақәҵаны ишеит, ахә аԥарақәа ирласны исзаажәга иҳәеит. Аха арҭ ахәыҷқәа аԥара рхыианы иркымызт, ҳалагыеит ахәаахәҭра, ахәыҷы ашьыжьымҭан дааир, аԥара ааугама ҳәа ҳаиԥылон, ахәыҷы игәы ҭҟьаны дҳампыҵахон. абрис аҵыхәа мызкы иԥымҵәеит, ақыҭагьы "спекулиант-комерсантқәа" ҳәа ҳарҳәа иалагыеит. Ревизиа ма иҟалар иҳагыу, иҳабзоу иҳацхраап ҳәа ҳагәырӷьан, абжьаракгьы ашәҟәҩра ҳаҿын, аха аҭак ҳәуамызт. Ҳашыҟаз ус ҳаҳаит, аҵара усгьы администрациа иара И.Чхаиӡе инапаҿы иҟоуп ҳәа, нас ҳара ҳазгәалашәодаз. Дыдәықлеит ақыҭақәа рахь: аӡәы дыихәашәа, шьоукы ирӡуашәа иҽыҟаиҵан, ауаақәа ашҭрафқәа дыиршәеит кырџьара.
             (Иацыу агьи а-№ аҿы).                                     
                                                     М.Булиа 

                                        АҨЫЗА ГӘАҞ ИУАСИАҬ
Инагӡа сҩыза,
Сыуасиаҭ сҭаацәа исызраҳә,
У?шьҭа уаҳа ҳазеицәажәоуам,
Иуасҳәо ҽеины исызраҳә.

Ҳқыҭа даара ихароуп,
Саныи сашьеи уа инхоит,
Урҭ са сырзыԥшаауам,
Ирыцҳауп исықәӡыуеит.

Арҭ рҟынӡа исыздәықәҵа шәҟәык,
Адырра рызҭаша:
Арраҿы ишсықәшәаз
Ахы сызгашаз.

Сашьа изга стапанча,
Иара исызиаҳә:"Дыубом шьҭа",
Сан дныҟәигааит,
Лгәы даимыргааит.

Сыԥҳәыс илызҩы:
Сара дысзымԥшааит,
Лхәыҷы Ҷыка
Бзиа дныҟәылгааит.

Сыхьтәы сааҭ
Ҷика изга,
Сымҭа уаҳа ишыимоуа
Агәра ирга.

Умыш аабзиахааит
Сҩыза, сашьа,
Унасыԥ накӡахааит,
Урыгымхааит уҭаацәа.
                                       А.Маан

            АМШЫЦӘГЬА

Ахәларахь инеигәеит,
Аҳаиргьы хәашьыит,
Аԥсҭҳәа елачны
Ихнаҟьеит ажәҩан еиқәаны.

Иаҿыуп амацәысра,
Имца хәахәаны ажәҩан икыдлоит
Абла ырлашәуа
Адыунеи ырлашуа…

Иалагыеит адыдра
Абжьы улымҳа агыуа,
Ашәаԥыџьаԥ аҟәа-ҟәаҳәа
Ираахуа еиҟәнажәуа…

Егьнеит ақәыршаҩы,
Дараӡа ишәпаны,
Адәы иқәу аоҩы,
Ибаҩ аҟынӡа инаӡартәы…

Иҳәауеит ауаа зегьы,
Иҳәауеит Анцәа,
Иҳәауеит ишьамхышгыланы,
Амра рызирԥхаразы Иара…

Амра ҟаԥшьы, амра!
Уцәырҵ, улаша!
Иагьаҟәых ақәалеира,
Иагьырхых аԥсҭҳәа еиқәаҵәа ууаа!
                                   Мушьни Аҳашба

                  АИҾЫԤШРА
Ҵәак шәҵәак арбаауеит
Бжьыск шәҩык бжьыихыуеит.
Ҳара абжьысрахь ҳмеихакәа,
Ҳаихап ҳаԥхьаҟа абзиарахь,
Издыруада ԥыҭҩык ҳашьҭалар!
                               Ив. Коӷониа

                 АӶЬЫЧ
Амра ҭашәахьан.
Амза цәырҵхьан.
Ацәымза аркын.
Ауада арлашуан.

Ахәыцра саҿын,
Сыззхәыцуазгьы убри акәын:
Қьарс имоузеи аӷьычра иашьҭоу,
Уа шаанӡа аборақәа дынрыдҳалуа,
Акы збозар ҳәа дықәуп.
Избан абас дызрыцҳахази убри аоҩ?
Жәлары рышәеиԥхыӡ дыннарҵәарцы дзыҟази,
Ииӡуагьы иара ихьӡуам,
Ҳәынҭқарра иара ишьҭоуп,
Жәлары иара дырцәымӷыуп.
Аха есқьынгьы амҟәыб аӡы аанагом,
Изуц ауп шиҳәуа акәымкәа.
Абга иафаз аҽада еԥш,
Џьара ԥсышьацәгьа имоушеи.
                                 Антон Варданиа

                                           АЖӘАБЖЬҚӘА
                                             Врангел
Врангел иштаб иманы Ҟрыим далҵны дцеит. Врангел ичиновник еиҳабацәа Лондон инеит.

                                         Ҟрыим аҭарцәра
Ҟрыим аҭарцәра Врангел далагыеит 11 ари амзазы. Убриижьҭеи хәыҷ-хәыҷла афранцызыи аинглызыи рыӷбақәеи нас дара аурысқәа рыӷбақәеи рыла ар ргара иаҿыуп.

                                     Ҟрыим аҭарцәра аҵыхәала
Лион.Паридтә излаарыцҳауала аб-цәа Ҟрыим шьҭызхыз быжь-дивизиак иреиҳан, врангел ир маҷын, дыукҩык? вҟамызт рҳәоит.
                                                                    (Н.С.)

                                             Қырҭтәыла
Асоиузникцәа Германиагьы нарыдкыланы Қырҭтәыла закәанла ирдырт зхы иақәиҭу ҳәынҭқарраны. Патырбықәтә аб-цәа ррадиогьы абас аҳәоит: "Гегечкори Европаҟа ицара, иааԥсара амала имыӡыит, Қырҭтәыла зхы иақәиҭу Ҳәынҭқврраны ирдырт Европа аҳәынҭқарцәа".

                                               Агазеҭ
Агаз."Аԥсны" аномер жәқәа "архив" аҿы маҳҵәаххьеу изҭахыу изы хәыс иақәуп номерк 20 м.

                                            Арҽеира
Ариагазеҭ аԥхьа иҭыҵыз а-№ аҿв сара сҩымҭа жәеинраалак "Амҩаԥшра" ҳәа хыс иаманы ианын, убри аҿы абна-абра еилагыеит. Убырҭ аилагарақәа ахыҟалаз аҵәаӷәарақәа иаҭахыуп аԥхьара абра ишанысҵуа еԥш: "Харатә дгылкахьтә даарцы дыҟан!. Убри анаҩс – "Амҩа дашәан дааԥса дыҟан", "са сыихаршҭны ла дылгазар", "Еижьагазаап ҳабзара", "Са сызхашҭы ла дылгазар», «убри сҳәеит ҳәа зны дызбандаз». Абарҭ убас ирҽеимзар цқьа еилгахыуам уи сажәеинраала (ашәа).
                                                                                         Д.Гәлиа
                                     Аҟәатәыи аҽырҩра
Жәиԥшь ари амзазы, амҳаџьыр аус иазкыу акомитет иҟарҵаз аҽырҩра ԥшьышәнызқь манаҭ раҟара аанашьҭыит, аха иақәдырӡыз аԥара макьа еилкаам, шаҟа рзынхыуа, рыздырам. Издырыуада уал рықәымшәар. Аҽыҩқәа маҷын, хәҽык ракәын иҟаз, ауаагьы маҷын: аԥсацәа ақыҭа рахьтә издыруада шәҩык раҟара ыҟазҭгьы, уаҳа ыҟамызт. Убас ари аҽырҩра дук аԥсацәа рхаҿы иаарымгыеит, ҵоуп аҽырҩра ҟазҵазгьы ирывбоуп–знык-ҩыетә раҟара аҽҳәарақәа ахдырԥеит, ашьҭахьӡа ауаа анеилахаз иақәдыршәеит, уезгьы аԥсацәа иаҳа рхаҿы иааргаразы иамҩан.

                                     Врангел иқәхра
Аб-цәа рнапаҿы иҟалыеит Симфиропол, Феодосиа. Атҟәа рацәаны иргыеит, иара убыс аибашьыга аџьаԥҳаныгьы. Врангел дықәҵыит.

                                    Врангел ипырказ
Впангел апрыказ ҭыижьт ир реимырпразы, асоиузникцәа ацхыраара иҭара иахаҟәыҵыз иахҟьаны. Убрыи анаҩс ир ирылыеиҳәеит изҭахыу далҵны дцаразы, изҭахыу ихы аб-цәа рнапы ианыиҵаразы.

                                              Ҟрыим
Врангел ир уҳәа урҭ реиҳабыра уҳәа Севостопол иҟоуп, афранцыз иӷбақәа ирҭаларазы. Хәы зманы иҟоу зегьы акгьы нмыжькәа аӷбақәа ирҭаргаларазы иҟоуп.

                                            Англиа
Лондон. "Деили Експресс" излаҳәоуала афатәқәа рыхә ирызҳаит. (Н.С.).

                                       Аб-цәа рыҟнытә
Мозыир акәш аб-цәа рыр шьҭахьла ицеит. Новоузенск акәш аб-цәа рыр ԥхьала ицеит. Петлиура ир рахьтә атҟәақәа ргыеит, бзарбзанкгьы ргыеит, ԥхьала ицоит.

                                             Ҟрыим
Аб-цәа ррадио излаҳәоуала аб-цәа рыр Ҟрыим аш? илагылоуп, аха макьа аибашьра ӷәӷәа раԥхьа ишьҭоуп.

                                       Врангел ицхраара
Финлиандиа аинрал Клиуев "адоброволццәа" еизыигоит Врангел изы. (Н.С.).

                                Афранцыз еибашьыга ӷбақәа
Москва. (радио) Афранцыз еибашьыга ӷбақәа: 6 креисеркыи, миноносқәакыи Варна иаҩсны Севостопол шыҟоу ицеит.

                                               Баҭым
Баҭым аобласт аҿы чрезв. комисарс Гр.Георгаӡе дҟарҵеит.

                                         Бырзентәыла
Бырзентәыла акарол иалыхра иахҟьаны абунтрақәа ҟалан ҳәа рҳәоит; убри аҟнытә Қемал ԥашьа иҽыирхыиоит убри аамҭа ихы иаирхәаразы. Қемал инапаҿы 5-йа корпус ыҟоуп.

                                           Ермантәыла
Аерманцәеи аҭырқәцәеи реибашьра, зны ԥыҭрак зҵыхуа ԥырҵәаз, ожәы еиҭадырҿыцын еибашьыуеит.

                                     Қемал ԥашьеи аб-цәеи
Қемал Азарбеижанҟа ихы рханы аерманцәа дахрабашьыуа аҵыхәала аб-цәа ажәа инырҵеит Ермантәыла уқәҵ, Ермантәыла аҳәаа ныжьны . Ари Қемал дазыразымхар, аб-цәеи иареи еиланагалар ҟалап.

                                          Сҭампыл
Сҭампылынтә иааҩыуа ажәақәа рыла абырзен ры, Қемал ԥашьа иабашьыуаз, аинглыз ибзоурала, оҳәшьҭахьтәыла ирыԥхьеит. Қемал иабашьра иаҟәыҵыит.
                                                                            
                                                                                РЕДАКТОР :  Д.ГӘЛИА
                                                                            
                                                                             Сухум. Типография А.М.Зайдшера

                                                
            
                                           А   Ԥ   С   Н   Ы   
                              Ахә 10 м.                     Ахә 10 м.
     № 41 (79) АҨАША НОИАБР АМЗ 30 РЗЫ 1920 ШЫҚӘСА РААН (79) № 41

                                       АГАЗЕҬ "АԤСНЫ" АКАНТОРА АҞНЫТӘ
Мызкы агазеҭ "Аԥсны" хәыс иақәуп 40 м.
Агазеҭ азы акрреспонденциа аазҭеиуа цқьа еилырганы, ақьаад адаҟьа ауп ҩтәыу. Ас ианыҟамла агазеҭ иамаҭәаи, ирҵәахыуам, инырхыуеит. Карандашьла акорреспонденциа аҩра зыҟалуамҩ
Агаз. "Аԥсны" адрес: Сухум. Типография А.Зайдшера

                          АКЫР ИАԤСОУ ДИМИТРИ!
Қарҭ сахыҟоу аамҭала, қәнагала исоуам ҳгазеҭ "Аԥсны". Зцымхәра зыҩқәаша астатиақәа иҵагь иҟазаргь ҟалап, аха урҭ, рыԥхьара уа сара исаҭәамхт. Убри аҟынтә инасыԥны исыԥхьаӡооит ҳгазеҭ "Аԥсны" а-№39 (77) ахсымԥыхьашәаз. Уи а-№ аҿы саԥхьеит "Шьҭа иазхоуп астатиа аҵыхәала" ҳәа иыҩыз. Узласықәшаҳаҭқәоу ртәы зызҩрызеи, уа сгәы иҭаз еилукаазаап, "шьҭа иазхоуп" ҳәа сзырҳәаз удырзаап, уи аурысқәа "вопли сердца" ҳәа изышьҭоу шакәу еилыуказаап. Сажәа уасыршыр ҳәа сшәоит… Исыркьаҿуоит. Шьҭа сыиасоит "узласҩызам", узласықәшаҳаҭым иуҩыз ашҟа.
Сара ихаҵаны сыҟоуп, убрак цқьа сыузеилымкааит ҳәа. Изхарыу сара сакәхап. Убри аҵыхәала цқьа сгәы иҭоу еиҭасҳәар изҩыз иаҵанакуаз цқьа еилургап. Насгьы усықәшаҳаҭхап ҳәа сыҟоуп.
          1."Ҳаԥсацәа № 8 ала 7-ҩык неит. Урҭ рҽыршар акәын, иҟарымҵар ԥсыхәа рымамызт" ҳәа уҩыит. Саргьы сыуқәшаҳаҭыуп. Уи хәарҭам сҳәоом. Сара ҳаԥсацәа рыӡбахә ахсымаз исҳәооз даҽакын. Рхала, уи рыҩнуҵҟала тактика, дисциплина рымам ҳәа акәын ишызҩуаз. Еиҳабык, лидерк дҟамҵаӡакәа, асовет аҿы инеиаанӡа ахыеилакра, аӡбра зрымамзеи ҳәа акәын. ишызҩуаз. Уи уажәыгьы ирыгыуп. Убас аамҭақәа здырооит (уи уаргьы иудырыуоит), ҳаԥсацәа зламаҷыу гәаҭаны загьы рҽеидкыланы иахзымааиз аҵыхәала ирзыҟаҵараны – ирзыҟамҵақәаз аусқәа… Урҭ даара иус хьамҭан, Аԥсны жәлар рзы даара ихәарҭаз усқәан. Ианаамҭоу изеизиибагоом, загьы рыҽырзеиқәыршәоом…аӡәы ага дыҟоуп, агьыи ашьха дыҟоуп, Петра даанӡа Павле ицәа ихырхыит ҳәа урҭ дара рҽеизыргаанӡа, қәнагала аӡбара ҟарҵаанӡа агьырҭ "аусқәа" ҟарҵооит, "законопроектқәа" аԥшьырҵооит. Уи акы.
         2. "Акгьы Аԥсны иамоузаргьы аԥсацәа ргәы иҭазыи рҽыззыркызыи агьырҭ акралқәа ирдыруа иҟоуп, уажә азы егь ҟамларгьы гаҟ-наҟ азы амҩа ҟаҵоуп" уҩит уара. Агьарҭ акралқәа "аԥсацәа ргәы иҭоу, рҽыззыркыуа" моу дара рхаҭа рҽыззыркыуа рыздырам, рыхқәа амца ркыуп, арцәара рылшоом, Ҩбагьы уи оуп, урҭ акралцәа ҳара ҳада ус рымамкәа иҟазаргьы, макьана ҳгәы иҭо моу ҳаԥсы ҭас рыздырам. Дарбан кралыу ҳгәы иҭоу здырыуа? Деникин заҵәык илымҳа иҭыршьхьан. "аԥсуа интеллигенциа делегатцәа", "аԥсуа жәлар ирылхыз – аԥсацәа уара уоуп изҭахыу" ҳәа. Аха уи аӡәкгьы дыԥсыит, имҩа аишаҵәҟьа дықәлыеит. Дыиаст.
Адырҩагь даҽа аԥсуа "делегатцәак" цан Коцев илымҳа иҭыршьыит аԥсуа жәлар ирҭахыу уара оуп ҳәа… Уигьы диаст. Уаҳа ҳаздыруа "крал" дыҟам. Ҳаздырҵәыҟьаз, ҳахә зшьаҵәҟьаз ақырҭқәа ракәхыеит.
Акы нараҳҳәар, акы ааҳарҳәоит, аҭыԥ ԥхақәа ҳарҭоит, "аҳәа зтәыз – амгәа даҳәон" ҳәа, ҳаздмырҳәоо ыҟам. Ирацәаӡаны, имыцхәӡаны (аконституциа уҳәа, агьи уҳәа) акры ҳарҭақәашәа ҳгәы иабооит…ҳашнеиуа ирыцҳарӷызыуеит… "аусқәа" еицыҟаҳҵооит. Ииашоуп, Димитри, ихаҵа, ҳара ҳаздыруа, згәы ҳаҭоу ҳәа крал ҽеи дыҟам. Ҳхы ҳамыхәар, аӡәгьы даҳахәоом. "Наҟ-наҟ азы амҩа ҟаҵоуп" уҳәеит. Мамоу, Димитри, сара ихаҵаны сыҟоуп, ҳамҩа ахыҟаҵоу агьыҟам. Иҟаҵатәны, илыхтәны иҳамоуп. Уара акыр зҳасабуа уаҩыуп, ухәыцыр – усықәшаҳаҭхап.
Даара примерқәа рацәаны иааугыеит: "Аԥсацәа загь ражәа акны, рыус акны, ирхәыцыуа акны иҟазар Аилакырба ишыиҭахыуа уеиԥш саргьы исҭахыуп, аха ари изыҟалуа акы акәымзаап…" "Иабаҟоу ҳәынҭқаррак ахыҟоу зегь партиак акәымзар партиак ахыҟам"
Ииашоуп, Димитри, иуҳәоо, аҳәынҭқарраҿы ажәлар тәны иахыҟам, ажәла рхы иахақәиҭыу, рхала рҳәынҭқарра ахрымоу…
Уа загь ирҳасабуа акны изыҟаломм. Уа аӡәы адгьыл социализациа иҭаххашт, агьи национализациа…
Ҳара аԥсацәа урҭ аҳәынҭқаррақәа ҳазлареиԥшыузеи? Урҭ зыхы иақәиҭыу ҳәынҭқарроуп, ҳара загь раԥхьаӡатәыи ҳыуал – ахаҿыхроуп.
Ииашоуп "Қырҭтәылангьы апартиақәа рацәоуп, загь акым". Аха Қырҭтәылаи ҳареи уама ҳабжьоуп. Қырҭтәыла итәны ахы иақәиҭымкәа аурыс инап аҵаҟа ианыҟаз, абыржә ҳара аԥсацәа ҳаиԥш ишьаҳаны, иҿаҳәаны атәым ҳәынҭқар инапы ианыԥшылоо ианыҟаз (иугәаларшәа, сеиҳа ухыҵыуеит, сеиҳа убахьеит), ақырҭқәа зегь еидгыланы иҟан: аменшевикцәа, федералистцәа, национал-демократқәа, ес-еруазагь рҽеидкыланы изышьҭаз ак акәын – ахаҿыхра.
Загь, қырҭуа зхылаҳәаз аус еицыруан. Уара зыӡбахә умоу "анхаҩыи аамысҭ-ҭауадыи – загь тәын, анхаҩгьы дашьҭан ахаҿыхра, аамысҭа, аҭауадгьы дашьҭан ахақәиҭра. Загь тәын. Нас загь рымч еилаҵаны рыԥсадгьыл анаҿырх, рнапы аҿы ианаарга, хаз-хазы рыҩнқәа дырҽеиуа иалагыеит.
Салгыеит. Сажәа сыркьаҿоит. Сеилыукаап ҳәа сыҟоуп. Сара исҭахыу, исҭахыз зыӡбахә сымоу еидгылароуп. Партиак егьзыҟалом, изыҟамлоо сашьҭам, ианакәзаалакт утопиа сацәхароуп.
Аԥсуа интеллигенциа реидгылара, Рслиуз оуп исҭахыу, ҳаҩнуҵҟатәыи ҳусқәа (адгьыл уҳәа, агьи уҳәа), рырҽеира ҳнапаҿы знык иаҳзаагар, нас ҳҽаҳшап, "хаз-хазы ҳхәыцып, партиала ҳҽеиҩаҳшап". Уажәтәыиала иаԥсыуаны иҟоу зегьы еицҳагыу акоуп, еицхыраара ҳамам, ҳаинаалом, еимаҳкуа ҳара иаҳтәым – иаҳцәыргахьеит.
Уи асоиуз зышьҭалаша адәнвҟала? ахацхрара, ахахьчара, ахаҿыхра.
Сгәыӷыуоит абрис ажәа кьаҿ шьҭа еилыургап ҳәа, сыстатиа "Шьҭа иазхоуп" иаҵанакыуаз.
                      М.Аилакырба

         М.АИЛАКЫРБА СЫХЬӠАЛА ИААИШЬҬЫЗ АШӘҞӘЫ АҴЫХӘАЛА
Абра ашәҟәы аҿы М.Аилакырба даара гәала дыус имоуп аԥсуа газеҭ "Аԥсны" аԥхьара ахиаҭәамхаз… Ари иаԥхьуа игәы иаанагашт М.Аилакырба иоурцы иҭахыуп убри агазеҭ, аха сара, редактор, сыабала имоуашәа… Сара ажәалагьы дақәсыргәыӷхьеит, ожәыгь абра исҳәоит, агазеҭ з ианысҵаз "Шьҭа иазхауп" астатиа аҵыхәала" ҳәа хыс измаз, ианысҵаз ахь. Уа сара х-пункт рыла сыиқәшаҳаҭым. Акы– Асовет аҿы адепутатцәа "аҵәаҟьа ишамысуеи", апартиақәа ҟарымҵар ԥсыхәа шамаызыи акәын изҩыз. Уи иара Аилакырбагьы дақәшаҳаҭыуп. Уаҳа уи аҵыхәала акгьы зыҩуам. Убри анаҩс ажәа ҿыцқәа ианыиҵаз уи иареи сареи еимактәыс иҳамамызт, ара изаныиҵа сыздырам.
Хԥа – сара аԥхьатәыи а-№ аҿгьы исҳәеит, ожәыгь исҳәоит, асовет аҿы иҟоу аԥсацәа асоветгьы, акомисариатгьы ҳҭахым ҳәа ицар, Жәыргьыҭ уҳәа, Қәҭеишь уҳәа ауездқәа реиԥш Аԥсны Қырҭтәыла иалаӡыуан ҳәа, убрыгь Аилакырба мцыуп ҳәа иҳәоуам. Абраагьы агьырҭ ажәа ҿыцқәа ожәы ицәыирыигаз?, ԥасатәыи аномер аҿы еилыргастәыс иҳамамыз, ожәы ацкы сымҳәар ҟалуан, аха "дарбан кралыу ҳгәы иҭоу здырыуа ҳәа дызлаҵаауа иаанагоит, асовет шыҟоу оҩы издырам, рхы оҩы изыидмырбеит ҳәа акәхап Аилакырба ииҳәоуа. Аилакырба Деникиныи Концевыи ртәы идырыуеите зегьы иреиҳаз зыизымдыруазеи? Иреиҳау ҳәа зысҳәауа Деникин ир Гагра ианааи, ақырҭқәа "апротест" аныҟарҵаз, агьырҭ акралқәа рҿы аусқәа знапы ианыз Чхенкел аинглызыи афранцызыи рхадарақәа рҿы днеины данцәажәаоз, ҳара ақырҭқәеи, нас автономиа змоу Аԥсныи аԥсацәеи, Деникин иҟарҵуабзиа иаабуам ҳәа реиҳәеит. Убриала иҟалап Деникин дааныркылазар. Абриала абарҭ аҩҳәынҭқаррак ирдырыит Аԥсны ҳәаакы шыҟазыи ирҭахызыи ҳәа сыҟоуп. Абарҭқәа рнаҩс Қарҭтәыи агазеҭқәа кыр ианырҵахьеит Аԥсны автономиа аҭыӡшәа. Италиеи, Германиеи, Франциеи, Англиеи, Урыстәылыеи рхадарақәа рконсулцәа уҳәа Қарҭ ожәы иҟау уҳәа ԥаса иҟаз уҳәа даара ибзианы ирдырыуеит Аԥсныи аԥсацәеи зышьҭоу. Арҭ аҳәынҭқарцәа рнаҩсгьы Аԥсны аҭыӡшәа здырқәуа аҳәынҭқарцәа ыҟоуп газеҭла. Ари сара ус маҷым ҳәа сыҟоуп...
Дыҟам иҽеиу ҳәынҭқар, зегь амца рыцроуп ҳәа ииҳәоуа сара исзеилымкааит, ус акәзар, зегьы ҳара ҳреиӷьзаап, Анцәа иџьшьоуп, нас Аилакырба дзыргәамҵыуазеи абас?!
Нас аԥсацәа ражәа акны, рыус акны, ирхәыцуа акны ишзыҟамлуа Аилакырбагьы дақәшаҳаҭыуп. Абраагьы жәа ҿыцқәак бжьеигалыеит. Аилакырба иҭахыуп Аԥсны зхы иақәиҭу Кралны; уахь избоит иара иажәа, ҳара ҳзышьҭоу автономиа Аԥсны иазыирхом. Абрис азы сара исҳәоит: револиуциа аныҟала Урыстәыла аџьажә еиԥш ианкаҳа, ихыжәжәа ианеилаҳа, иаҵанакыуаз, ожәтәыи аҳәынҭқарқәа: Қырҭтәыла уҳәа, Финлиандиа уҳәа, Полша уҳәа зхала аҳәынҭқарра аҟаҵара зылшақәаз зегьы аҳәынҭқарра шьҭырхыит. Урҭ аӡәгьы абџьарла ирымгаӡеит аҳәынҭқарра. Ҳара аԥсацәагьы убриаамҭазы хазы аҳәынҭқарра ҳалшуазар, акралра ҳалшуазар, аӡәгьы ҳаизҵааӡомызт, ҳхала ишьҭаҳхыуан, аха уи ҳара иҳалымшеит, убри азоуп ақырҭқәеи ҳареи ҳаилаҳә?ны ҳзыҟала. Убри анаҩс ҳара егьа автономива бааԥсы ҳаургьы, ҳхы иаҳзархәар, автономиа ду змоу  ажәларқәа рҭыԥаҿы ҳгылоит, ус акәымкәа егьа автономиа бзиа ҳамазаргьы ҳхы иаҳзамырхәар, автономиа бааԥсы, автономиа кьаҿ змоу рҟынӡа ҳзымнеиуа ҳҟалоит. убри агәра исыргоит Аилакырба.
                                                                                                      Д.Гәлиа.

                           АЖУРНАЛ ҾЫЦ "АКӘАРА"
Аҟәатәыи асеминариа иҭоу аҷкәынцәа ҵыԥх иҭрыжьыуа иалагыеит аԥсышәала ажурнал Шарԥы иаҵәа" уи сынтәа иҭыҵыуеит. Убри ажурнал анаҩс сынтәа иҭрыжьыуа иалагыеит ажурнал хәыҷык ахәыҷқәа рзы, ажәытә "Солныишко" ҳәа аурыс журнал ашколқәа ироуаз иаҿырԥшшәа. Убас, Аҟәатәыи асеминариа ҷкәынцәа иаҿыуп раԥхьаҟа ацара…
Ари акәым иџьашьатәу, иџьашьатәу убриоуп, убри ажурналқәа рҿы изҩыуа аиҳарак сынтәа иҭалаз ахәыҷқәа роуп, реиҳабацәа аиҳабыраҿы итәақәоу ишрыдырҵаз еԥш. Ари ажурнал хәыҷы ахьӡ "Акәара" змааноу ҳәа иара ажурнал хәыҷы, аԥхьатәыи ажәаеинраалаи ?ҳәоула иара макьа кәарак иаҩызоуп, акәарақәа еилалар, аӡ ду рылҵыуеит, аӡ дуқәагьы еилаланы амшын иалалоит… Убас ари ажурнал "Акәара" ирыбжьанагоит ашколқәа рҿы аҵаҩцәа зегьы абрис еԥшқәа рзы рымчқәа неиларҵар азы, ирызҳаны, раԥхьаҟа инеихаразы. Зегь реиҳа ара узеигәырӷьаша "рдисциплинауп", убырҭ ажурналқәа ианрыԥхьуа аҷкәынцәа аӡәгьы дагымзароуп. Зегьы уа иҟазароуп. Иҟау иҟамыи хьыӡҳәала, журналла еилдыргоит. Убри аҽны аӡәы дақәымшәозар, џьара дцозар "правление" ирамҳәакәа дызцоуам, дақәиҭым. Аха гәалас оҩы иҟаиҵатәы иҟоу убри убырҭ ажурналқәа аҩбагьы макьа кьыԥхь раарханы иҟаӡам, напыла ҩыроуп…
                                                                                                           Димитри Аԥсуа

                                            АИМҨАЛАЦӘА
"Арԥыс еиқәа,
Ӡара еихатыр,
Уабаццакыуеи, умҩа абахоу?"
"Ушԥаҵаауеи, иузымдыруеи!
Сабацои умбои ҳазлыҵыз ахь,
Анышә хбшәашәахь,
Анышә хьанҭахь!"

"Аԥҳәызба ԥышӡа,
Ӡара еихатыр,
Ба бабацои, бымҩа абахоу?"
"Узҵаауазеи, иузымдырыуеи?
Сабацои умбои, ҳазхылҵыз ахь,
Анышә хьшәашәахь,
Анышә хьаҭахь!"

"Аҭаҳмада хахәы шкакәа,
Неицәхыркәа змам, аарла инеиуа,
Уабанӡацои, умҩа абахыоу?"
"Ушԥаҵаауеи, ишԥаузымдырыуеи?!
Сабацои умбои, ҳазлыҵыз ахь,
Анышә хьшәашәахь,
Анышә хьанҭахь!"

"Нан аҭакәажә, џьаду збахьеу,
Алаба зҵыргәа, изазыуа инеиуа,
Бабанӡа цои, бымҩа абахоу?"
"Сабацои умбои ҳазлыҵыз ахь,
Анышә хьшәашәахь,
Анышә хьанҭахь!"

Нас, дадраа, аԥсабараҿы
Ҷан-ҷаны шәмеибафан,
Лабыеи бџьарыи еиҩыжәгомызт,
Шәеибашьыуан, шәеиӷацәан,
Шьҭа шәымҩа акыоуп,
Шәахнеиуа џьаракоуп,
Ишәгәаԥха, ишәгәамԥха шәеинышәароуп.
                                                            Д.Гәлиа

   ХАХӘЫ РҲӘЫ ԤҲӘЫЗБА!
(Агитараҿы ашәаны ирҳәоит "Қәчуча гого" абжьала)
Хахәы рҳәы ԥҳәызба,
Бхаҵкы дцеит иара!
Была ҭыџьџьара,
Дакәыхшеит убра!

Дбымбылӡан зынӡа, 
Дбыдыртәал бара!
Быииҵаԥшны Анцәа,
Дыбгәыдгыл иара.
                        Д.Гәлиа

Дадра, абрис иаԥхьыуа саҭашәымҵан, схахәы шкәакәа иаҭәам ҷкәын ажәала сахцәажәуа. Ишԥазыурыи, ҳабызшәа макьа аҩреи-аԥхьареи ацәмаҷуп, изҩуа маҷыуп…
Ҳаҷкәынцәа ожәы аакьскьа аҩра иалагаз хсаалақәак, изықәныҟәаша, ишырҩша думырбар зыҟалуам, убри азоуп абарҭқәа зызҩуа.
                                                                               Д.Гә.

                                          АԤСНЫ
Бзиак дырны цәгьа сҭахым,
Аԥсназы,
Сааԥсеитҳәагьы сызтәаӡуам,
Иаразы.
Снапы иалшуа снапы иаҩыуеит
Убриазы.
Сыбз иалшуалагь саанҵасыум
Аказы.
Иаразыҳәы сныҳәаҩыуп
Анцәа иҿы,
Аха сыздырам уи ахахәаҳәа
Ехьазы…
Умшәан, Аԥсны, цәгьа ззычҳаз иоуп
Ирҽхәатәу,
Абзиа, абзиа усгьы ибзиоуп
Зегь рҿы…*
                             Д.Гәлиа
*Абрис астихотв. апланала ҳаҷкәынцәа аӡәгьы акгьы имҩыцт, убри азоуп сара абрис зызҩ, изҭахыу изы хсаалагас (примерс) иҟаларазыҩ.
                                                                                                     Д.Гә.  

                                     КӘЫДРЫ АЗЕМСТВО
                                             (Иацыу)
Ашьҭахь хара имгакәа дахагылт, иаша ҵабыргыла, шьарда ус зыухьеу ФҩЕшба. Уи кыр бжьысит убраанӡа уалафхәы змоуцыз рацәаҩын. Ари аҟара иангәыгә?ҭаха хлаԥшҩык данырмоу ашколқәа шьарда шьҭахьла инхыеит, ашәгьы ахакызгьы ыҟоуп. Ф.Ешба аус дахагылыеижьҭеи илшоуала шьарда џьабаа ибоит, ауалафахәгьы шамахамзар ишанхом.? Амала рыцҳарас иҟалаз, арҵага маҭәахәқәа ахәала еиҭаҳарҭеит, ҳалагыеит дырҩагьых "комерсантра", маншәалашьак ҳауӡауам ахәыҷқәа рҿы. Агаз хәыда ироуа иҟаиҵеит, ашколқәа зегьы 2-2 ведра. Ашколқәа ирыгыу аҟаҵаразы 5,000 идыркны 50,000 зқьи рҟынӡа ироуа иҟаиҵеит, уи ахьазымхаз иара ус инхыеит, амҿы 600 манаҭ ақәырҵеит, аха уи ала иаарымгыеит. Ожәы ҳаазқәылаз ауалафахәы ҳәа иҳауа еимаак изаамго ҳаҟәоуп, уи адагьы агәамҵра рацәоуп арҵаҩцәа ашколқәа адыркыр ҟалап. Аҳақьым ус иахагылаз, ахәшәқәа ахәала ирыиҭеит, амҿы, аҩнқәа рқьыра зегьы ақыҭа ирықәиҵеит, еидыз ақыҭақәа адымгылт, қыҭак амацара иалымшеит, аҳәаа еимаркызшәа еихо-еиго ишеишьҭаз "Гәыԥ" абалница дырҳәыит, афершал ибзоуроуп рҳәоит. Мықәтәыигьы аҳақьымцәа ангәаҟ иқәҵын ицеит. Иаанхыеит ожәы Кәтолтә абалница, аригь агьагӡамызт иқәыргарцы, аҳақьым еиҳабы дықәҵны данца, аха афельшер даԥсыуан аҟнытә ичҳаит агәамҵра. Уи аамҭазы дахьӡеит М.Чачба иԥҳәыс Нина, дрыԥхьеит ақыҭақәа еилахәыз, аха иадымгылт, Џьгьардаа, Кәтолаа, Кв?ачараа рыда. Еиқәшаҳаҭны апротокол ҟарҵоит, ишьақәдырхаразы аболница, ашәыҟәқәа акы аземство рахь ирышьҭит, агьи ак   ……. ра нацҵаны ирышьҭит Аҟәа, ахазҩыдара еиҳабыз (начальнику медико-санитарного отдела Абхазии). Аҭакыс ир…ит 11 декабр 1919 ш. азы №1269 ала, агаз, амҿы, аҩнқәа рқьыра ажәлар ишәықәуп, ахәшә амала, аҳақьым, афершал, афершал-ԥҳәыс, акушеррка, ҩыџьа амаҵуцәа, ачысҟаҵаҩы, "асторож" зегьы рыуалафахәы Комисариат аҟнытә ироуеит ҳәа. Аха зегьы ьашан инхыеит, ехьа "фельшерски пункт" ада агьыҟам, угь шьақәрханы измоу афершьал Т.Кәыҵниа иоуп, даԥсуоуп, дыԥхашьоит икажьны дызцоуам, ахәшә имоуп ахьына грам 50 м. Иабаҟәоу мшәан "медико-санитарнаиа помошьч" ҳәа зырҳәоз…
                                      (Иацыу агьи а-№ аҿы).
                                                                                 М.Булиа

                          АГАЗЕҬ "АԤСНЫ" АРЕДАКТОР!
Аҟәа асеминариаҿы иҟоу аԥсуа ҵаҩцәа уҳәоит, аредактор, аԥсуа литература агәыԥ иахамадоу аҟнытә иҟауҵаразы хәыд-ԥсада аԥсуа газеҭ "Аԥсны" иҭыҵцыԥхьаӡа номерк-номерк агәыԥ ироуа.
                                      Аԥхьатәаҩы Антон Шьакаиа
                                      Ашәҟәыҩҩы Д.Гәынба.
                                                                                20 ноиабр 1920 ш.
                                                                                      Аҟәа

Ехьа инаркны ҩба-ҩба номер агазеҭ ҭыҵцыԥхьаӡа азин рымоуп агәыԥ хәыда-ԥсада иргаларазы.
                           Редактор

                                           АЖӘАБЖЬҚӘА
                                             Галлиополь

Агазеҭқәа изларҳәоуала Врангел ир Ҟрыимынтә ицеит Сҭампыл, анаҩс Галлиополь ашыцраҿы? аказармақәа рыздыргылан, убрахь рхы дырхыеит.

                                                 ҞРЫИМ
Врангел иқәҵра зыхҟьаз ир рбунтроуп ҳәа рҳәоит. Афатәыи ажәтәыи рыгхазар акәхап, аиҳарак издырыуада аибашьра иараԥсазар, ргәы ақәнарҿыӷьзар аиҳарак аб-цәа абрис рабжьаргазар акәх?ап.

                                            Екатеринослав
"?аваса" агенство Гьаргуаба 2 рзы иаҳәоит Екатеринослав аб-цәа бунтын, иаҳа-иаҳа рымч иазҳауа инеиуеит. (н.С.).


                              Врангел иӷбақәа рыԥхасҭахара
Баҭымтәыи арадиоҿы иааит машәыршақә Врангел иӷбақәа рҵыхәала абрис еԥш ажәа: аб-цәа амшын ҵала иныҟәуа ашхәала Врангел иӷбақәа Ҟрымтә ицақәаз ԥышьбаҟа ҵаадырҟәрылт. Убырҭ аӷбақәа иҵааҟәрылаз рахь ахьӡ рҳәоит акы "борис", ҩба – "Св. Геори", агьырҭ аҩыӷбак рыхьӡқәа еилкаам. Аӷба "Кронштадт" иԥҽыит, аха аԥсы агыеит, иҵаамҟәрылакәа ицеит.

                                   Гәдауҭеи Очамчыреи
Гәдауҭа З.Бениа, Очамчыра – М.Аҩыӡбасшәыҳәоит, агазеҭ хәыс ԥара шәымазар исзаашәыиҭыиразы. Агазеҭ қьаадда иқәхоит аԥара ҳхьышәмыгӡар.
                                                                                                       Редактор

                                    ҞРЫИМ ……….
Лион. 21 ноиабр (радио). Ҟрыимынтә Сҭампыл инеит де -Мартели, адмирал Диуменили, аинрал Бриуссо, афранцызцәа реиҳабфыреи. Ҟрыимынтә Сҭампыл инеит 105,000 абналацәа, урҭ рахьтә  25,00 Ҟрыим баша инхақәаз иреиуоуп, агьырҭ 80,000 ар иреиоу роуп.

                                      Лион
Лион. 21 ноиабр (радио). Ҟрыимынтә Сҭампыл инеиразы иҟоуп 150,000-ҩык раҟара. Афранцызқәа убырҭ даара цхыраара ду рырҭоит убарҭ рахьтә 10,000-ҩык Сҭампыл инрыжьыит, 20,000-ҩык аурыс салдаҭқәа Лемносҟа идәықәырҵеит, 20,000-ҩык Галлиопольҟа.

                                      АԤСУА ШӘЫҞӘҚӘА ЗМОУ РАХЬ
Очамчыра – Шамил Хокерба, Лыхны –Гьаргь !ыиӡариа, сшәыҳәоит сышәҟәқәа шнапы ианыу ишәҭыихьазар рыхә  сзаашәҭыиразы, ишәымҭыицзар ашәҟәқәа сзаашәҭыиразы дыук мырҵыкәа.
                                                    Д.Гәлиа

                                                                                            
                                                                                              РЕДАКТОР : Д.ГӘЛИА
                                                                                            
                                                                               Сухум. Типография  А.М.Зайдшера


                                         А   Ԥ   С   Н   Ы  
     Есымчыбжьа иҭыҵыуа  аҵареи аԥхьпреи ирызкыу демократ газеҭыуп
Ахә 10 м.                                                                                                     Ахә 10 м.
№42 (80) АХӘАША ДЕКАБР АМЗ 10 РЗЫ 1920 ШЫҚӘСА РААН (80) № 42

                                   АГАЗЕҬ "АԤСНЫ" АКАНТОРА АҞЫНТӘ
Мызкы агазеҭ "Аԥсны" хәыс иақәуп 40 м.
Агазеҭ азы акарреспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонденциа аҩра зыҟалуам.
Агаз. "Аԥсны" адрес: Сухум. Тирография А.Зайдшера.

                                      АҞӘА, 10 ДЕКАБР
Иаҳакәыршаны аибашьра дуқәа иҟаз ажәазы иҭынчхашәа иҟалыеит: аҭырқәцәеи абырзенқәеи еинышәеит, реинышәара анаҩсгьы "асоиуз" ҟарҵарцы ргәы иҭоуп, ирықәлыуои изқәылуои рҿы. Аҭырқәеи аерманыи реибашьра ожәы азы иаанкылоуп. Аболшевикцәа Врангел Ҟрыим дыҭцаны Сҭампылҟа дкарцан, аибашьра вҵыхәа ԥырҵәеит ҳааигәара. Ҵокп, аб-цәа ожәыгь еибашьыуеит амраҭашәарахь, Киев анаҩысҟа, аха уахьгьы Петлиура илгыеит. Ьалаховичгьы абар иаарласны дықәырхрацы иҟоуп, Савинков иӡбахә ҳаҳаӡуам. Убас, дыук мырҵыкәа аб-цәа ехьа ирабашьуа ирыиааиуа иааиуеит, егьрыгӡам зегьы ирылгаразы. Убас ҳакәш зехьынџьара аибашьрақәа иааиқәтәуа иалагыеит, аибашьра згәы ақәымҿыӷц аӡәы дцәырымҵыхыуазар.

                                        ОЖӘЫИ ԤАСЕИ
Аԥсны ареволиуциа ҟалаанӡа гәыбжьанытә класс иҟаз Аҟәатәыи Реал. училишьче акәын аҷкәынцәа рзы. Уа изҵоуаз абеиацәа уҳәа, ҭауад-аамысҭеи уҳәа рыҷкәынцәа ракәын. Анхацәа рыҷкәынцәа уа ирызҭаҵомызт, ахарџь изаҵагылоуамызт. Убыс даҽаџьара аҵарақәа рахьгьы аԥсацәа рахьтә дырҩагьых ҭауадыи аамысҭеи ракәын зыҷкәын ҭаҵара зылшуаз. Убри аҟнытә интеллигенциас иҟаз ҭауадыи аамысҭеи ракәын, ҵоуп урҭ рхыԥхьаӡара маҷын, аха дырҩагьых урҭ ракәын иҟаз. Ииашоуп, ехьа ожәраанӡагьы ҵара имамзаргьы аҭауад-аамысҭа интеллигентыс дрыԥхьаӡоит, ҵара змам анхацәа. Урҭ аԥхьагылара шрымоу кыр инаскьар ҟаларын Аҟәатәыи асеминариа анхацәа ирхьымӡар. Ари аҩышықәсак абрис асеминариа аҟнытә аҵара роуны иалгыеит -ҩык раҟара, сынтәагьы иалгар ҟалап хәҩык раҟара. Убас ожәы агәабжьанытә ҵара зманы асеминариа иабзоураны 20 -ҩык анхацәа ирылагылт, ҳәара аҭахым, аԥыжәара шьҭа анхацәа иргыеит ԥаса иҟақәазыи дареи инеилаҵаны. Абрис асеминариа ишнеиуа изнеир жәабаҟа шықәса, ииашаны Аԥсны иазхаша аинтеллигенциа анхацәа рыҟнытә Аԥсны иҟалашт, асеминариа иалгои, урҭ рахьтә аиҳабыра аҵарахьы ицақәуои рыла… Асеминариа иалгыуа зегьы аԥсышәала аԥхьареи аҩреи даара ибзианы ирдырыуеит, абарҭ ирылшоит аԥсшәа амырӡра. убриала Аԥсны аиқәырхара. Абрис асеминариа ишнеиуа изнеир, жәабаҟа шықәса, еиҭасҳәоит, ҳаԥсацәа змырӡша, ҳ-Аԥсны еиқәзырхаша ауаа ҳнаҭоит. Убри аҟнытә зегьы иаҳуалыуп абрис асеминариа ҳацхлааразы…Есышықәса абра иҭалаша аҷкәынцәа азыҟаҳҵалараз…Аҷкәынцәа рабацәагьы ирыуалыуп, ирылшуала, рыҷкәынцәа ахьҭеи амлыеи изламкша аҳасаб ныҟәыргаларазы, казенла ироуа иазымԥшкәа, наҟ-наҟ, дыук мырҵыкәа, Аԥсны ахадареи, ашьақәгылареи убырҭ рыҷкәынцәа рнапаҿы ишыҟалуа дырны.
                                                                                            Димитри Аԥсуа

                                   ИСЫБЫРГУЗЕИ ШЬҬА САРА!..
                                               (Ашәаны ирҳәоит)
Исыбыргузеи шьҭа сара,
Сыҷкәын иоуит аҵара,
Даԥхьоит, иҩуоит изхара,
Дыинтеллигентхыеит сгәацаԥха,
Иан дыикәахшоуп Назҳара!..

Аԥсны дааӡеит даԥсыуоуп,
Ԥсышәак иҳәашам, дазԥагьоуп,
Атәым бызшәақәа дрызҟазоуп,
Тәымыи ҩнатәыи еихҭныиҵоит,
… Иан дыикәыхшоуп Назҳара!..

Атәым рзы дгәыбылҩуп,
Иашьцәоу рзы дыцәгьауҩыуп,
Аԥаразыҳәан дцәаӷәаҩыуп,
Дыургәыбзыӷыр дшәаҳәаҩуп,
Иан дыикәыхшоуп, зегь злоу Назҳара!..
                                                      Д.Гәлиа

АГӘАԤХАРА
Аоҩытәыҩса дарбанзаалакгьы агәаԥхара иманы дмаашьакәа напы злыекыз аус иқәымҿыиарцы азыҟалом. Даараӡа ишыиҭахыу еиԥш ҵәыҟьа иҟамларгьы, уезгьы иџьабаа ыӡыуам. Оҩы дыбжьызхыуа аашьара еиԥш шамахамзар егьыҟам. Аӡҭачы баауоит ҳәа поҩыгьы даашьаны џьарак дтәазар игәы бжьысыуоит, агәаԥхара ицәыӡыуоит, мала тәа аҵкыс мала ныҟәа еиӷьыуп рҳәоит. Агәаԥхара бзиа оҩы иҟазшьа бзианатәыуоит, ахаара иҵанаҵоит. Ари зегьы ҟазҵо амаашьара оуп. Дарбанзаалакгьы аоҩытәыҩса аамҭа дацныҟәароуп акәымзар, аамҭа иара ицныҟәом, иагьыизыԥшуам. Убри ожәтәыи аамҭа ҵароуп оҩ дызышьҭалаша.
Аӡы иаанаго, аԥша иагоит ҳәа аоҩгьы џьабаада иоуа феидара изалҵыуам. Аҵара заурацы зҭахыу аоҩы кыр џьабаа ихҭыигароуп, избан акәзар џьабаада оҩы егьыиоуам, иоуӡаргьы ихаам, иқьардоуп иара изы. Ҵабыргыуп оҩы аԥхьаӡа напы злеикыуа аус ицәыбаргәхоит… Аҵара змоу аоҩы дхәарҭа дыуп зегьы рзы. Аҵара адырра мариандаз зегьы аҵара рыманы иҟаларын, аха аҵара адырра кры аҭахыуп, убри азоуп аҵара змоу ауаа змаҷыу. Ҵара змам аоҩы алашьцара иҵагылоу дыҩиызоуп рҳәоит, иагьҵабыргыуп, аха алашьцара иҵагылоу ҵәыҟьа ожәтәыи аамҭазы ҵара змам иоуп. Ажәытә ҳабацәа рабацәа изларҳәо ала ҵарадагьы оҩы ихы ныҟәигаратәы иҟан, избан акәзар усҟан Аԥсны мыцхәы ибеиан, егьырҭ зегьы ҳарҟәаҵып, шәырла мацара оҩы ихы ныҟәмгон. Ҵабыргыуп Аԥсны есқьнагьы абеиара амоуп, аха ожәы ҳазҭагылоу аамҭазы заҵа ҵарада, шәырла оҩы ихы ныҟәимгара, ҵара змоугьы даара оҩы гьангьашк, ҽышәак иакәымзар ибыргәуп ахныҟәгара.
                                                                Мишьа Кәычбериа

                                  АҴЫХӘТӘАНТӘЫИ МШАЗЫ,,,
            (Ашәаны ирҳәоит "Последнии ныинешнии? денечек" абжьала)

Аҵыхәтәанӡатәыи амшазы,
Снеиааиуеит, дадраа, сҩызцәа шәҿы.
Оҵәы шьежьымҭанӡа,
Инеилалашт сыҭахцәа ахыуҳәа.
Дцәыуашт саб,дҵәыуашт саньы
Иҵәыуашт сашьцәа, саҳәшьцәа,
Дҵәыуашт аԥҳәызба, иҳәаны исызтәаз,
Дҵәыуашт дырҩагьых аӡәы…*
                                                     Д.Гәлиа
*Иҵагь ажәақәа оҩы иацыиҵар ҟалоит.
                                                                 Д.Гә.

                                             АСТУДЕНТ АШӘА
 ("Быстры как волныи" абжьала)
Иццакыуеит ҳамш ԥхьаӡар, 
Ацәқәырԥа еиԥшны.
Есымша иагхооит
ҳабзазара мышқәа…
Нас уҩахуа, дад,
Иҭарцәӡа зынӡа,
Издырхыуада иаҳԥеиԥшыу,
Ехьа ма уаҵәы…
Уԥсыр усҭахыда,
Наҟ анышә уарҭоит…
Уаҳагьы иаабуам
Гәырӷьара ҳәа акгьы,
Нас уҩахуа, дад,
Иҭарцәӡа зынӡа,
Издырхыуада иаҳԥеиԥшыу,
Ехьа ма уаҵәы.
Адамра ҭшәа ихнаҩоит,
ҳалацәа зынӡа,
Ԥсыншьҭахь ҩы узыжәыуам,
Идыр ихаҵа..
Нас уҩахәа, дад,
Егьҭарцәӡа зынӡа,
Издырхуада иаҳԥеиԥшыу,
Ехьа ма оҵәы!…*
                                  Д.Гәлиа
*Иҵагь ажәақәа ацыуҵар ҟалоит.
                                                                               Д.Гә.
                                  
АԤСНЫ ЖӘЛАР РСОВЕТ
Аԥсны аконституциа асовет аҟнытә изманы Қарҭҟа ицақәаз ачленцәа рышьҭахьҟа ихынҳәразы аҭел рзырышьҭыит, иззырышьҭыз аусдыук акгьы алымшуашәа анырба. Ехьаи уаҵәыи иаарцы иҟоуп. Ианааилакь нас ианаҳҵар ҟалап ахыи аҵыхәеи еилырганы.
              Аӡәы.

                                      АЖӘАБЖЬҚӘА
                                         Врангел
Врангел Сҭампыл днеит ?000-ҩык абналацәа ицны.

                                       Коммунисқәа
Анаӡаратәыи акоммунистқәеи Германиа амраҭашәарахьтәыи акоммунист ҿыцқәеи ишьҭырхыит еиҩызцәахаразы.

Аболшевикцәеи Врангелыи
Копенгаген, 19 ноиабр. Чичерин радиола лорд Керзое адырра ииҭеит, аинглыз иӷбақәа Врангелыи ирыи ацхыраара рыҭара иалагар, ари иаҵанакыуеит аиӷара аб-цәеи аинглызыи рыбжьара ҳәа.
                                 
Қьазым беи
Қьазым беи Қемал ԥашьа еиҳабыра Ангора иҟоу рыҟнытә рхаҵара Қарҭ даарышьҭыит.

Аҭырқәеи абырзенқәеи
Абырзен ры аибашьра иаҟәыҵын рышьҭахьҟа ихынҳәыит. Ожәы аҭырқәцәеи абырзенцәеи "асоиуз" (аидгылара) ҟарҵарцы ргәы иҭоуп, ирықәлуа иҿыи изқәылуа иҿыи…

Ницца
Бырзентәыла акрал иалыхраҿы аус иаҵахаз, Бырзентәыла ехьа ожәраанӡа жәлары раԥхьа игылаз, Венизелос Бырзентәыла далҵны Ниццаҟа дцеит.

Индиа
Амкирзаныи, Лагорыи, Шеикураныи ажәларқәа бунтыит, аинглыз еиҳабыра авба арҭоит.

                                        Аболшевикцәа рыҟнытә
Москва, 26 ноиабр. Мазыир акәш аб-цәа Балахович идивизиа ԥыҭ-чыҭқәак инхаз ирышьҭазаҩны ԥхьала ицоит.Припиать аӡы ааигәа Балахович ир маҷ игылаз шьҭахьла ицоит, аб-цәа рышьҭазаҩуп.
Туров акуш Припиать шыҟоу аб-цәа ԥхьала инеиуеит. Араҟа аб-цәа иргыеит апулеметқәа, абзарбзанқәа, атҟәақәа 73-ҩык рҟынӡа. (С.).

                                             Ирландиа
Ирландиа ажәлар рбунтра аҵыхәтәа ԥҵәаӡом. Ожәы аакьыскьатәыи аилаларақәа рҿы иԥсыз рацәаӡоуп.Дублин инеит аинглызцәа "рыистребител" аԥсцәа агаразы.

                                               Лондон
Аурысқәа абналацәа, Лондон инеиз аурыс папирос афабрика ҟарҵеит. Ихыртыит адырҩагьых анапҟазаратә адәқанқәа. Аинглызцәагьы абарҭқәа рҿы даара ацхыраара рырҭоит.

                                              Ҟрыим
Ҟрыимтәыи арадио станциақәа зегьы, ргәы излаанагуала ишеибгаз аб-цәа рнапаҿы иҟалыеит, аха уезгьы Ҟрыим аҭыӡшәа еилырганы уаатәыигьы, Москватәыигьы арадиоқәа егьырҳәоуам, измааноу рыздырам. Қарҭтәыи Баҭымтәыи арадиоқәа Ҟрымтә егьрауам. (С.).

                                         Петлиура
Петлиура ир рабџьар аполиакцәа ирышьҭадырҵеит, даргьы уа иааныркылт.

                                   Автономиақәа
Агазеҭқәа изларҳәоуала Ашьхаруааи Дагестанааи аболшевикцәа автономиа рырҭеит.

                                      ХРОНИКА
                               Аԥсны аҽаҩрақәа
Излаҳаҳауала аџьықәреи иацәымшәуа рызхара шамахада акәымзарАԥсны џьаргьы иҟамлыеит. Зегьы ача лаҵара рыҽазыркыуеит рҳәоит. Абрис даара иус бзиоуп Аԥсназы. Еиӷьыу акы зыҟалашам, аџьықәреи ианнамҭоу – аџьықәреилаҵара, ача ианаамҭоу – ача.

                             Акасаԥцәа рҭакра
Акасаԥцәа акәац ахә мыцхәы иандырцәгьа, атакса иазымхәыцыуа ианалага, зегьы ҭаркыит. Ари аҩымш-хымш рыҩнуҵҟа рыус иахәаԥшразы иҟоуп. Уаанӡа ауправа (аҟәа ақалақьтәыи) аҟнытә ауаа иқәдыргылаз роуп акәац зҭыиуа.

                                  Арыцҳара
Аҟәа ацәымзыркыра ааигәа лаӷәымк ԥеиԥеиуа агаҿа амшын ишҭажьыз рбеит. Асалдаҭцәа цан иҭаагоит ҳәа ишаҿыз итҟәацын 5-ҩык раҟара ашьыит (аӡәы дыԥсыӡкҩыуп), ахәцәагьы ыҟоуп.

                                      Ахьҭақәа
Аҟәа сынтәа убри аҟара ахьҭа ҟалыеит (зынгьы асоура иалагыеит), аҭаҳмадцәа абрис еиԥш ахьҭа иҳамбацт рҳәоит.

                                    Ашьҭахьӡатәыи ассаҭ азы
Агазеҭ "коммунист" 38 рномер аҿы излаҳәоуала Ермантәыла аболшевикра рыдыркылт. 

                         Аԥсацәа агазеҭ "Аԥсны" зауа рахь
Агазеҭ "Аԥсны" аредакциа шәыҳәоит агазеҭ ишәоуа ахә ари амза нҵәаанӡа иалажәгар азы. Абрис аамҭанӡа ианалашәымгала, ианыуар акы иаркны агазеҭ аҭыҵра иаҟәыҵуеит. Ижәдыруазааит, ареволиуциа иаҳнаҭаз абрис акәын, абрис даара ихьӡырҳәаган ҳара ҳзы, абрис аҭыҵра иаҟәыҵар, шьҭахьла ацара ахьӡыуп абрис. Еиҭашәылаҳҳәоит – ианаамҭоу иаладжәгал агазеҭ ахә!
Агазеҭ бӷьыц-қьаад 10 м. ианрыԥсаз аԥсуа газ. 2м. ракәын хәыс иақәыз, ақьаад-бӷьыц 15 м. ианрыԥсаз – аԥсуа газ. 5 м. ракәын хәыс иақәыз, ожәы ақьаад бӷьыцк 20 м. ианрыԥсаха аԥсуа газ. 10 м. хәыс иақәуп. Ақьаад зыԥсоу ахә бжоуп агаз. хәыс иақәу, абрыгь аналашәымгала агазеҭ аҭыҵра иаҟәыҵроуп.
Очамчыра ауезд аҿы ехьа ожәраанӡа 10-ҩык раҟара ауаа иаларгалт ирықәнагыуаз аԥара, даҽа 10-ҩык раҟара ҩажәа-ҩажәа ҟа манаҭ аларгалт. Гәдауҭ ауезд аҿы 90-ҩы рыҟнытә 23 заҵәык роуп иаазҭыи, убрыгь инакӡаны акәым. Абрис змааноу агазеҭ ашә аркроуп. Абрис даара иԥхашьароуп аԥсуаа ҳзы, егьхьымӡӷыуп – ижәдыруазааит абрис. Агазеҭ зауаз рыхьӡқәа абра ашәҟәы ианҵаны иҳамоуп. Агазеҭ зауаз ахә алазымгалаз ирывбахоит агазеҭ ашә аркра.
                                                                                    Редакциа

                                    Гәдауҭеи Очамчыреи
Гәдауҭа З.Бенгиа, Очамчыра – М.Аҩыӡбасшәыҳәоит газеҭ хәыс ԥара шәымазар исзаашәҭиразы. Агазеҭ қьаадда иқәхоит, аԥара ҳхышәмыгӡар.
                                                                                                Редактор

                      Аԥсуа шәыҟәқәа змадоу рахь
Очамчыра – Шамил Хокерба, Лыхны – Гьаргь Ӡыиӡариа, сшәыҳәоит сышәҟәқәа шәнапы ианыу ишәҭыихьазар рыхә сзаашәҭыиразы, ишәымҭыицзар ашәыҟәқәа сзаашәҭиразы,дыук мырҵыкәа.
                                                Д.Гәлиа
                                                                         
                                                                              РЕДАКТОР :  Д.ГӘЛИА
                                                                         
                                                                      Сухум. Типография А.М.Зайдшера


                                       А   Ԥ   С   Н   Ы   
      Есымчыбжьа иҭыҵыуа, аҵареи аԥхьареи ирызкыу демократ газеҭыуп
 Ахә 10 м.                                                                                                     Ахә 10 м.
№ 43 (81) АХӘАША ДЕКАБР АМЗ 20 РЗЫ 1920 ШЫҚӘСА РААН (81) № 43

                          АГАЗЕҬ "АԤСНЫ" АКАНТОРА АҞНЫТӘ
Мызкы агазеҭ "Аԥсны" хәыс иақәуп 40 м.
Агазеҭ азы акарреспонденциа аазҭеиуа цқьа еилырганы, ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуеит. Карандашьла акорреспонденциа аҩра зыҟалыуам.
Агаз."Аԥсны" адрес: Сухум. Типография А.Зайдшера

                                    АҞӘА, 18 ДЕКАБР
Ожәы аакьыскьа зны ишааҩыуазеԥш аболшевикцәа Петлиура иргьы иаргьы ирылгыеит, Балаховичгьы иҵыхәтәы иалгыеит. Ожәы аболшевикцәа раӷацәа зегьы ирылган, агазеҭқәа изларҳәоуала, рыҩныуҵҟатәыи рыусқәа арҽеира иалагыеит. Убри аамҭазы Америка, Англиа, Италиа уҳәа аҳәынҭқаррақәа аболшевикцәа рҿы аԥҟарақәа рыҟаҵарақәа иалагыеит ахәаахәҭрақәа раҳасабала. Абарҭ аҳәынҭқаррақәа ирҿыԥшны агьырҭ аҳәынқаррақәагьы ахәаахәҭра иалагар ҟалап аболшевикцәа рыҟны дыук мырҵыкәа. Убас ехьа ожәраанӡа аҳәынҭқаррақәа аболшевикцәа рҿы ацәажәара зҭахымыз ожәы ахәахәҭра рыбжьарҵеит. Издырыуада шьҭа аусқәа бзиахар…

                            Ожәы знык сара схазы
Аьар аԥсуа газеҭ ҭыҵыуа иалагыеижьҭеи ҩышықәса раҟара ҵыуеит, изқьнагьы атәымуаа ртәакәын исҳәоуаз, изҩыуаз, урҭ ма исырҽхәоуан, ма исырџьон, ма абзиара рабжьазгоуан, аха сара стәы анысҵоуамызт, сара схы аҭыӡшәа, сзыргәамҵыуаз, азалымдара исыхьыуа акгьы зыҩуамызт, аха ожәы сангәамҵӡа абра ианысҵоит. Ианысҵоит, аха мыцхәык анысҵоуам, игәҩароу, иԥшаатәыу, еилыргатәыу еԥш акгьы анысҵоуам, аҵабырг ибалгьыу ауп ианысҵоуа. Абрис еԥш сыус аҭыӡшәа абра изанысҵоуа аӡәы срыцҳашьаны сзыԥсам ажәа бзиак схыиҳәаап ҳәа акәым, исықәнамгоуагьы акы аӡәы исзалыихааит ҳәа акәым, сара сымшалагьы аӡәы залымдарак ихьааит ҳәагьы акәым, уи Анцәа исҟәырхааит. Сара сызышьҭоу убри ауп, "ҭакәажәык жәа цыуҭак лыгәхьаан, лара оҩы дыигәалашәоуамызт" ҳәа сара Аԥсныи аԥсацәеи рзы исылшоула ьҿбзиара сзыҟаҵандаз ҳәа аус зыуан, шьоукы ҩагыланы сара схырҵәагыеи, схы сзамыхәои сыҟаҵара ишалагаз абрис аԥсыуа газеҭ иаԥхьуа рлымҳа аҟынӡа инасыгӡоит, урҭ рашьцәеи раԥхьанагьлацәеи рлымҳаҿы инаргап ҳәа сыҟоуп уи саԥсаны сырбоуазар, нас урҭ рҭахызар реизарақәа рҿы, рҭахызар дара ргәаныла ирӡбразы, ирҭахызар ақәҵаразы, сара дгылара сзымыукәа. Азалымдара, абааԥсы, еиҭаҳәатәны исыхьыз абриоуп: сара Тамшь ақыҭа (Кәыдры ауезд) иалаԥхьаӡоу оҩыуп. Быжьбаҟа десҭына адгьыл сыман иҩыџьараны. Џьарак адгьылгьы бзиан, ҽаҩра дгьылын, ҩбаҟа десҭын рҟынӡа инаӡон, даҽаџьара – хәбаҟа десҭына рҟынӡа инаӡон, аха уа џьықәреигьы ҭаҭынгьы ахыҟамлуа дгьылыуп, ӷдароуп, ҭырасроуп, малаҷырроуп. Абарҭ адгьылқәа аҩбагьы Тамшь аоԥшьына ажәлар (усҟан Кындыӷ аоԥшьынагь Тамшь иалан, ожәы хаз оԥшьынаны иҟоуп), исырҭеит 20-22 шықәса рнаҩс ажәала?, ашьҭапхьы жәаа (18)шықәса рнаҩс асудқәеи, асҭарширеи, абнахылаԥшцәеи шәҟәыла исырҭеит. 15 шықәса рнаҩс абрис адгьыл (бжь-десеҭынк) ажәлар рыипрговор амчала Қарҭтәыи мҭауармарҭебелгьы (глав.нач.) абрис дақәшаҳаҭхан ажәлар еиҭарҿыцны приговорла исырҭеитабри адгьыл. (асудқәеи, абнахылаԥшцәеи, асҭаршыныи 18 ш. рнаҩс исырҭаз ашәҟәи, 12 - 13 ш. рнаҩс ақыҭа абрис адгьыл зласырҭаз априговор Очамчыратәыи аначалник инапы зқәу ашәҟәи ожәыгь исымоуп). Абрис аҩдесҭынк ахсымаз аҿы иаваз дгьыл ашоссе ааигәа ҩба орҭал (кцева) хәла иаасхәан сыдгьыл иацысҵеит, ожәы хԥаҟа десҭына рҟынӡа инаӡоит уаатәыи сыдгьыл. Абраҟа 20 ш. рнаҩс аӡлагара ҭасыргылан ехьа ожәраанӡагьы иҭагылоуп, илагоит.Абрис адгьыл аҿы ӷәтәы ҩныкгьы сзықәгылан. Абрис адгьыл ажәлар иансырҭоуаз ҩбаҟа кцева раҟара хтын, агьи сара ихыстыит, иаанхаз арендаторк 6 - 7 - ҟа шықәса рнаҩс дықсҵан ихыитыит, аҩны ықәиргылт, аца, аҭаҭын ҵаҵарҭа ананыреи ҭаигылыеит, аха ари ареволиуциа ду аныҟала арендатор дықәҵны дцеит. Абрис сыдгьыл иаҳа иазааигәаны аӡәы сыӡлагарагьы абжак зысҭахьаз (ҵоуп аӡкыра ахыҟоу адгьыл 5 - 6 сажна раҟара иара итәуп), ажәытә сыжәлантәык итәын ҳәа убри аҩдесҭынакгьы игыеит, аҩынгьы (арендатор иҟаиҵаз),ацагьы, ананырагьы, зегьы ықәхны игыеит, убри анаҩс даҽаӡәы иҟнытә идгьыл иаахәаны исымазгьы игыеит, убри адгьылгьы иҭагылаз аӡлагарагьы иара иган сара изтәыз, иҟазҵаз убри аалых егьсыиҭоуам. Шықәсык аҟара сыижьон аренд џьықәреила исыиҭарашәа, ашьҭахь иансыимҭа, ахыбрақәа ықәганы зегьы ианига ашәҟәы алазгалт Кәыдры аземстваҿы ҵыԥх. Ожәы сынтәа ҩымзы рнаҩс ирҿыцны ашәҟәы еиҭалазгалт, аха адгьыл сцәызгаз шаҳаҭцәақәак ықәиргылан ииҭахыз дыирҳәан, ехьа ожәраанӡагьы сыдгьылгьы, сыӡлагарагьы сара исмыхәо, изтәым измҩам, зџьабаа адым, сара сеиҳа адгьыл змоу, зыдгьыл мыцхәқәа аҽырбага маҭәақәа рзы изҭыиуа имоуп инарҳәы-аарҳәуа ари ахышықәсак. Ари сыдгьыл сара иақәсыршазагыржра акәыршоуп, иара убас аандагьы.  Абрис адгьыл аҵыхәала аземства инарышьҭыз дахьнеиз сыдгьыл сцәызгази ишаҳаҭцәеи иарҳәазыи идырбазыи закәу сыздырам, хәыҷык уахь иадыицәылуашәа збоит макьа. Сара сзы азҵаара ҟаиҵар Тамшь сшашьагәыҭыу иаҳауан. Адгьыл ажәларыи ахылаԥшцәеи ирҭаз абаҟоу иҳәар, урҭ сыдгьылқәа идырбап. Арендла адгьылагыруа изҭада ҳәа дазҵаар – сара шсакәыз иаҳауан. Ожәы аӡлагара ахҭагылоу сара хәла ишаасхәаз ала ашәҟәы исзырхәҳаз иҟнытә уа ибоуан, дазҵааргьы иарҳәоуан. Ажәытәӡа изтәыдаз ҳәа дазҵаар, дшыԥсхьоу иарҳәоуан, иԥацәа абаҟоу ҳәа дрызҵаар – Тамшь ауаԥшь приговарла иалҵны, рыдгьыл ауаԥшь ирызныжьны дара Баслахә ауаԥшь ахь 20 ш. рнаҩс ишцазыи, уаанӡагьы Тамшь ишыҟамзыи ожәы аакьыскьа урҭгьы шыԥсыз, аӡәгьы шыҟам уа иарҳәоуан. Абарҭ зегьы гәамҭакәа хыхь зыӡбахә сҳәаз "сдокументқәагьы" дрыхәамԥшыкәа, исымазкыуа ихәарҭоу аус ҩ?шьҭыхны Очамчыраҟа дцеит, аха сгәыӷыуеит.уа данеиз убри еиҭахәаԥып ҳәа, асҵәҟьа инрыжьрым ҳәа. Тамшьаагьы усҟан, аус ԥшааҩы данааи иқәымшәазаргьы, шьҭа ираҳахьеит, ирықәнагоуа аус азышьҭырхып ҳәа сыҟоуп, сара исырҭахьеу ак шакәу еԥш, залымдарыла исымызхыуа имыргакәа сара исзыхындырҳәып, шәеинҳраалоит ҳәа ажәа роуга аус иахәарҭам бжьамгалакәа. Иара итәызар ира ирҭап, сара истәызар сара исырҭап. Сара уаҳа Аԥсны уаԥшь дгьыл сымам. Аԥсны сызлахәу убри ахәыҷы алоуп? (Строки переставлены) ?? Аԥсны атәымуаа адгьылқәа анрырҭуа сара саԥсуаны Аԥсны дгьыл сымамкәа сзыҟаларызеи, сеиҳа адгьыл змоу ауаҩы ила, сеиҵа змоу иакәзар уи даҽакыуп.
Шьҭа абрис иаԥхьыуа шәара шәазхыц, шәынамысла аус ақәшәҵа. Абрис абра ианысҵаз мыцрак џьара иалаи аханатә аҵыхәанӡа.
                                                                              Дырмит Гәлиа

                                              АҴАРЕИ АНАПҞАЗАРЕИ
Ажәытәӡа ҩнызқь шықәса рнаҩс (Хр. диаанӡа) аҵара бзиа еԥшҵәҟьа ҳаҭыр ақәын, хныҟәгага бзиас ирыԥхьаӡуан анапҟазара. Изларҳәоуала, аԥацәа змоу аоҩ иԥацәа анапҟазара дыимырҵар, данажәлагь иԥацәа сныҟәыжәгароуп ҳәа изрыдҵомызт, дара рхала иргәаԥханы дныҟәрымгар. Анапҟазара дыирҵар, усҟантәыи, закәанла ирҭахы ирҭахым дныҟәыргар акәын. Убри аҟнытә зегьы анапҟазара рдырыуан… (Христосгьы амаӡара идырыуан, апостол Лука аевангелие зҩыз (амалиарра) идыруан.
Убас, ҩнызқь-хнызқь шықәса рнаҩс абрис еԥшқәа азакәан ыҟазҭгьы, ожәы иамҩамыи, аҵара патыу анақәла, аԥа дызмоу аҵара ииҭаразы, ма уезгьы-уезгьы ианамуӡа напҟазарак иирҵаразы. Убрыгь агьыгь аԥа измырҵаз, ииашаны уи иԥа дзыиҭахыу аӷьычразоуп, ацәгьауразоуп, иҟалап иаб дзыихьымӡакәа ицәгьара дақәӡыр, дмыӡкәа дынхаргьы, сара сгәаныла, кры еилызцуа даналагалагь, иаб иара игыирхаз ацынхәра аԥа иаб игыирхар. Убри аҟнытә абацәа знгьы ирыуалыуп рԥацәа аҵара рырҭаразы, ианамуӡа уезгьы напҟазарак ддырҵаразы… 
                                                                                        Димитри Гәлиа

                                        ИАПОНИАА РЗАКӘАНҚӘА
Аҵара бзиа ахыҟоу аҳәывнҭқаррақәа рҿы аусқәа зегьы бзиоуп. Агьырҭқәа зегьы ҳарҟәаҵып – ацәгьа зыуа ауаа зҭаркыуа абахҭа даара ҩны бзиак еиԥш иҟаҵоуп. Уи еиҳабыс аҵара ду змоу (иурис) аӡәы иакәымзар дзыҟалуом. Абаандаҩцәа зегьы ианаамҭоу ашәҟәы иадырԥхьоит, аҵара ддырҵоит, аамҭала анапҟазара ддырҵоит. Убас абаандаҩы ҵара змаӡамкәа абахҭаҿы инеиз, аусцәгьа змақәаз, хәышықәса - фышықәса рышьҭахь абахҭа ианҭыҵлагь аҵара рдырыуа иҭыҵыуеит.
Абахҭаҿы ианҭакыз рнаплых иаҭнырхыз аԥарақәа абаандацәа анҭрыжьлак рнаплых иалҵыз аԥарала ус бзиак зылдыршаша ускаҿы идыргылоит. Убас ауаацәгьақәа уаа хәарҭаны рхазыи, рҭаацәа рзыи, рҳәынҭқарразыи аҵара рыманы абахҭа иҭыҵыуаит изларҳәоуала. Абасоуп аҵара аҳәынҭқарреи жәлар рзы ишыбзиоу.
                                                                                                                 Д.Гә.
                                                АБАС –АБАНС
                                                (Асамарҟәыл) 
Аҵара ду змаз Каперник
Иԥсы ҭанаҵа даҿын агәра ргара,
Адгьыл шыгьажьыуа агәра рхарҵара,
Аха ожәыгь ари агәра зымгыуа рацәоуп
Бзамыҟә, ажәлар ааизганы,
Арыжәтә дыиржәыр рызхара,
Нас иаразнак ирымгоз агәра.

               11
Уазхәыцыр Анцәа адунеи
Ирҽеишәоуп ишыҟоу ишазшәа,
Аха уахәаԥшӡар иагқәоу рацәаӡоуп –
Амшын адунеи иакәыршоу
Изыимшаи ҩынтә ршыра уадканы?!
                                            Димитри Аԥсуа

                ААМҬА
                                         Ҳазҭагылоу аамҭа,
Убрыи еԥш аамҭоуп,
Кыр здырыуа итәыуп,
Егьззымдырыуа дтәуп.

Аамҭа уацныҟәароуп,
Иара уҽанураалароуп,
Хыма-ԥсыма усуроуп,
Еиҳарак ҵароуп…
                             Нури Ажьиба                  

                                          САШЬА
Уззыԥшузеи уара сашьа
Ус умамшәа утәаны
Сара саҿуп аус ӷәӷәа,
Сыԥсадгьыл хаа Аԥсназы.

Бзиа жәуааит акрызуқәо,
Зыԥсадгьыл азы имаашьақәо,
Зыуаажәлар рзы ихәаҭақәоу,
Абзиарахь изырԥшқәо.
                Ив. Коӷониа Абас-иԥа

               АӶЬЫЧ
Аԥшьашаҽны ианаилахәлаз,
Ақьыиа ишьхымӡа аныӡыз,
Мышьҭацәгьа ианыиӡаз,
Аӷьыч ацха ыфо данхәыҵаччоз.

Иччара аныизынамыгӡаз,
Ииӡаз аныиҵыҵыз,
Хара данзацәымцаз,
Ашьацҳәа данапымҵашәаз,
Ацха иифаз данаргәаҟыз.

Иаргьы данақәҭаркыз,
Ихныҟәгага хәыҷы имаз анақәиҵаз,
Иҩнапы рыла ихы аныиҵәыуаз
Ақьыиа игәахәтәы анынаигӡаз,
Изхапра данзымгәырӷьаз.
                                    Леуа Киут

         АРАЦӘЫИ АӶЬЫЧЫИ
Арацә еиқәаҵәоуп,
Унакьысыр уаҟьашьыоит
Аӷьыч дыԥхасҭоуп,
Уицнагылар убжьаирӡыоит.

Амҿы аныбыллагь ирацәахоит,
Аоҩ данбжьыслагь дӷьычыҩхоит
Ацәгьеи абзиеи изелмыргоо,
Иара усгьы дныиасоит.

Арацәзхыушьыз
Иара аԥшра аанахәоит,
Аӷьыч ицнагылаз
иара иҟазшьа шьҭыихуоит.
                                 Тониа Варданиа

          САРА УБРИ
( Ашәаны ирҳәоит "Миҟварс ԥацха ме мегрули" абжьала)
Аҵара зауны зхы иззархәаз,
Ҵара змамыз ҵара рызҭаз,
Аибеи хымхәеи цхыраа рызҭаз,
Зыбзшәа мырӡкәа ишьақәзыргылаз,
Ԥарак азы зыжәлар зымҭыиз,
Агәаҟра бааԥсы зхы аҵазмырхаз,
Агәарӷьара дугьы иамырԥагьаз.

Бзиа избоит аԥсуа "ԥацха"
Ӷуы зыдгылам, ҟауар змамыи,
Ҵымыӷ зларсым, ашыш хаха,
Аварҩа жәпаны, зган еицаҟьоу.

Ар-ра цара убри игәаԥхоит,
Ҽыи кәадырыи еиқәны изымоу.
Аррахьтә хынҳәра убри игәаԥхоит,
Аԥҳәыс ԥышӡа зышьҭахь дынхаз.

Аԥҳәыс ԥышӡа дызмоу ахаҵа
Дыизтәазароуп аныԥса бааԥсы,
Ма злыеишәа цәгьоу алаӷра дуқәа
Уахыла иҿаҳәуа, ҽынла ишәҭыуа,
Ма доуижьроуп, лхы доуишьҭроуп.
Илыуа, илҳәуа лымемкыроуп,
Лмаршәа икыроуп, лгәы нмыирхароуп,
Ма дылԥырҵроуп, ихы лцәыигароуп.
                                         Д.Гәлиа

                                        АЖӘАБЖЬҚӘА
                                  Америкаи Урыстәылаи
Петроград, 26 ноиабр. 1,300,000 америкатәыи аусуцәа Урыстәылаҟа иаарцы рҭаххыеит, аха аиҳабыра азин рырҭауам.

                                             Сҭампыл
Агаз."Сҭамбул" излаҳәоула Сҭампыл аиҳабыреи Ангара аиҳабыреи аицәажәара рыбжьоуп, иззаишақәа макьа оҩы издырам.

                                          Кронштадт
Париж "тан" излаҳәоуала аб-цәа реиҳабыра иҟарҵеит азин Кронштадт абаӷәаза атәым ҳәынҭқаррақәа рыӷбақәа рзы иатхаразы.

                          Қемалыи Сҭампыл аиҳабыреи реинраалага аԥҟара
Москва, 2 декабр. Қемал нраалага ԥҟарас Сҭампыл аиҳабыра ирзынаицҳаит: Адрианополыи, Смирнеи ожәы изымпыҵакыу иҭадырцәразы, аҳәынҭқарра амалыи, ахныҟәгагыеи раҳасабала аԥҟара иҟоу рыԥсахразы, иара иполитика иахҟьаны иҭакыу зегьы азаҭ роуразы, еиҳабырас жәлары еиҳа зыгәра ргыуа ауа ҟаларазы…

                                          Владикавказ
Икыдҵаны иршьыит: полковник Џьанхоҭ Такаев, ротмистр Таторхан Кундухов, поручик Дигуров, полковник Васили Кубатив. Зегьы уаԥсқәоуп. ("С").

                                      Ҟрыим ача
Москва, 20 ноиабр. Ҟрыим Врангел ныжьны ир иманы даныбналоз, ицәынхыеит еизганы имаз 3,000,000 ԥуҭ ача.

                                             Ерыза
Ерызантәыи иаақәаз изларҳәоуала Қемал мобилизациа ирылеиҳәаз аҵыхәала асалдаҭ алырхыеит. Ажәларгьы дук цәгьа имбакәа ирҭоит асалдаҭ, ожәы аакьыскьа иусқәа реиӷьхара иабзоураны.

                   Германиа рабџьарқәа рыԥхасҭатәра 
Лиан, 9 -12. Аинглызцәа рыла адыррақәа? иҟоу рыла Германиа асоиузникцәа ирызнаргыеит 30,500 бзарбзан, урҭ рахьтә 27,650 ԥхасҭартәыит, 6100 "траншеи мортирқәа" урҭ рыҟнытә 5 800. 63.100 пулемиотқәа". иԥхасҭартәит 42400. 2.524.900 винтовка – иԥхасҭартәит 2.208.400; 405 миллион патрона – иԥхасҭартәит170 миллион.

                                     Абырзенқәа рыхҵәара
Абырзенқәа ехьа ожәраанӡа ихҵәаны ицақәаз, ожәы аакьыскьа ԥыҭк рҽынкылашәа иҟан, ожәы ацара еиҭалагахт. Рыҩнқәа, ргәарақәа рҭыиуеит хәыбжала. Аҟәа инхақәуа ӡәырҩы урҭ рырахәыи, рыҩныи ргәареи аахәара иаҿыуп.                          

                                Румыниаа р-Сенат абомба
Лион, 13-12?  Румыниаа р-Сенат абомба ҩнарыжьлыеит. Сенаторк дашьыит, дхәуп аизара аиҳабы аинрал Куанду.

                              Аԥсацәа агазеҭ "Аԥсны" зауа рахь
Агазеҭ "Аԥсны" аредакциа шәыҳәоит агазеҭ ишәоуа ахә ари амза нҵәаанӡа иалажәгаларазы. Абрис аамҭанӡа ианалашәымгала, ианыуар акы иаркны агазеҭ аҭыҵра мвҟәыҵыуеит. Ижәдыруазааит, ареволиуциа иаҳнаҭаз абрис акәын, абрис даара ихьӡырҳәаган ҳара ҳзы, абрис аҭыҵра иаҟәыҵыр шьҭахьла ацара ахьӡуп абрис. Еиҭашәыласҳәоит – ианаамҭоу иалажәгал агазеҭ ахә!..
Агазеҭ бӷьыц-қьаад 10 м. ианрыԥсаз аԥсуа газ 2 м., ракәын хәыс иақәыз, ақьаад бӷьыц 15 м., ианрыԥсаз – аԥсуа газ. 5 м., ракәын изыԥсаз; ожәы  ақьаад бӷьыцк 20 м. ианаԥсаха аԥсуа газ. 10 м. хәыс иақәуп, ақьаад зыԥсоу ахә бжоуп агаз, хәыс иақәу. Абрис аналашәымгала агазеҭ аҭыжьра иаҟәыҵроуп.
Очамчыра ауезд аҿы ехьа ожәраанӡа 10-ҩык раҟара ауаа иаларгалт ирықәнагыуаз аԥара, даҽа 10-ҩык раҟара ҩажәа-ҩажәа ҟа манаҭ аларгалт. Гәдауҭа ауезд аҿгьы 90-ҩы рыҟнытә 23 заҵәык роуп иаазҭыи. Убригь  инагӡаны акәым. Абрис змааноу агазеҭ ашә аркроуп. Абрис даара иԥхашьароуп аԥсуаа ҳзы, егьхьымӡӷыуп – ижәдыруазааит абрис. Ага?

                                     Аԥсуа шәыҟәқәа змадоу рахь
Очамчыра  – Шьамил Хокерба, Лыхны – Гьаргь Ӡыиӡариа, сшәыҳәоит сышәҟәқәа шәнапы ианыу ишәҭыихьазар рыхә сзаашәышьҭразы, ишәымҭыицзар ашәҟәқәа сзаашәҭыиразы, дыук мырҵыкәа.
                                                  Д.Гәлиа
                                                                      
                                                                           РЕДАКТОР : Д.ГӘЛИА
                                                                      
                                                               Сухум. Типография А.М.Зайдшера
                                                                

1921 год

1921 год



                                       А Ԥ С Н Ы
АХӘ ?џ м                                                                                       Ахә ?џ м.
 Есы-мчыбжьа иҭыҵыуа , аҵареи аԥхьареи ирызкыу демократ газеҭуп
№ ? ( ԥ№ )   АСАБША ИАНУАР АМЗ !Ҭ РЗЫ !(«Ҭ ШЫҚӘСА РЗЫ (ԥ№ҭ) ! №?

Абри агазеҭ иаԥхьои иззаԥхьои ажәлар ишәыдаҳныҳәалоит ари ашықәс ҿыц

                                     Агазеҭ «Аԥсны» акантора аҟнытә
Мызкы Агазеҭ «Аԥсны» хәыс иақәуп  ҚҬ м.
Агазеҭ азы акарресподенциа аазҭеиуа цқьа еилырганы ақьаад аздаҟьак ауп иҩтәыу. Ас ианыҟамла агазеҭ иамаҭәам, ирҵәахыуам, инырхыуаит. Карандашьла акорреспонднциа аҩра зыҟалуам. 
Агаз. «Аԥсны» адрес: Сухум. Типографиӷ А.Заҟдшера


                                                 АҞӘА, ? ИАНУАР
Ожәы аакьыскьа ҳгазеҭ «Аԥсны» ианын Тҟәарчалтәыи аӷба рацәа аҭыӡшәа. Тҟәарчалтәыи аӷба рацәа ахә ршьоит жәытә ԥара ҳасабла миллионла акәым, миллиардла. Уи зыԥсоу ҳәа ирҳәоуа хыхь ишысҳәаз еԥш, миллиардлоуп, аха убри аҵкыс еиӷьымзар еицәам, убри арацәа Аԥсны агәҭа, Аҟәатәыи абаӷәазала заграница ирышьҭыуазар. Акы, Аҟәа арбеиоит, Аҟәа арбеиара Аԥсны зегьы абеиахара иаҩызоуп, ари Аԥсны азы дара иус дыууп. Ҩҩба, Кәыдры ауездыи Гәымысҭа ауездыи еиднҵоит, адәыӷбамҩа рыбжьанаҵоит, қҭ – ҵҭ-ҟа верс аура аманы. Убри еԥш адәыӷба мҩа дара иус дыууп Аԥсны азы. Аӷба рацәагьы бзиоуп,аха убри арацәа аҵкыс хараӡа еиӷьуп Аԥсны азы убри амҩа. Убри аҟнытә дарбанзаалагь Аԥсны изқәыӷәӷәыуа, Аԥсны ԥсадгьылс изыԥхьаӡуа зегьы ирыуалып абри Аԥсны абаӷәазақәа, аиҳарак Аҟәатәыи абаӷәазаҿы икылыргыуа изыҟалара аус аиҵахара ианаамҭоу, напы анаҳммыркы, ижәдыруазааит, ҳ-Аԥсны абеиара зегьы Аԥсны иалганы даҽаџьаратәыи баӷәазак ахь ишцуа. 

ҲГАЗЕҬ «АԤСНЫ» а-ҷԥ НОМЕР АҾЫ ИАНЫУ АԤШЬА НИКОЛАИ ПАЕИԤА  ИСТАТИА АҴЫХӘАЛА АКЫИ ҨБЕИ АЖӘА
Аҳшьа Николаи Патеиԥа иаԥсуаны иҳамоу аԥшьацәа хшыҩлыеи, ажәалыеи иреиӷьыу раԥхьа игылоу аӡәы иоуп. Ҳгазеҭ «Аԥсны» ҭыҵуа ианалага, шьоукы убас ҳагәы иаанагоуан, агазеҭ ҳара ҳазын акы иаԥсаны, акы алшоны ибозар ишаны абри аоҩ аџьабааду адҵаны, цхыраара ду аиҭап, ианамулагьы, ҳанеиҵахо, имала заҵәыкгьы ижәҩахыр иқәыргыланы ишьақәиргылап ҳәа; аха аҵабырг ааҳәар? еиӷьмыи, изхаразаалакгьы, ехьа уажәраанӡа ҳазеигәыӷыуаз ҳамбеит, иҟамлыеит.Ехьа, аԥшьа Патеиԥа ибжьы ҳагазеҭ ала ианҳаҳа, «Ҳаи, Анцәа иџьшьоуп, издыруада, шьҭа ҳагазеҭ еиҵамхар, имыцәар» ҳәа ааҳҳәеит. «…», ахьхьаҳәа иаиҽыҵшәаз ажәа рҟәышгақәа, ажәа гәынкылагақәа идмырхәыцша оҩы дҟаларым. Аха сара сгәы иаанагоуа, сыхшыҩ иԥнаҟо сымҳәар ауам.
«Хыԥхьаӡарала ҳара ҳаҵкыс еиҳамкәа, ҳара ҳазықәшәахьау аҭагәҭасра, иақәшәаны, ехьа ожәраанӡа иеиесӡакәан зхәанган аазгаз, даҽа милаҭк дыҟоуп сыҟам» иҳәоит аԥшьа Патеиԥа.
Жәытә хыԥхьаӡарала ҳазаҟарази, азнак азы ҳәаалыеи иахьынӡанаӡози раасҭа, ехьа кьыу-шәыук иқәхаз, сара сахьахәаԥшуа иҟаӡам, иисыз џьоукы реиԥш исԥхьаӡоит.Ҳауаажәлрра хшыҩлеи ҵаралеи ианакәзаалак рҽахьырзеибамҭаз аҟнытә, ехьанӡа зыԥсы аазгазгьы иҩашьаны, рхы ргәы азымблуаизакәызаалакгьы дара ртәы ҳаҭыр рзақәымкәа ехьабалак рыблақәа кыдхалуа, избалакь ихԥшны иццо иҟалахьеит. Ҳаԥсадгьыл Аԥсны ҳаиҳа амч зманы иқәнагалахьеу здамыӷ ҳәа нызымҵаз дҟамлац: аҭырқәа даанаи уи ҳаихьыԥшын ҳаиццеит, аурыс данааи ус аауит; ҳамаҷып, аха ҳахазы милаҭыуп, ҳажәла ҳаԥсахарым ҳәа гәыкала зхы мшаҭакәа изҳәооз, шамахамзар  – сара ԥсуак дсымбеит. Аҵабырг уҳәар аԥсы дгылоит рҳәоит, зны аԥсцәа ргылара ҟалаанӡа иԥсыз егьа изыуҳәаргьы, егьа изыуургьыдызгыуам, аха аҵабырг убыҟак амч амоуп, игәрагоуп «аԥсгьы даргылоит» ҳәа ажәа иаларҵоит: ҳауаажәлара рзы хыԥхьаӡарала рмаҷра усҟак иуадаҩым;иҭазырхо. зҩас ирымоу, реидымгылареи, рҳәатәеиқәымшәареи, ргәебамгареи роуп акәымзар.
Ианакәзаалакь зхы иамыцхраауа, зхы иамыхә ажәлар Анцәа дрыцхраатт ҳәа злоуҳәарызеи мшәан! Ииашаны, уамашәа иҟоуп ҳауажәлара рыҟазшьа: ҵабыргыуп, грак – грак змам даҽа милаҭкгьы дубашам, аха ҩнуҵҟала иҽеиӡамкәа, зхазы иқәызхшеи, иҵазырҩрышеи аусқәа ныҟәызго ҳара ҳаиԥш даҽа жәларык урықәшәашам: ӷьычроуп, еиҵашьыцпоуп, цәгьаҳәароуп, наԥхароуп, ҳаҩнуҵҟа ҳазҿыу. Идырны иҳамазароуп, ҳацәгьарақәа ҳарҟәаҵны, ҩнуҵҟала ҳацқьаханы иаҳзеиԥшыу аус азыҳәан еразнак, аӡәы еиԥш, ҳамеижьо ҳагәра еибганы ҳаибганы ҳаидгылаанӡа, Патеиԥа иаҳхылаԥшун ҳәа зыӡбахә имоу: Елырныхыеи, Лыхныхаи, Аныԥсныыи амалагьы рхы ҳаҭәашьаны иҳазхьаԥшшам ҳәа сыҟоуп. 
«Иаалакгьы зегьы рымшра ҳара иааҳазныжьны рхала инҳалагәа ицоит» ҳәа иҳәахыуеит Патеиԥа. Ус акәушь? Сара ҳаусқәа сахьрыхәаԥшуа зынӡа даҽакала исбоит: Ҳара ҳаҿы иааны мчыла иааны мчыла акьуха, хала акәха ҳазҟәҵуазкыхьау, ҳаимызыҵәаз, ҳахзмырҵәаз, ҳажәла ирҩашьарцы здамыӷ ҳнызымҵам оҩы дҟамлац; ус акәымзар, ебаҟоу ҳауажәлара, агаҿа иаркны шьхнхыҵынӡа, унацәа узлыламҵо зла иҭырҭәааз? Ҳара ожәы иҟоу ҳаанханы, заҟаҩы ҳагхахьада: иабаҟоу Кәыдры иаркны Ааԥсҭанӡа инхоз аԥсуа жәлара? Иабацеи Далыи, Ҵабалыи, Аҳҷыԥсыи, Ԥсҳәыи, Аибӷыеи ирҭаз аԥсуа жәлара жәпа? Иказцазеи урҭ Ҭырқәтәылаҟа?Издыруада иргәаԥханы ицеитҳәа аӡәыр иҳәар. Моумоу. урҭ рхала рыԥсадгьыл кажьны имцаӡеит: атәымуаа ирықырҵаз аџьабааи агәаҟреи икарцеит. Изырҩашьазеи Самырзаҟанаа, зыбжаеиҳарак шьҭрала иаԥсуаны ехьа ҳаԥсуам ҳәа иқәгыланы ицәажәуа.Убас, цқьа ҳазхәыцыр,  ҳара ҳаҿы иаахьоу ҳаргахьеит, ҳарфахьеит, акәымзар, бзиарак ҳазхашәалаз урҭ рҟынтә егьыҟам. «Раԥхьаҟа ҳахьҟ ашәҟәы енанырҵа иаркны ехьа ожәраанӡа ҳаԥсадгьыл ҳада даҽаӡәы ихьӡ ахымҳәа» дцәажәоит Патеиԥа, аха ус акәӡам ҳәа сыҟоуп сара сахьахәаԥшуа. Иҵабыргыуп, ҳаԥсадгьыл ҳахьӡ ахыуп, макьана Аԥсны ҳәа иашьҭокп, аха ҳақәиҭушьҭ уи ҳара ишҳақәнаго?  Моумоу, ҷыдала ҳазлақәиҭу егьзбом сара; ецыи жәацыи иаанагаз ҳара ҳаиҳа рзалоуҳәа, иақәитушәа збоит.
                                                                        ( Иауыу агьи а-№ – аҿы) 
                                                                                 Аԥшьа еиҳабы Маан Д.


                                   АԤСУА ГАЗЕҬ ИАԤХЬУА РАХЬ !
Ари ареволиуциа ду лашарбагас ҳара аԥсуаа иаҳнаҭаз ҳгазеҭ «Аԥсны» акәын, ари агазеҭ «Аԥсны» акәын дацмыргӡас, милаҭ мырӡгас, милаҭ цәыргагас сара саԥсыуоуп аныуҳәалагьы узмырԥхашьуаны иҳамаз, аха абар шьҭа ахышықәса ирық\уп дара ҳара ера зызҭыҵуа ҳамыцхраоижьҭеи, ера амала Д.Гәлиа имчала игогуа иаоижьҭеи. Мчыла џьоукы изоуагьы ианрықәынагоуа ахә рышәом. Бжаҩык ус рҳәоит: иалахы излаҳахәшәыузеи, акыр ҳҿанаҵуоу, акыр ҳаԥсантәоу ҳәа, агьырҭ амилаҭқәа ҳара ҳгәылацәа ҳзацлабуоит ҳәа ҳазҿыу город цыԥхьаӡа ҩҩба-хԥа газеҭ рымоуп, ҳара ҳлашарбага заҵәы «Аԥсны» кажьны абнақәа ҳрылоуп!!! 
Ари ԥхашьароуп моу егьы насыԥдароуп! Сара абарҭ ажәахәыҷқәа зыҩуа ожәы аакьыскьа аредакциа аҿы сыҟан, аредактор Гәлиа дызҭахыу иргәырӷьуа, дызцәымҭоу ирхәыцыуа убас дсеирны дыҟоуп, зны акомисариат даҳәуа (асубидиа азы), зны анахь акы ихәыцуа арахь акы ихәыцуа ииулагь макьана ҳгазеҭ ааигоит, аха иажәақәа санрызхәыцлагь ҳгазеҭ заҵәы иԥсыр ҳәа сшәот! Ақьаад ахә дыухыеит, агазеҭ зоуа акымзарак ршәом. Исҳәақәа рылашәху ҳлашарбага ҳгазеҭ заҵәы аԥсуа аинтеллигенциа намыс змоу зхы шьҭызхыр зҭахыу шәацымхраар иаҳмаҳаит шәымҳәан иԥсуоит, сшәыҳәоит шәацхраа, ерамшала акыр зқәу ирласны ишәшәа. астатиқәа азыжәҩла аредактор бзиахә иҳамоу игәы шьҭышәхла, аӷьараҳәа шәеиха абзиарахь алашарбагахь.
                                                                                                       Хьыҷажә 


         «Ожәы знык сара схазы» астатиа аҵыхәала
Агаз. «Аԥсны» а-№ :ҷ рҿы саԥхьеитД.Гәлиа истатиа, хыс измаз «Ожәы знык сара схазы» ҳәа. Дара сгәы иалсыит уа ианны избаз. Сара моу иаԥсыуаны иҟоу зегьы, алада дыҟа, аҩада дыҟа, аҵара змоугьы. аҵара змамгьы зегьы ргәы иалсып ҳәа сыҟоуп, ирықәнагоуа аусгьы ахырҳәаап ҳәа сгәы иаанагоит избан уҳәар уи иџьабаа зыԥсыоуи аҵара аҳасабала Аԥсны азы иҟаиҵахьеуи зегьы ирдырыуеит. Аԥсны иааилагь зегьы адгьылқәа ахырзыршоуа, макьа аӡәгьы дгьылк ианыимрымхыц Д.Гәлиа идгьыл имхны Аԥсны еиуам аӡәы еԥш дахьыҟарҵаз оумашәа оҩы ибартәы иҟоуп, аха иара а-Гәлиа ишыиҩуа еиԥш, ақыҭа (Тамшьаа) Кындыӷаагьы нарылаҵаны кры еилызцоуа зегьы рхы иақәырҵап ҳәа сыҟоуп. насгьы аземствагьы ус азалымдара изырурм ҳәа сыҟоуп. Аха омашәа иубаша а-Гәлиа истатиаҿы ииҩыз ашәҟәқәа зегьы иахәаԥшызар нас дырҩагьых ашаҳаҭцәа рызҵаара иаланахуз? Ԥаса уи адгьыл зтәыз приговорла (уволн.) дцазар Тамшьтә Баслахәҟа идгьыл иара изыиҭахыу аҳамҭасыи, мА хәлаи мА ижәлантәыкыи аӡәы ииҭаразыи зыҟаломызт, ажәлар ирзыныижьыр акәын, нас ожәы имазкыуа иусс иалоузеи? Сара абри иааркьаҿны сахцәажәоит, уи аус иазааигәоу еиӷьнгьы иахцәажәашт, азалымгьы изныҟәыргарым ҳәа сыҟоуп, ламыс змоу сыуаҩыуп зҳәоуа, жәлары инрылалуа иаарылҵыуа а?әы, избан уҳәар, а-Гәлиа имоу имаҳхымоу, имам иаҳҭарцы иаҳуалыуп ҳара аԥсацәа, уи Аԥсны азы аԥаразы иҟаиҵахьеу здырыуа, уи ззымдыруагьы аԥсуак Аԥсны дыҟоуп ҳәа сыҟам.
                                                                   Аҟәатәыи

                                         ГӘДОУҬА
Сгәы иалсуа сымҳәар сылшом, изцәымӷоу аӡәыр уҟазар саҭоумҵан. Бармышь ақыҭан «болницак» ыҟоуп ичмазаҩыу ирыхәарҭам, нас иҳарџь дуны уа изыҟоузеи мшәан? Ари аболница ара иҟоп ишәыбаргузеи анысҳәа убас сеиҳәит акыр иаԥсаз нхаҩык: – «абалница» ҳамоп, аха заманак ҳара иҳахушәым, адохәҭыр ачымазаҩ ишҟа дугар изхара ԥара змада, ачимазаҩ абалницахь дноугар егьа дынхаргьы хымш рыда днымхакәа иԥсы Анцәа иныиҭоит!!! Ҳземства спекулиациа оуп изышьҭоу, аха «атоварқәа» иааргуа рыхҷаҭ Гәдоуҭа иахырхот, инхоуа аԥыҭ изызхыуа ԥыҭҩык иргоит: амала арҭ аболницақәа рыҟны амаҵура иалоу аус сыруа ачымазцәа пату шрықәырҵуа ҳәа аземствақ\а гәырҩас ирымоуп ҳәа сыҟам, ус акәзар уи Бармышьаа рболница ашә аркызар еиӷьыуп.
                                                                                       №
                                       АЖӘАБЖЬҚӘА
                                     Аԥсны  аконституциа
Ақырҭқәа ры-учредительное собрание аҿы аконституциа иазкыу ирыӡбыит Аԥсны аконституциа иахәаԥшны ахадарақәа шьҭырхразы. Ари аконституциа апроект аамҭала ԥҟарак аҳасабала иаарласны Учредителное Собрание аҿы иахәаԥшразы.

        Аерманцәеи аҭырқәцәеи реинышәаратәы
Москва, ?№ декабр (радио). Ермантәыла ҟаԥшьаҿы Акомисар атәым ҳәынҭқаррақәа рҿы аусқәа знапы ианыу Бекзадиан ацәажәара рныиҵеит Анггора итәоу Қемал еиҳабыра, ԥасатәыи аԥҟара аерманцәеи аҭырқәцәеи реибашьра аҵыхә ала ишьҭырхыз иаҟәыҵны аԥҟара ҿыц шьҭырхразы.

                                       Америка
Москва, ?№ декабр (радио) Америка апротестқәа ҟарҵуа иалагыеит реиҳабыра аерманцәа №џ мил.дол. ддырԥсахразы ргәы иҭоу азы. Иаҳа иамҩаны ирыԥхьаӡоит Урыстәылаа иддырԥсахыр. убри аҵыхәала ацәажәара ҟарҵар.

                               Абырзен ҳәынҭқар Константин
Константин Афина иаара иазыԥшып ехьа оҵәыҽ Убри иаара аҵыхәала аныҳә ду ҟарҵаразы иҟоуп.

                                      Ангоратәыи унивнрситет
Сҭампыл. Сҭампылтәыи агазеҭқәа изларҳәоуала Ангора университет хыртразы аус шьҭырхыит.

                                       Врангел Ир
Сҭампыл, : декабр. Врангел Ир иаанхаз афатәыи ажәтәыи рзы дара игәаҟыуеит…
Афранцызқәа егьа рыундазгьы Врангел Ир иреиуоу Сҭампыл имаар рыуам, ихьажәкәыжәха, ирыцҳахәха, рхы ахынахыуа ицоит. Абри иахырҟьаны икыдҵаны иршьқәазгьы рацәоуп.

                             Абырзен ры рышьҭахьҟа рцара
Афина, џ декабр. Венизелос иусқәа анбааԥсха, Қемал Ир Ермантәыла иҟаз Сҭампыл шыҟоу Ушак афронтахь рхы аныирха, абырзенқәа рыр шьҭахла шәеиха ҳәа реиҳабыра ирзаарыцҳаит.

                                    Москваи Ангораи
Сҭампыл. Абраатәыи агазеҭқәа изларҳәоуала, Ермантәылаҿтәыи аусқәа ирыхҟьаны Ангораи Москваи хәыҷык ахьшәашәа рыбжьалт. Аболшевикцәа ԥасатәыи рыҟазшьаҿы иҟам Ангоразы. Москва аиҳабыра хыда днырмыжьыр ҟалап Қемал рҳәоит.

                                            Франциеи Врангелыи
Агазеҭқәа изларҳәоуала, афранцызқәа рминистр аибашьра иазкыу аибашьыга ӷбақәа реиҳабы азҵаара ииҭеит Врангел изырҭыиз аибашьыга маҭәахәқәа ахыҟоу еиҳәаразы. Нас абарҭ аполиакцәа ироуратәа иҟаиҵаразы маӡала.

                     Врангел Ир рабџьар рышьҭаҵара
Сҭампыл,ҷ декабр. Акы иакәым акы рымпыҵҟьар ҳәа ишәаны, ҩбагьы – рабџьарқәа рыҭеир ҳәа ишәаны Врангел Ир рабџьар дышьҭвдырҵеит афранцызқәа. Ари абџьар афранцызқәа рнапаҿы иҟоуп.

                                    Англиеи Врангел ирыи
Москва, ?№ декабр (радио). Аинглызцәа Врангел Ир ирмыцхрааразы ажәа рҳәеит, афатәыи ажәтәыи рзыи, шьҭарнахысгьы иахьакәзаалакь рҵас урҭ ршьақәыргылараи.

                                             Аџьшьара
Агазеҭ «Аԥсны» цхыраагас иоуразы иаларгалт: Апап Димитри Какалиа – џҭҭ м;
Шамил Хокерба – џҭҭ м. Аџьшьара ду аҭаны , ҭабуп ахҳәааны иҳадаҳҟылт.
                                                                                                      Редакциа
 
                                              Ашәҟәы ҿыцқәа
!.Иҭыҵт акьыхь аарханы А.Ҷоҷуа иҟаиҵаз ашәҟәы ахышықәсараан аҵаҩцәа зыԥхьыуа.
№. Акьыԥхь аарханы иҭыҵт Д.Гәлиа иҟаиҵаз еизгоу аԥсуа жәаԥҟақәа зныу ашәҟәы.
ҷ.Акьыԥхь аарханы иҭыҵт ахәшәтәра шәҟәы Д.Гәлиа иҟаиҵаз. Хәыс иақәуп – џҭ м.
:.Иҭыҵт Д.Гәлиа иҟаиҵаз ?)№? ш. рзытәыи аԥсуа календар. Хәыс иақәуп – №џҭ м.

                                                                                        РЕДАКТОР : Д.Гәлиа

                                                        Сухум. Типографиӷ А.М.Заҟдшера.


