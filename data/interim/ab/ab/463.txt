А.Ч. Абазов
Адекабрист В.П. Романов идырым инапылаҩыра
«Абаза бызшәа ажәар» иазкны

Ишәыдаагало астатиа адекабрист В.П. Романов идырым инапылаҩыра «Абаза бызшәа ажәар» аҭҵаара иазкуп. 1827 шықәсазы В.П. Романов иеиқәиршәаз «Абаза бызшәа ажәар», иахьа уажәраанӡа уаҩы илаԥш ахьмырсӡакәа, игәыгәҭжьны иҟаз анапылаҩра, раԥхьаӡа акәны ахәшьара аҭоуп. Астатиаҿы иазааҭгылоуп аԥшаах аԥсуа-адыга бызшәақәа ргәыԥқәа рзы иааннакыло ароли аҵаки. Астатиа ахықәкы хаданы иҟоуп XIX ашәышықәсазы иаԥҵаз, идырым ажәар кавказҭҵааҩцәа  разхьарԥшра. 
2000 шықәса алагамҭазы, Арра-Мшынтә флот Урыстәылатәи Аҳәынҭқарратә Архив ақ. Санкт-Петербург аҟны аус шаауаз ҿыгҳарала 75 даҟьа иҟаз напылаҩырак «Абаза бышәа жәар» ҳәа зыхьӡыз иаҳԥыхьашәеит. Ари афлот алеитенант Владимир Романов аҭыԥынтәи ауаа дрыҿцәажәаны еизгаз аматериал ауп. Наҟ-наҟтәи ҳаԥшаарақәа ирылҵшәахеит автор дазусҭаз, ихаҭара ашьақәыргылара – уи Владимир Павел-иԥа Романов (12.07.1796 – 11.10.1864 шш.) иакәын. Иара 1826 шықәса алагамҭазы иус ӡбаны шьауӷа ҳасабла Кавказ иҟаз арра маҵурахь ддәықәҵан. Абасала, Амшын Еиқәатә флот аҿы арра маҵура дахысуан. Аԥхын 1827 шықәсазы афлыка «Диана» ала аԥсуа гаҿақәа рҿы аԥшыхәрақәа раан, аҽакала иаҳҳәозар, дызҭаз афлыка аӷбатәара ҳәа андыргылоз аамҭақәа ирықәыршәаны, Сухум-калеи Редут-Калеи рыԥшаҳәақәа рҟны Романов иеиқәиршәеит «Абаза бышәа ажәар».
ажәар-аиқәыршәаҩ иусумҭа риҭеит амшын Еиқәа афлот аиҳабыра. Урҭ инапылаҩыра Санкт-Петербургҟа идәықәрҵеит (РГА ВМФ фонд. 162, опись 1, дело 27, лист 1–39 б.). анапылаҩыра аҩбатәи аекземплиар ҳара ишеилаҳкааз, ишышьақәҳаргылаз ала, Қырҭтәылатәи Амшынтә амилаҭтә библиотека афонд иаҵанакуа, лассы-лассы иуԥыхьамшәо ашәҟәқәеи анапылаҩырақәеи рыҟәшаҿы иҵәахуп. Агәаҭаратә (контрольный) титул аҿы, аекслибрис қәыҩраҟны иануп: «Севастопольтә афицартә библиотека». Атитултә цәаҿы иарбоуп: 1. «Апроф. И.М. Саркисов-Серазини ибибл. аҟнытә» ҳәа. Игәхьааугартә иҟоуп, арра маҵура аиҳабыра, В.П. Романов ижәар инаамҭаз иахәҭаз ахшыҩзышьҭра ахьарымҭаз, убри аҟнытә, уи архив аҟны иахьанӡагьы игҿаханы иахьыҟаз. Убри аганахьала, иаҳа акырӡа ирықәҿиеит егьырҭ афицарцәа, Кавказ-Нхыҵтәи ажәларқәа рбызшәақәеи, рҵасқәеи, рқьабызқәеи ирызҿлымҳаз. Даагозар, Л. Лиулие 1846 шықәсазы Одесса «Аурыс-адыгатә жәар» аҭыжьра илшеит, уи акыр аамҭа аҭыԥантәи ауааи дареи реилибакаараҿы арра маҵзуцәа ацхыраара ду рнаҭон.
Кавказ иҟаз аҵара ду змаз аурыс афицарцәа ражәартә усура Урыстәылатәи Аҭҵаарадыррақәа Ракадемиа Аҩадахьтәи Кавказ аҭҵааразы ишьақәнаргылоз апрограмма ду зеиӷьҭам ала иақәшәон.
Академиа алахәылацәа Нхыҵкавказтәи ажәларқәа рбызшәақәа ҽазышәарыла иахьҭырҵаауаз адагьы, зхатә гәаԥхарала аруаа иреиуаз аҭҵаара знапы алазкуаз зегьы аусура ргәы азыҳәо иҟанаҵон. Уи ҳарҵабыргыр ауеит, раԥхьаӡатәи аҟабарда ҵарауаҩ Ш.Б. Ногмов XIX ашәышықәса актәи азбжазы, уи абызшәала раԥхьатәи аграмматикеи ажәари зыҩыз, урҭ рҟнытә шаҟа ацхыраареи ахаҵгылареи иаухьаз, аҿырԥштәы ала.
Ҳәарада, В.П. Романов ижәар аурыс ҵарауаа рнапаҿы иҟалазҭгьы, уи хырҩ азырурымызт. Аха уи ус еиԥш иалахьынҵамхеит: 200 шықәса рышьҭахь ауп ҳара ианаадыр ас еиԥш иҟаз аусумҭа шаԥҵаз. Ус шакәугьы, ҳара агәра ҳгоит ари аусумҭа иахьагьы аҵакы шацәымӡыц. Избанзар, XIX ашәышықәса алагамҭаз абазеи аԥсуа бызшәқәа ирызкны иҳамоу адыррақәа даара имаҷуп.
Ҳаиасып иаҳԥшааз анапылаҩыра ахцәажәарахь. Аусумҭа ҿыграла 75 даҟьа иҟоуп. Ажәар аҩраан В. Романов абазеи аԥсуа жәақәа ранҵараҿы ихы иаирхәеит аурыс алфавит. Автор џьаргьы иаимырбеит ицхраауаз аинформатор (ма аинформаторцәа) ихьӡ (рыхьӡқәа). Ҳәарада, иара ахаҭа аамҭа кьаҿк иалагӡаны изҵомызт ас еиԥш иуадаҩыз абызшәақәа. Уи азы абызшәа здыруаз ицирхыраауан. Иҟалап урҭ рхатәы бызшәа адагьы аурыс бызшәагьы (маҷк иадамхаргьы) ирдыруазар. Ирҳәоз  ажәақәа ишиаҳауаз (на слух) ианиҵон. Убри аҟнытә, насгьы абазеи аԥсуеи бызшәақәа ибеиоу афонетикатә система ахьрымоу иахҟьаны, ажәақәа реиҳарак аурыс нбанқәа рыла изаарԥшуамызт. Уи иахҟьаны автор хыԥхьаӡарарацәа аицакрақәа дзырцәымцеит.
Ихаҭәаам лкаа маҷк ҟаҵо, даҽазныкгьы иазгәаҳҭап – аԥсуа-адыга бызшәақәа рыҭҵааҩцәа рзы ари еиԥшу ахыҵхырҭақәа аҩыратәи акультуратәи баҟақәеи рахь аинерес шҳараркуа, ишдырҭбаауа. Уи хымԥада, ацхраауеит алингвистикатә хәыцра – алагамҭа инаркны иахьанӡа иаку сахьаны изнысыз аеволиуциа аарԥшра


«Абаза бызшәа ажәар» аҟны  иаагоуп:
«А» ала иалаго – 4 ажәак («Авось» Идорвада [Издыруада] ажәа аҟынтә «Аршин» («Аршунк» –  [Аршьынк] аҟнынӡа).
 «Б» ала иалаго – 95 ажәа ( «Баба» Пхусъ [Аԥҳәыс] аҟынтә «Весло» Азва – [Ажәҩа] аҟнынӡа).
 «В» ала иалаго – 157 ажәа «Варить» Изву [Ижәу] аҟынтә «Весло» Азва – [Ажәҩа] аҟнынӡа).
 «Г» ала иалаго –70 ажәа («Гавань» Алиманъ аҟынтә «Год» Суксукъ – [Сықәсык] аҟнынӡа).
«Д» ала иалаго – 81 ажәа («Да» Ай [Ааи] аҟынтә «Брат отца или матери» Санъсше – [Саншьа] аҟнынӡа).
«Е» ала иалаго – 12 ажәа («Его» Еретуп [Иара итәуп] аҟынтә «Единогласно» Ака абжла аҟнынӡа).
 «Ж» ала иалаго – 35 ажәа («Жабры» Апсадз алймха [Аԥсыӡ алымҳа] аҟынтә «Журить» Игучегоитъ –  [Игәы цәиҟьоит ?] аҟнынӡа).
 «З» ала иалаго –  108 ажәа («За» «позади» Аштахсъ [Ашьҭахь] аҟынтә «зуб» Амшаисоитъ [?] аҟнынӡа).
 «И» ала иалаго – 25 ажәа («Игла» Агурудо [Агәыр ду] аҟынтә «Испугать ветрь» Шита вахаква  аҟнынӡа).
 «К» ала иалаго – 11 ажәа («Кадка» ? Янба аҟынтә «К чему?» Избанъ – [Избан] аҟнынӡа);
 «Л» ала иалаго – 47 ажәа («Ладонь» Акарь гуцъ [Ан(?)аргәҵ] аҟынтә «Лягушка» Адагъ – [Адаӷь] аҟнынӡа).
«М» ала иалаго – 72 ажәа («Мало» Иматупъ [Имаҷуп] аҟынтә «Мешочек» Атшака [?]  аҟнынӡа).
«Н» ала иалаго – 161 ажәа («Набить» Ипараца [?]  аҟынтә «Нюхать» Апнцвала вахоо – [Аԥынҵала…] аҟнынӡа ). 
 «О» ала иалаго – 84 ажәа ( «Оба» Уудже [Ҩыџьа]  аҟынтә «Один» Ака – [Ака] аҟнынӡа); 
 «П» ала иалаго – 216 ажәа («Подать» Дахасумъ [?] аҟынтә «Пешком» Шипала – [Шьапыла] аҟнынӡа). 
«Р» ала иалаго – 78 ажәа («Работа» Аусъ ура [Аусура] аҟынтә «Рядом» Икарина – [?] аҟнынӡа). 
 «С» ала иалаго – 157 ажәа («Сабля» Ахва [Аҳәа] аҟынтә «Сюда смотри» Арех упшаа – [Арахь уааԥшы] аҟнынӡа ). 
«Т» ала иалаго – 76 ажәа («Табакерка» Анерiz [?]  аҟынтә «Тянуть» Ваха  [Уаха] аҟнынӡа).
 «У» ала иалаго – 60 ажәа («Убийство» Иршара [Иршьара // ашьра ?] аҟынтә «Ушко в игле» Агуръ ацъ акулхухра – [Агәыр аҵа акылхәыхәра] аҟнынӡа).
«Ф» ала иалаго – ҩ-ажәак («Фарватер» Абогазъ [Абаӷәаза] аҟынтә «Фуфайка» Айлекъ – [Аилақь] аҟнынӡа).
 «Х» ала иалаго – 21 ажәа («Харкать» Ажицара [Аҿыҵра] аҟынтә «Хулить» Абасм  [?] аҟнынӡа). 
 «Ц» ала иалаго – 16 ажәа  «Царапать» Обыгчитъ [Абыӷҷра] аҟынтә «Цена» Ахъ – [Ахә] аҟнынӡа).
 «Ч» ала иалаго – 38 ажәа («Чадно» Апаитупъ [?] аҟынтә «Чистить рыбу» Ашидзь ирицква  [Аԥсыӡ арыцқьара] аҟнынӡа).
«Ш» ала иалаго 23 ажәа («Шагать» Анцквара [Анаскьара] аҟынтә «Шутить» Амшкара [Амшгара] аҟнынӡа). 
«Щ» ала иалаго – ф-ажәак («Щека» Адзага [Аӡӷы] аҟынтә «Щипать» Ихурь куку  [Ихәы ркәыкәыра] аҟнынӡа). 
«Э» ала иалаго – ажәак («Это» Ары  [Ари]). 
«Ю» ала иалаго ҩ-ажәак («Югу» Ныимеиться аҟынтә «Юность» Апшхира – [?] аҟнынӡа).  
 «Я» ала иалаго 12 ажәа (ахьыӡҵынхәра «Я» «Сара» аҟнытә Сара [Сара] аҟнытә «Ящик» Асунукоръ – [Ашәындыҟәыр] аҟнынӡа). 
«Аԥшьы» ҳәа автор хьӡыс изиҭаз ахәҭаҿы иаагоуп:
 «А» ала иалаго ажәак («Аппетит» Акайсрара сыгупхой – [? сгәаԥхои]). 
 «Б» ала иалаго ажәак  («Боязнь» Асвара  [Ашәара]). 
 «М» ала иалаго ҩ-ажәак  («Махать от себя» Икюнапала – [Иҩнапала] и «Махать к себе» Унапа пакъ икю  [?]).
Иара убас, «Ажәар» аҿы иарбоуп ажәеицааирақәеи асинонимтә риадқәеи. 
Ажәар анҵәамҭаҿы иаагоу «Аиҿцәажәага» аҿы 98-ажәа арбоуп.

Аԥсуа ԥхьаӡара шьақәгылоуп абарҭ реиԥш иҟоу ахыԥхьаӡара хьыӡқәа рыла:
1 Ака [Ака] аҟынтә  31 Ввё - вжей- за – [Ҩажәи жәеиза]  аҟнынӡа.
31; 40 Гуигоза (ахыԥхьаӡара 32 арбоуп аҵыхәтәаны).
41 Унейзей асса; (аԥсышәала ахыԥхьаӡара 50 арбаӡам) (Азгәаҭа – А.А.). 
51 Угозей зеза; 60 Хингоза  [Хынҩажәа].
61 Хигозей ака  [Ханҩажәи ака]  70 Хингозей зоба  [Ханҩажәижәаба].
71 Хингозей зеза [Ханҩажәи жәеиза]; 80 Пшингоза  [Ԥшьынҩжәижәаба] 71;80
81 Пшингозей ака – Ԥшьынҩажәи ака ;90 Пшингозей зоба  [Ԥшьынҩажәи жәаба]. 
100 Шкiи [Шәкы]; 102 (ахыԥхьаӡара 102 ҩынтә иарбоуп: 102 - съ срака и 102 - съ сруба. [Азгәаҭа  – А.А.).
102; 110 Съ срозоба 
110; 120 Съ сровьзва 
130 Съ срозвей зоба ; 140 Съ еиҿ.– уновва 
140; 150 Съ еиҿ.– уновзваизоба  [ҩнҩажәи жәаба]
150; 160 Съ еиҿ. – хиновза [хынҩажәа].
160; 170 Съ еиҿ. – хиновзай – зоба. [Хынҩажәи жәаба].
Добавить фото…………………………………..


Алитература

  Движение декабристов. Именной указатель к документам фондов и коллекции ЦГВИА СССР. 3. Выпуск. О – Я. Под ред. И.Г. Тишина, отв. ред. Л.П. Петровский. – М.: ГАУ при Совете Министров СССР, 1975. – Ад. 569-570, 758.


Акьыԥхь иаздырхеит У.Ш. Аҩӡба, 
Л.Х. Саманба.

 

