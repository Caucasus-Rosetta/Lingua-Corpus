АНЗОР МЫҚӘБА
ИАЛКААУ
Адрамақәа
Апиесақәа
Аповестқәа
Аԥҳәынҭшәҟәҭыжьырҭа
Аҟәа 2012
ББК 84 (5 Абх) 6–44
М 85
Анзор Мықәба. Иалкаау. Адрамақәа, апиесақәа, аповестқәа.
Аԥҳәынҭшәҟәҭыжьырҭа. Аҟәа, 2012. – 456 д
Анзор Мықәба, 2012
ИАЛОУ АУАА:
Расмаг – мсаа раҳ
Салимаҭ – Расмаг иԥҳәыс
Нарчоу – Расмаг иԥа
Мрамза – аԥҳәызба қәыԥш
Саҭанеи – анаӡӡеи
Гәдиса – аԥсаа раҳ иԥа
Бзгьаус – Расмаг иаҳҭынра ахылаԥшҩы
Соулаҳ
Уамахь
Дарыҟәа – мсаа рԥызацәа
Гәамас
Қәабчар
Ҭердеҭ – алазцәа рырнапхгаҩы
Сотерих – византиатәи ачынуаҩ
Иоанн Дакика– византиатәи арнапхгаҩы
Бесс – Кавказ иҟоу византиатәи
ар рнапхгаҩы
Октави – Сотерих имаҵуҩы
Паценти – Бесс имаҵуҩы
Мсаа реибашьцәа
Византиаа реибашьцәа
(Ахҭыс мҩаԥысуеит ҳашықәсԥхьаӡарала 555 шықәсазы)
Иааинырсланы иҟаҵоу амҿтәы џьар зхагылоу анышәынҭра ҿыц. Ихы иқәыжь, инапқәа игәыҵаԥсан, анышәынҭра аԥхьа ишьамхы арсны, дгылоуп Нарчоу. Асцена анаӡарантә иаацәырҵуеит ашәҭ шьыҵәрақәа зку, еиқәаҵәала еилаҳәоу аҭыԥҳацәа.
Нарчоу
О, зегь зымчу, иаҳхылаԥшу Анцәа!
Избан угәымбылџьбаран узыҟоу абас?
Аԥсра зыхәҭоу даазныжь адунеи,
Амчра наиҭан, ацәгьа ирҿиаларц,
Ауаатәыҩса рыхәара зылшаша
Нарцәымҩа зруҭо лахьынҵас?
...Издыруада уҟамзар ухаҭа?..
Бысԥырҵит быхнымҳәуа наӡаӡа.
Еилырккашьа змауз адунеи лашьца
Сааныжьны ҩыза-ҭынхада.
Избан сызбыргылаз ҳус ԥшьақәа,
рҿаԥхьа сзаҵәха,
Ақәԥарахь снаԥхьо, исзызуада ҩызара шьҭа?
Ирыԥсыхәоузеи, рҽырзымыхьча,
Аԥсҭазаара аӡеибафара иалаӡырц
зылшо мсаа жәлар?
О, сан! Ма иалырша доуҳала аҭак сырҳара!
Ирымоузеи сыуаажәлар еиқәхашьас?
О, сыуаажәлар... Шәабакылнаго шәызнылаз амҩа?
О, сыуаажәлар, сыуаажәлар...
Уаанӡа зҩызцәа иаарылҵны зҿаазхаз Мрамза, уажә днышьамхнышгылоит
анышәынҭра аҿаԥхьа, ашәҭ шьыҵәра илкугьы уи
агәы инықәылҵоит. Нарчоу уи дгәеиҭоит.
Нарчоу
Мрамза?!
Мрамза
Жәашықәса схыҵуан, сан сгәыӷырҭа,
Саб сааизныжьны, анцәақәа данрызца,
Аха сгәырҩаӡомызт 
Ан лыԥсра ахшара иџьабара –
Хьааны илоуеит лынарцәымҩаҿ лара.
Илзыҟалоит илзышьҭымхуа еидараха
Лыхшара игәырҩа.
Нарчоу
Ибазҳәада?
Мрамза
Уи рдыруеит зегьы!
Ишԥаузымдыруеи зегь здыруа уара!
Нарчоу
Мрамза! Ҭабуп бахьалахәхаз сгәырҩа.
Сбыҳәоит, бца шьҭа.
Мрамза
Избан, суԥырхагоума?
Нарчоу
Мап, мап, жәҩангәашәԥхьара иаҩызаха,
Бааира исзаанартит лашарак сгәаҿы.
Мрамза
Ус анакәха, угәаҵа иҵегь илашарц,
Сцом џьаргьы. Суҳәоит, сыҟазааит абра.
Нарчоу
Игәарҭазар аҳ икылԥшыҩцәа
Сан лнышәынҭрахь бшаауаз,
Ибдыруама ишыбзыԥшу ахьырхәра?
Мрамза
Ҳара ҳацәшәом ахьырхәра.
Арҭ сҩызцәа роуп, изҭаху,
Уан днаскьаго, аԥсаԥ лырҭарц ишаԥу.
Суҳәоит, мап рцәумкын.
Аҭыԥҳацәа инарыгӡоит шә гәыҭшьаага зцу, аԥсынаскьагаратә
ритуал, нас излааз ала Мрамза даарыгәҭылакны ицоит. Нарчоу
блала инаскьеигоит. Нарчоу дызлаибарҭам ала даацәырҵуеит
Гәдиса. Днышьамхнышгылоит анышәынҭра аҿаԥхьа.
Гәдиса
Ибзиахааит быԥсаҭа
Быуаҩра ссир, быразра
Изыхәшәхааит бҵеи хазына
Иус дуқәа рынагӡараҿ.
Нарчоу
(дшанханы Гәдиса дихәаԥшуа).
Гәдиса?!
Гәдиса
(дҩагыланы).
Нарчоу!
Нарчоу
Гәдиса!
Еигәыдибаҳәҳәалоит.
О, гәыбӷан сымамыз! Дыҟаҵәҟьазаап анцәа!
Гәдиса
Иҟоуп анцәақәа!
Иҟоуп ԥб амчқәагьы!
Аха, зегьы иреиҳауп, сҩыза гәыраз,
Ҿыцәаара зқәым абзиабара
ауаатәыҩса рыбжьара!
Нарчоу
О, мчы змоу Анцәа! Иарбан лахьынҵоу усзаазга?
Гәдиса
Ҳагәҭакы ԥшьа анагӡара! –
Абар, сҩыза, сыццакуа,
амшын сырны са саазцаз.
Нарчоу
Ҳагәҭакы ԥшьа! Иарбан зыӡбахә умоу?!
Гәдиса
Изакәызеи исаҳауа? Нарчоу!
Агәра згарц сылшоит
Адунеиаҿ уаҩытәыҩса зыгәра имгац,
Аха, ак иазыламырҟәуаз удоуҳа,
Мап, исызхаҵом мчык ҟалеит ҳәа,
Иаӷрагылан уи ахәаҽра зылшаз.
Нарчоу
Кырӡа ирацәоуп амчқәа,
ауаҩытәыҩса дыззыԥшым.
Гәдиса
Ҟалашьа амам даҽа мчык,
Ауаҩытәыҩса ихазыршҭыша
Иԥсадгьыл ахақәиҭра иазку аҭоуба.
Нарчоу
О, Анцәа! Исмаҳаижьҭеи шаҟа ҵуазеи
Амцабз иаҩызоу абас ажәақәак!
Гәдиса
Мсаа ирыгым агәышьҭыхга хаҵажәа аҳәара.
Нарчоу
Аха иҵаулам рыхшыҩҵак.
Гәдиса
Абас ахцәажәара улуршеит уара,
Иахьа ажәларқәа машәырла ажәак
рыхәлшәар хәа ианшәо,
Ацәа иҭарӡыӡаауа аимпериа,
Дыды-мацәысшәа рыбжьы ҿаца идыргаз,
Уи ажәа ԥшьа – ахақәиҭра зыхьӡырҵаз?!
Нарчоу
Амш ссирқәа урылацәажәоит уара, наҟ
хынҳәрада инаскьахьоу.
Сан Феодора лыҳәарала,
Византиантә санаа нахыс, гәыӷырҭас
симазарц ахаҭыԥан,
Саб сышьҭихит цәымӷыс.
Иузеиҭасҳәап уи шыҟалаз, изыхҟьаз.
Стәылахь амҩа сықәламҭаз даасыԥхьан,
Иустиниан
Адҵа сиҭеит мсаа ирыласҳәарц абас:
Мчыла еилаганы ауаҩытәыҩса иԥсабара,
Мсаа рыхшара рҷан рыҭира,
Рҭыԥҳацәа абџьар рыҭныԥсахлара,
Мап шацәикуа.
Мсаа жәлар Кәыдры ахықәан аныҳәа рыман.
Аимператор иажәа рыласҳәеит
снықәгылан сара.
Иаԥылеит нцәак иажәа иаҩызаха,
Ажәлар ргәырӷьара хыжжуа.
Сгәыдыркылон, ргәырӷьареи рҵәыуареи еилаӡҩо.
Аразҟы рзызшо ԥааимбарушәа,
Ашәа сзырҳәон, шәҭыла сҩычо, аҳәсахәыҷқәа...
Аха уи ала, адыд-мацәыс нраахазшәа,
иԥысҵәеит рыбӷа
Зуаажәлар змырӷьацоз ауааҭиҩцәа.
Уи акәхеит – иҿыхеит ажәлар,
Ршьажәцәа рабџьар иаҿагылеит.
Уаа-шәҩык агәаҟцәа рыԥсҭазаара –
Абар, урҭ рықәгылара иалҵшәахаз.
Аха ишәаны ихьамҵит.
Саб итәарҭагь сыдыргалеит, –
Аха, исылымшеит...
Саб дахҳәаны иҭыԥаҿ атәара.
Гәдиса
О, сҩыза!..
Иуман аҭагылазаашьа...
Нарчоу
Издыруеит. Издыруеит ишсоуз агха.
Сгәыԥшқара ишысханаршҭыз суалԥшьа–
Сымч зегь мсаа жәлар рынасыԥ азкра.
Гәдиса
Анаҩс? Суҳәоит уажәа нагӡала.
Нарчоу
Ажәлар ршыкьра анеиқәымтәа,
Икны ириҭеит, ирҭынчырц ргәы,
Ахара рыдушәа, игәамԥхақәоз џьоукы.
Аӷацәа имоурц, ишыҟаиҵац,
дырмеигӡа аӡыҟцәагьы,
Ар нарыжәҵан, ҭыӡҭыԥла инықәишьааит
рҭынхацәагьы.
Уи аамҭаз, ишубо, аибашьра ҵысит Колхида, –
Еиҭеиҿагылеит аурымқәеи аџьамқәеи.
Аимператор ажәа рниҵеит ивассалцәа, мсаа,
Аибашьцәа рыла иацхраарц аимпериа.
Ихы иаирхәеит ари саб.
Ижәлар ргәырҩа дагаӡошәа,
Рҿаԥхьа дықәгылан дқьақьеит:
Ашьа карштәым атәымуаа рзы!
Еиӷьуп шәгыл ахьыԥшымразы!..
Абас, ргәамҵра ихы иархәан,
Агәра диргеит ахақәиҭра шырзааиго.
Ижәлар иҵегь игәра ргарц,
Мап ацәикит ақьырсианрагь.
Деиҭарымҵахырхәеит, мап зцәикхьаз,
иабацәа рынцәақәа.
Усҟан исыдигалеит жәлар рҿаԥхьа
Мап ацәыскырц аџьар саргьы,
Аха исылымшеит сан лдин агәҭасра.
Уи акәын ииҭахыз иаргьы.
Ижәлар ирыцәирӡит са сахь ирымаз гәг
Иаарлас самырхит сарԥызаратә маҵура, –
Сагьныҟаҵан хьӡыда-ԥшада, мыч
сымамкәа мсаа рҿы.
Абасала, баагәарала икхеит сымҩақәа зегьы.
Гәдиса
Мап, сҩыза! Иӡым зегьы.
Мсаа раҳра шьҭрала изтәхаша аҳ
Иԥазаҵә уоуп уара!
Нарчоу
Хьаас исымоу аҳра тәарҭам,
Мсаа ирԥеиԥшу рлахьынҵоуп.
Мсааи аԥсааи рҽеидкылара ахаҭыԥан,
Нибарҵәароуп изҿу.
Дшьашуа-джьышуа, аҵәы рылеиҵоит иара.
Иуҵәыуап ухы уаасуа, еимаркуа ануаҳа.
Арахә, адгьыл, ахәыҷӷьычра, аҳәсамҵарсра...
Мап, изалымҵит, иагьзалҵуам рылашәра зынӡа.
О, иҟоузеи адунеиаҿ еицәоу,
Убла ишабо утәыла амца анакуа,
Арахь ианумам мчы, иахурԥаратә абылра.
Гәдиса
Ахаҵа инаалом агәкаҳара,
Уара узаҵәым –ҳаҟоуп ҩыџьа!
Ҳшьа ҳаҵкьасо ҳанкаҳаанӡа, хьаҵрада
ҳақәԥалап,
Ианамуӡах, иҳалҳаршап урҭ русаз
Ламысла аԥсра.
Нарчоу
Аԥсра... Иахьагьы саԥыларын сгәырӷьаҵәа,
Аха уи зларыхәоузеи иззымдыруа, дара,
Аимпериа ду иаҿагылартә еиԥш
Аамҭеи амчи шрымам иахьа,
Ишеивысуа раҳи дареи рыгәҭакқәа,
Дара ашьҭазар ахақәиҭра аагара,
Аҳәынҭқархара дшашьҭоу иара?!
Гәдиса
Аҳәынҭқархара?!
Нарчоу
Саб иҭахуп иаԥиҵарц аҳәынҭқарра.
Гәдиса
Аԥсуа ҳәынҭқарра?!
Нарчоу
Ааи, ааи, уи ҳагәҭакы ԥшьа иеиԥшуп акырӡа,
Аха ҳашьҭазар ҳара гәрагарала
ишьҭаҳҵарц ауасхыр, –
Дашьҭоуп аҳәала, шьакаҭәарала
иаԥиҵарц, иара.
О, шаҟа ихьанҭоузеи, сҩыза,
Сызхылҵыз б абас ихцәажәара,
Аха ибоит Анцәа,
Сыжәлар ррыцҳашьароуп урҭқәа сзырҳәо.
Гәдиса
Унеи уаб иҿы, уиацәажәа абас еиԥш гәаартыла.
Бзиа ишибогь ихы мыцхәы,
Игәы цәамсазаргьы – дгаӡам,
Иԥеиԥшхаша цқьа дазхәыцып,
ҽа мҩак шьҭихып,
Ижәлар бзиа имбаӡозаргь, иаҳра
тәарҭа абзиабараз.
Нарчоу
Жәантәымкәа сиацәажәахьеит.
Ииашоуп, акыр шҵуагьы...
Аха игәаҵаҿ сцәымӷра азҳара –
Абар иаиуз сгәаартра лҵшәас.
Гәдиса
Ус анакәха, сиацәажәоит схаҭа,
Имӡакәа иасҳәап игхақәа,
Имҩа шиашам, дшаҿу ижәлар рҭархара.
Иасҳәап, атәым жәҩан аҵаҟа,
Уаргьы саргьы ҳмыцәа, ҳамтәа,
Ҳгәҵ иҭыхоз ҳагәҭакы ԥшьа –
Мсааи аԥсааи реинраалара,
Уи анагӡараз ишышьҭаҳҵаз ҭоуба,
Уи амҩа шакәу хыс иаиуа
Аԥсуа ҳәынҭқарра аԥҵара.
Абарҭқәа сҳәап, нас сишьуазаргь сишьааит,
Кәапеила днаҵашьшь, сшьагьы ижәааит.
Нарчоу
Мап, мап. Неишьа умам уара уахь!
Уи иаанаго бзамыҟәрыла аҽҭархароуп!
Гәдиса
Аӡә иԥсҭазаара еиқәхароуп ҽаӡә иԥсрала,
Адунеи дазынхароуп ауаатәыҩса иаҳа ирзаԥсоу.
Ак заҵәык иҟоу ԥхьацашьас, сҩыза,
Абри ауп аԥсҭазаара иамоу ҟазшьас.
Нарчоу
Сҩыза! Ишысхамышҭызгьы сҭоуба,
Уажәа џьбара сарҿыхеит.
Шьыжьаахыс Џьамԥал абаа амҵан
Ируаа аибашьра иазыҟаиҵоит.
Дшаахынҳәлак уаха, изнеира саҳәоит.
Саб сиацәажәоит схаҭа.
Абасала иагьылысхуеит иакзаҵәыку амҩа.
Гәдиса
Иарбан мҩоу?
Нарчоу
Зыуаажәлари зыԥсадгьыли бзиа избо имҩа –
Урҭ реиқәырхараз хьаҵрада ақәԥара,
Шьаҭасгьы иаиуша ҳажәлар рхақәиҭра.
Уца шьҭа, аусқәа еиҿкаала ууаажәлар рыгәҭа.
Хымш рышьҭахь сузыԥшуп абра.
Гәдиса
Аиааира ҳзыԥшызааит!
Нарчоу
Аиааира ҳзыԥшызааит!
Наҟ-ааҟ еиԥырҵуеит.
2-тәи асахьа
Расмаг иаҳра тәарҭа. Агәҭаны игылоуп атрон. Наҟ-ааҟ арымӡқәа
рҿы итәоуп Расмаг иааира иазыԥшу аԥызацәа: Уамахь,
Гәамас, Қәабчар, Соулаҳ, Дарыҟәа. Игоит абыкь абжьы.
Даацәырҵуеит
а ҳ. Аԥызацәа ҩагылоит, аҳ иеихырхәоит, аҭакс
дреихырхәоит
иара. Итәоит зегьы, Расмаг иажәа иазыԥшны.
Расмаг
Хәы-шықәса уажәаԥхьа ҳгәылацәа абазгаа
Аимпериа иаҿагылеит ахақәиҭра рҭахны.
Аха, ишыжәдыруа, ирзымгеит аиааира.
Шәгәы ишԥаанаго, ироузеи урҭ гхас?
Гәамас
Иустиниан иаҳаит абазгаа рымаӡа...
Амраҭашәаратәи абазгаа раҳ Скепарна,
Аџьамқәа рааԥхьара ӡбаны,
Диҳәарц дышцаз Хосрои – урҭ реиҳабы.
Ар ду ӡхыҵит иаарлас иҟаиҵаз адҵала.
Абазгааи аурымқәеи анааизынха...
Рымч еиҟарамызт.
Қәабчар
Абазгаа иреиуаз пыҭҩык
Ирызгәамҭа ишрымоу агха,
Аимпериа алҵра аасҭа,
Ацҟазаара рзеиӷьны иԥхьаӡа,
Иаԥырхаган рыжәлар рыҩнуҵҟа
Аимпериа ацәымӷра азырҳара...
Дарыҟәа
Ар шыӡхыҵыз анраҳа,
Бџьар змаз абазгаа зегьы
Еихеит ишзахәоз Ҭрахеи абаахьы.
Урҭ, хаҵара згымыз,
Гәышԥыла иҿагылеит аӷа.
Аха иахьымӡеит ишахәҭаз
Аурымқәа ирԥылартә аҽеиҿкаара.
Абар, рбаа аҵахарагь зыхҟьаз.
Уамахь
Гәыла ишыџьбаразгьы абазгаа,
Аурымқәа раасҭа раҳәақәа ԥсыҽын...
Расмаг
Аԥыза Соулаҳ! Угәы ишԥаанаго,
Гхас ироузеи абазгаа, урҭ
Ахақәиҭра мра ацәаарагь дызмырбаз?
Соулаҳ
Абазгаа ирылшеит уи амра абара.
Атәра иарҵаахьаз ргәы анарԥсаҳәа,
Рнапқәа аздырхеит уи иазгәышьуа,
Аха ирызгәамҭеит уи амра агәылшьап ишакыз.
Иеиԥшын усҟан урҭ ахәыҷы –
Ирызгәамҭеит ирԥеиԥшыз –
Ихыҟаҟаа иафеит рнапқәа.
Иақәӡит хәыцра зцымыз рыгәаӷьра.
Расмаг
Рхақәиҭра зылшашаз раҳ инаигәҭасны,
Аҳцәас иахьалырхыз ҩыџьа амырҵеицәа–
б урҭ раҵахара зыхҟьаз,
Раԥхьатәи рыгха.
Соулаҳ
Иахырҳәаз аҳ иаасҭа иеицәамызт,
Хаҵара рыгмызт Оԥсиҭи Скепарнеи.
Гәыцқьала иашьҭан ахақәиҭра аагара...
Расмаг
Жәлар рҿаԥхьа ражәа акхарц,
Мҩак ирзеиԥшу ианыларц ахаҭыԥан,
Ианаарыдгыла рус хада, наҟ-ааҟ еихеит:
Ижәлар дрықәгәыӷит Оԥсиҭ,
Скепарна аџьамқәа рахь деихеит.
Аӡә ииҳәо егьи иԥиргон.
Абасала, иаку ахадара амамзаара –
Абар Ҭрахеи акаҳара зыхҟьаз.
Атәылаҿ аҳра иуазароуп аӡәы.
Соулаҳ
Уи иаанагом, аҳ ухаҵкы,
Ижәлар ишиҭаху дрызныҟәарц,
Ихазы ииҭаху амҩа ианиҵар ҟалоит ҳәа.
Игха рацәан абазгаа раҳ...
Расмаг
Аԥызацәа!
Ҳауаажәлар рҿаԥхьа
Имаӡам ишҳамоу агхақәа,
Имаҷым икаҳҭәахьоу ршьа...
Аха аӡә ҽԥныҳәа ҟаиҵо дзыҟалом ара,
Иҳаду ахарақәа ҳзеиԥшуп зегьы.
Издыруада, дыҟазар шәыбжьара изылшаша,
Харак шидым ала днагылан ақәра?
Иҳахьыз ҳахьит, хырқьиагас иҳамоу акоуп:
Инхаз ирзаҳшәароуп иаҳшьхьоу ршьаԥса.
Соулаҳ
Изла?
Расмаг
Ахақәиҭра рзаагарала.
Ҳасԥы-ҳанха, уи ҳалшароуп ҳара,
Ҳауаажәлар рзы ус анаҭахха.
Уи мап ацәызкыз –
Мап ацәикит иԥсадгьыл,
Мап рцәикит иуаажәлар,
Мап ацәикит аԥсҭазаарагь.
Иахьатәи ҳаибашьра ԥышәараҿ
Ижәбоит иҳагу-иҳабзоу.
Ԥшрада иазыҟашәҵала аибашьцәа.
Шәыҟаз шәбаақәа рҿы, сажәа шәазыԥшны.
Ибзиахааит шәымҩақәа!
Аԥызацәа царц идәықәлоит.
Соулаҳ!
Дааҭгылоит Соулаҳ.
Ҽазны ҳаибабаанӡа, уазхәыц иаԥеиԥшхарц алшо
Ахаҳә хәыҷ, зымала аӡӷьыра иаҿагылаз.
Соулаҳ
Зразҟы унапы иану
Ууаажәлар рԥеиԥш ахьӡала,
Суҳәоит уи уазхәыцырц уаргьы.
Ашырҳәа дцоит Соулаҳ. Расмаг краамҭа уи дишьклаԥшуеит, нас
Аԥсуа ҳәынҭқарра ахсаала дахәаԥшуа днагылоит. Дааҩналоит
Бзгьаус.
Бзгьаус
Саҳ ухаҵкы!
Расмаг
(дышгылац).
Иҳәа иуҭаху.
Бзгьаус
Ауаҩы даҳәоит ааира уара уахь.
Расмаг
Дааԥшааит.
Бзгьаус
Ус маӡаказ дсымбар ҟалом,
Лазтәылантә саауеит иҳәеит.
Расмаг
(дласны дааҳәуеит).
Лазтәылантә?!
Улымҳа уажьазар?
Бзгьаус
Мап, саҳ ухаҵкы...
Расмаг
(ахсаала хиҩоит).
Даашьҭы.
Дарбанушь алазқәа рус маӡа сзаазгаз?
Урҭ срыгәҭасхьеит сара.
...Аха имаҷым уи атәылаҿ, илсхыз амҩаҿ
Исзызура ҩызара...
Иарбан усу дызмырҭынчуа?
Иарбан маӡоу уи ауаҩ исзааигаз?..
Дааҩналоит ) ерде 0. Даахырхәоит Расмаг иҿаԥхьа.
) ерде 
Иухылаԥшааит унцәақәа,
Хьӡи-ԥшеи згым аҳ Расмаг!
Ҭердеҭ иаҳәа ааиҟәныхны, аҳ иаԥхьа инышьҭеиҵоит, Бзгьаус иахь
ихы неирхоит, уиала аҳ ирдыруа, уи дцарц шиҭаху. Аҳ Бзгьаус ибла
иирбоит – Бзгьаус дцоит. Ҭердеҭ ихы-иҿы хитуеит.
Расмаг
Ҭердеҭ?!
Уаҳзаазгазеи ас уццакуа, хьӡи-ԥшеи
згым арԥыза?
Избоит ргәы ҭынчым уҳәынҭқари зылԥха шәоура
Шә-Иустиниани.
) ерде 
Аҳ ухаҵкы!
Са исыцәтәымуп урҭ аҩыџьа,
ишуцәтәыму еиԥш уара.
Убриоуп абас сыццакуа,
уара уҟынӡа са саазга.
Расмаг
Уажәақәа хҟьоуп ҵыҭәала.
) ерде 
Аҳ ухаҵкы! Исҳәарц исҭаху иалазар мцра,
Лахь сырҭааит исмеигӡакәа зегь зымчу анцәақәа.
Расмаг
Анцәақәа?!
) ерде 
Имҵахырхәара мап ацәыскит,
аимпериаа иаку рынцәа.
Расмаг
Узыниазеи гәҟ уагәҭасыртә аџьар?
) ерде 
Ажәа бааԥс еимаадеит зымаҵ зуаз
сҳәынҭқари сареи.
Ишакәымыз сгәы нирхеит, иҳамам еинышәашьа.
Уи аҳәынтқарра амаҵ аура мап ацәыскит,
Сагьааит уара уҿы,
саӷацәа бааԥсқәа рҿагылара згәаӷьыз,
Есшар ихало зыхьӡ-зыԥша,
Расмаг – мсаа раҳ ухаҵкы,
Суашьапкырц, тәыс узыҟалара азин суҭарц.
Дшьамхнышгылоит аҳ иҿаԥхьа.
Расмаг
Угыл, Ҭердеҭ. Уара уҩыза еицырдыруа ахаҵа
Иаҭәам ас иаармариан ашьамхарсра.
) ерде 
(дгыло).
Аимпериа ду еиларӡыӡо,
дыды-мацәысшәа зыхьӡ зыргаз
Аҳ уҿаԥхьа сшьамхы арс, агылара ԥхасшьом сара.
Расмаг
Арыцҳара ду иҭагылоуп зымаҵ ууаз аҳәынҭқарра,
Чарҳәарала дыршьит аҳәынҭқар Гәбаз.
Иҭыԥан дтәазаргь уи иашьа, илшарызеи
дхьыԥшызар иаргьы.
Еинышәашьа змауз аурымқәеи аџьамқәеи,
Уи атәыла рыбжьахан,
аимыжәжәара иаҿуп еимырхха,
Нас имаҷума дзыргәамҵша
Шьаӡа-гәаӡала зтәыла хҟьоу аҳәынҭқар?
Ажәа ҷахьак иамхаҳәазаргь, иаачҳатәын.
Ажәа ҟәымшәышә мацарала иауам
аԥсадгьыл аиқәырхара.
) ерде 
Ииашоуп, Лазтәыла ҭагылоуп
аамҭа бааԥс ззырҳәо.
Аха...
Расмаг
(иажәа аҳәаха иамраӡакәа).
Ахаҵа иаҭәоума итәыла аныжьра,
Уи иаҳа данаҭаху?
) ерде 
Уи шеимырҵәо ибла иабо, арахь
инапқәа ҿаҳәаны...
Еиӷьми нас, ибла иамбо, дыҟазар наскьа.
Расмаг
Харас иудиҵазеи уҳәынҭқар?
) ерде 
Ижәлар бзиа дырбоит аҳәынҭқар Цате,
Иқәгәыӷуеит ртәыла хьыԥшымкәа иҟаиҵап ҳәа,
Ижәлар гәҟ насыԥ лашак рзааигап ҳәа.
Аха са сҿы иоуит агха.
Атәыла иаҳа санаҭахыз,
Рӷьажәҩаҵас дсықәгәыӷуа
иааигәа сиргыларц,
Ижәлар сыгәра диргарц ахаҭыԥан,
Исниҵеит иснымҵуа, аԥсахҩы идамыӷ:
Исиҭеит аҽыԥныҳәа,
Иашьа Гәбаз дҭазырхаз аурым
чарҳәацәа срылазшәа.
Расмаг
Ихы ирыцқьарц ахаҭыԥан,
Дызбналари хара здым?..
) ерде 
Аҳ ухаҵкы!
Илшахьоума маҵуҩык ихы арқьиара,
ас ахара анидырҵа?!
Расмаг
Ишьҭухындаз уаҳәа. Иҟан ар унапаҿы.
) ерде 
Са сахь гхак ҟаиҵеит ҳәа,
жәларык зықәгәыӷуа
Аҳәынҭқар иахь саҳәа ашьҭыхра
сылшарызма, аҳ ухаҵкы?!
Расмаг
Угыландаз иныжь умаҵура,
Аибашьцәа рыгәҭа.
) ерде 
Ар раԥхьа сгыланаҵ схы збоит суаҩытәыҩсан.
Урҭқәа ансымих са сҳәынҭқар,
Исыцәирӡит сыуаҩра, схаҭара...
Усҟан схы збеит ԥызас сызмаз ауаа рҿы сымцхәны,
Мҩак исзынхаз сагьанылеит,
адгьыл-ԥшьа снагәӡны.
Сагьааит уара уҿы, исыман агәыӷра,
Азин суҭап ҳәа иуасҳәаларц абас:
саҳ Расмаг ухаҵкы!..
Расмаг
Исҳәоит имӡакәа,
Еснагь ҳаҭыр сзақәын сара урԥызаратә ҟазара.
) ерде 
Нас суҳәоит, азин сыҭа сҟалартәеиԥш уааигәара,
Рылԥха урҭарц срыҳәалап, срашьапклап унцәақәа.
Уахгьы-ҽынгьы сувагьежьуа,
блаҵарыла аҳәа цҳафырла,
Алаҳәажәеиԥш иҟырлышуа, уаӷацәа
бааԥсқәа урцәысыхьчалап.
Иуцеиҩысшалап угәырҩақәа,
среигәырӷьалап уиааирақәа!
Уааигәа ҩысҭаак дынкылатәан иршәыр ахҿа,
Сухӡыӡаауа уаԥхьа сгылап, гәышԥыла ухьчауа.
Расмаг
Ашәарҭа ӷәӷәа иҭагылоуп саҳра.
Ҳбызшәа зҳәо аԥсаа ракәзар, ҳаизуаам.
Гәыла ҳаизааигәам аурымқәа рвассалцәа –
Амрагылараа – ашәанцәеи ҳареи.
Ишубо, Ҭердеҭ абас ҳҭацалоуп амацәаз.
Араҟа аагылара, еиӷьуп уазхәыцыр,
Лҵшәак амам уара узын.
) ерде 
Сақәшаҳаҭуп ус шакәугьы!
Ҳахьԥсуа ҳаицыԥсааит! Сыҟазааит абра!
Расмаг
Ҭердеҭ!
Знык иадамхаргьы, сҿаԥхьа аиаша
цқьа шуҳәара:
Узхаарышьҭи уҳәынҭқари дзымҵахырхәо
аимператори?
Иурҭазеи дҵас?
) ерде 
Избоит, аҳ ухаҵкы, ишумго сыгәра.
Аха гәыцқьала сшузыҟоу иадырган
иузасыртуеит маӡак.
Саҭамзааит... уаргәырӷьашам, аха
уаҳраз кырӡа зҵазкуа,
Уаӷацәа бааԥсқәа иузырчаԥо ус маӡоуп.
Уи шиашоу агәра угашт лассы.
Иузаасыртып, азин суҭар, аҳ ухаҵкы!
Расмаг
Сӡырҩуеит.
) ерде 
Сҳәынҭқари сареи ҳаибаргәаара ҽнак шыбжьаз,
Кавказ иҟоу аурымқәа рыр рнапхагаҩы Бесс,
Аимператор Иустиниан иҟнытә
иоуит ашәҟәы, абас:
Аимпериа ашәарҭа ианҭагылоу иахьа,
Ҳвассалцәа мсаа ашәарҭа иҭадыргылеит,
ртәыла иалсуа,
Иакзаҵәыку ҩадатәи ҳахәҳахәҭра мҩа,
Аимпериаз зыгәра гам урҭ, иԥҵәамзар
иаарлас рҵыхәтәа,
Чымазара ҿкык иаҩызаха, иалахоит Кавказ.
Убри аҟнытә, аҩадатәи рбаа хада Бухлоон
Рыҭатәуп аланаа,
гәрагагас инацҵан 30 нызқь ахьы.
Уи аус анагӡара инапы ианҵа, арахь даашьҭуп
Аимпериаҿ еицырдыруа ахаҵа Сотерих.
Расмаг
Сотерих?!
) ерде 
Сотерих Далмациатәи, ԥыхьатәи уабхәында.
Расмаг
Урҭ дреиҳабуп Аксенти, есышықәса иаац.
) ерде 
Аибашьцәа рымаҭәа ишәҵаны Сотерих
Аксенти ир дрылоул иҽырҩашьаны.
Расмаг
Ирыӡбеит нас ирулак сахьдырхәырц...
(Акыр дхәыцуа.)
Ҭабуп ҳәа уасҳәоит, Ҭердеҭ, абасеиԥш
ажәабжь ахьсзааугаз.
Уара аҳамҭа ӷәӷәа уаԥсоуп. Узыҳәозеи?
) ерде 
Исыҭ азин, уҿаԥхьа схырхәо «саҳ Расмаг» аҳәара.
Расмаг
Азин усҭоит иахьарнахыс сыжәлар
урылахәзарц.
Еиҳау аҳамҭа узыԥшуп, еиҳау
уанаԥсаха.
Ишьҭоуҵарц улшару уажәақәа
шҵабыргу ала ҭоуба?
) ерде 
Хьӡи-ԥшеи згым, саҳ Расмаг!
Иҭабуп ҳәа уаҳәо, уҿаԥхьа ишьҭасҵоит ҭоуба,
Уаҳра аусқәа рынагӡараз сшамеигӡо сылшара,
Ианаҭахха, ишахҭнысҵо самеигӡакәа сыхгьы,
Ишсыдыскыло ала ишьҭасҵоит ҭоуба,
Мсаа жәлар ирхылаԥшхәу анцәақәа,
Гәыцқьала сышрашьапкло сыԥсы ҭанаҵы.
Сышуҵамшьыцуа бааԥсыла, чарҳәара шузысымуа,
Маӡа шуцәысымҵәахуа,
Исҭоубоуп, саҳ ухаҵкы!
Расмаг
(аҳәа идгало).
Абри аҿыцҳафыр иагымхааит ҳа аӷацәа ршьа.
Ҭердеҭ дагәӡны иҟәниҵоит.
) ерде 
Саҳ ухаҵкы!.. Игәаӷьуацәоуп аҳәара,
Аха исымам ӡашьа, ас еиԥш ианусҭа ҭоуба...
Бесс исеиҳәеит гәаартыла дансацәажәоз аҽны,
Мсаа шәыгәҭа аус хәымгақәа чаԥо, аимпериа
Дшамоу кырӡа иацхраауа ауаҩы.
Расмаг
Дарбану?
) ерде 
Мсаа ианакәзаалак ирыман
Аҟазшьа ссирқәа, ирыҵашьыцратә раӷацәа,
Ма аӡәы иаҳахьазма еибаҭиит ҳәа...
Аха уи ауаҩ саҭамыз....
уаҳра тәарҭа данақәдыргәыӷ...
Расмаг
Дарбан зыӡбахә умоу?
) ерде 
Ас иахьуасҳәо ажәабжь гәырхьга,
саҭамыз, саҳ ухаҵкы...
Аха еиӷьми аиаша, уи ашазаргь уамашәа...
Амчра дууп, изӡатәузеи, ан лшьа...
Расмаг
Игәыҭшьаагоуп уажәақәа, дыԥсахҩуп сара сԥа!..
Уи мцуп! Иаҩуцеит, Ҭердеҭ, иаҩуца!..
) ерде 
Абас сажәа агәра умгозҭгьы,
исумырундаз нас ҭоуба.
Саҭамзааит...
Расмаг
Инагӡала.
) ерде 
Иустиниан иҟаиҵаз адҵала,
ацхыраара ииҭарц иҩыза,
Византиантәи даашьҭуп аԥсаа раҳ иԥа Гәдиса.
Насгьы Бесс иҳәеит, иан Феодора шлакәу
Нарчоу аимпериахь ихьарԥшра зылшаз.
Расмаг
Феодореи сареи ҳаицыҟанаҵ, мсаа
дырзыҟан гәыкала.
) ерде 
Ҳаицыҟанаҵ зегь ҳаизыҟоуп гәыкала.
Уи  дуԥҳәысын, дагьузыҟан гәыцқьала.
Ухнахын лқәыԥшра, лыԥшӡара, бзиа
дубеит даҽаӡәы –
Лгәы ә ануҵеит уиала.
Иугәаларшәа, ажәа унылҵеит Феодора,
Уара уахь илымоу абзиабара иадырганы,
Ушлыгәҭасызгьы, уԥсыҽрақәа шуаналыжьуа,
Азин луҭозар,
мсаа ртәылаҿ даагыларц шылҭаху.
Угәы дырԥшааит лажәақәа.
Азин луҭеит, аҳра ахьууа уара утәылаҿ,
Иахьылҭаху аҭыԥ тәарҭас иалылхырц.
Усҟан даҳәеит Бухлоон абаа,
Уақәшаҳаҭхеит уи уара.
Аҳәса рзеиԥш ҟазшьа уазымхәыцит –
Ируҭаз агәыхь шырхадмыршҭуа бзанҵы.
Ашьа шыруа знымзар зны.
Еиҳараӡак иухашҭит дшаурым ҭыԥҳаз
Уи абаа аурымқәа субсидиа шәарҭас,
Лассы-ласс ишрымаз тәарҭас.
Расмаг
Ааи, ус акәын ишыҟаз.
) ерде 
Анаҩс, диԥхьеит аӡәк илзынхаз,
Византиа иҟаз лԥа Нарчоу.
Гәырӷьара-ччарас исымоу уи аӡәк,
Исҭахуп, лҳәеит, дыҟазарц сааигәара.
Усҟан дрыцҳаушьеит еиҭах,
Уԥа уиԥхьан дааугеит ухаҭа.
Дааит иара, убзиабара ахаҭыԥан,
Згәаҵа шҳамла иҭәхьаз, агәырҩа
иабылхьаз иан лҿы.
Уара угәы рҭынч уԥҳәыс ԥшӡа
улеигәырӷьонаҵ,
Ршьа кәапеила изларташа аус бааԥсқәа
узырчаԥон дара.
Аха аамҭак ааип ҳәа иазыԥшын,
ирбоназ ишрымчмыз акгьы.
Уажәы, аимпериа уанаҿагыла,
Уи аамҭа ааит ҳәа иԥхьаӡаны,
Ирыӡбеит инарыгӡарц рыгәҭакы.
Ииашоуп, дахьымӡеит Феодора,
иаалырҟьан дыԥсит,
Аха игәы камҳаит Нарчоу,
Аимпериа ицхраап ҳәа ишимац имоуп агәыӷра.
Расмаг
Иуҳәо иашоуп омашәа.
Ирнаалахьоума аланаа?
) ерде 
Еилкаатәуп. Ԥшыхәра ицатәуп.
Расмаг
Ҳаинаалара излаҳәо ала,
Аурымқәа шааилак, ираҳҭароуп ацаԥха.
Ус ҟасҵеит иахьагьы.
Ҳаԥшыхәҩы шьҭа уахь дызнеиуам...
(Дхәыцуа.)
Мап, мап. Иамам неишьа.
) ерде 
Саҳ ухаҵкы!
Шьыжь дшааӡхыҵыз, Бесс иҿы днымхакәа рацәак,
Арахь амҩа дықәлеит Сотерих.
Адырҩаҽноуп сҳәынҭқар сгәы анынирха,
Сышзахәоз арахь амҩа саннықәлагьы.
Абасала, дыршьа имам Сотерих,
мап шацәыскыз аимпериа.
Уажә Бесс сааишьҭызшәа санизнеи,
Мзызк ҳәа имам излаимгаша сыгәра.
Расмаг
Хьӡи-ԥшеи згым Ҭердеҭ!
Уца! Инаушьҭасҵоит лассы,
мсаа жәлар рыхьӡала,
Ацҳаражәҳәацәа,
Ажәа инырҵарц Сотерих, наҟ дықәҵны дцарц,
Мсаа ишаҳҭахым ашьакаҭәара.
Аҳы, иухылаԥшааит ари аусаҿ зегь
зымчу анцәақәа!
) ерде 
Уаҵәы шьыжьынӡа сҟалоит ара,
Сдырманшәалар анцәақәа.
(Дцоит.)
Расмаг
Ҭердеҭ мыжда, Ҭердеҭ ԥсымцқьа...
Чарҳәара анысзуу, рыԥсы уасҭап
Узымҵахырхәаз анцәақәа.
Аха иумам уаҳа царҭа,
Уааит ахықәаҿ, иузыгәаӷьрым аԥсра.
Издыруада, усыхәаргьы иаҳа,
Зыгәра сзымго, иаасыкәыршоу зегь раасҭагьы...
Бзгьаус!
Дааиуеит Бзгьаус.
Ирзыцҳа аԥызацәа, ҳтәыла ашәарҭа
ӷәӷәа ишҭагылоу,
Мсаа жәлар ирыларҳәааит агәаҽанҵара.
Дара рхаҭақәа еизааит ишзахәо сара сҿы.
Бзгьаус
(даахырхәоит, идҵа шынаигӡо аанарго).
Саҳ ухаҵкы, уара уахь ааира даҳәоит даҽаӡәы –
Нарчоу, уара уԥа.
Расмаг
рчоу?.. Даашьҭы.
Дааиуеит  Нарчоу.
Џьашьатәшәоуп ишыҟоу адунеи!
Сара сахь ааираз аҳәара ҟауҵеит,
Сгәы ишҭаз аҳәара узыҟасҵарц сара.
Нарчоу
Аҳәара сзыҟауҵарц?..
Аҳ иҿынтә аума ари ажәа ахьсаҳауа?!
Расмаг
Уаб иҿынтә.
Крааҵуеит дсымбеижьҭеи сара сԥа.
Аҳра усқәа сырхашәалом схаҭа.
Аха гәыбӷан сызуҭом иззымдыруа, уара,
Ахшара иахь агәбылра,
Еиҳараӡак уи данзаҵәу.
Ииашоуп, ишудыруа, аҵеи сизыԥшуп,
Аха ҳабацәа рҵасала,
Аҳ даныҟам, итәарҭа шьҭрала аԥеиҳаб итәуп.
Нарчоу
Са сааира уи аӡбара иазкым, саҳ ухаҵкы.
Расмаг
Азин исҭоит сара сԥа,
уаҩ даныҟам аҳҭынра,
Саб ҳәа сеиҳәарц, саҳ ахаҭыԥан,
Сиацәажәарц, еиҳарак, сгәы ианҭоу гәаартыла
Аби-ԥеиҵас, ҭаацәашәала.
Нарчоу
Крааҵуеит сазгәышьуеижьҭеи ус
ацәажәара саргьы.
Убриоуп, саб, изызку сааирагь.
Расмаг
Ишубо, сыҷкәын, ҳҭагылоуп аамҭа бааԥс ззырҳәо,
Зыжәлар мсаа рразҟы знапы иану
Аҳ, дзызхәыцуа аусқәа рацәоуп.
Урҭ рыӡбара иҽалаирхәырц иаргьы,
Убри азоуп сызиԥхьоз исзааигәоу ауаҩы.
Нарчоу
Саб, иусҭоит ҭоуба! Гәаартыла
Ус еиԥш уансацәажәа,
Гәыла-ԥсыла урҭ аусқәа рыӡбараз,
Схы-сыԥсы сшырмеигӡауа.
Расмаг
Разҟы ссир имоуп аб,
Абас еиԥш ажәа ссирӡақәа ихылҵ
иҿынтә ианиаҳауа,
Аиашоуми, сгәы иаанагомызт
Ҳҟәымшәышәӡа ҳаицәажәо ҳҟалап ҳәа.
Исыздыруам сшалагара...
Нарчоу
Ицәырга, саб, иуҳәарц иуҭаху.
Расмаг
Адунеи лыԥсахгәышьеит уан...
Угәы ухьт, издыруеит. Аха, ухаҵоуп,
уҽырӷәӷәа...
Ииашоуп, дсымҵәыуеит ауаа рҿаԥхьа...
Аҳ ихәҭам иаартны аҵәыуара, насгьы
ҳаилыҵхьан...
Саҳраҿ ауаа зегь ҳа ҳарҭахым...
Избоит ирҟьашьырц рҭахушәа сԥеи
сареи ҳаизыҟазаашьа.
Уан лҵәыуара ауаа неир сымуазшәа,
ажәабжь гәарарҵеит.
Нарчоу
Саб!
Исҭахым сан лыӡбахә ҳҳәарц иахьа абра.
Расмаг
Саҭамзааит!
Исҭахымызт иусырхьырц угәы.
Шьҭа гәаартыла иаб диацәажәарц
Сизыӡырҩуа, ажәа исҭоит сара сԥа.
Нарчоу
Уареи сареи абас ҳаамтәеижьҭеи, кыр
аамҭа цахьеит,
Абри аамҭаз аҳраҿ ахҭыс рацәа ҟалахьеит.
Урҭ са срылахәымызт, исыздыруам сзыхҟьаз,
Избоит, угәы еицакуп ра ь,
Исзеилкаауам иарбан мзызу,
ухьшәашәаны абас уҟазҵаз?
Расмаг
Ииасыз ииаст, иаԥсам артытра,
Еиӷьуп ҳрызхәыцыр ԥхьаҟатәи ҳус хадақәа.
Нарчоу
Гәаартыла ацәажәараҿ аиаша ҳәатәуп,
Иҟалаша аӡбараз ииасхьоу затәуп.
Са сыжәлар гәакьа мсаа роуп,
Сыбаҩ зфаша абри адгьыл ахаҭоуп.
Рҿаԥхьа исыдымзар харак, бзиа избо
урҭ сара,
Нас иарбан сызгылоу абас, русқәа
рыӡбараҿ наскьа?
Расмаг
Идыруп акы, сҿаԥхьа  шуду, сԥа,
Уҿаԥхьа харада сшыҟамгьы схаҭа.
Уани сареи ҳаилыҵит, ҽаӡә дызгеит.
Ус ҟалалоит...
Уи аҭакс Иустиниан сахьирхәырцгьы иӡбеит.
Амаҭ ркуеит ҳәа агаӡа инапала,
Сҭаирхарцгьы иӡбеит сыхшара унапала,
Уақәшаҳаҭхан, умхәыцкәа рацәак,
Урзаԥхьеит мсаа, уаб дҭазырхашаз,
Аимператор иҟаиҵаз адҵа.
Уиала дуԥсахит уаб узыхшаз.
Иуԥсахит аҳра ззызуа сыуаажәлар мсаа.
Нарчоу
Мсаа рыхшара ртәыла разынхара
хықәкыс измаз уи ахҭыс,
Нас, ииашоума, ԥсахран азҳәара?
Ма исымазма дыршьа,
Уи аус хәымга дшалаҟьашьыз зшьа
салҵыз саб ихаҭа.
Иугәалашәоу, саб, уи ахҭыс игәырӷьо
ишаԥылаз мсаа?
Расмаг
Аччиацәа ргәырӷьара ухнахын,
Иузгәамҭеит ибӷа шԥуҵәаз, еиҳа
иузааигәаз ауаҩы,
Урҭ ацәыхаақәа азин шруҭаз
анапышьҭыхра уаб ишьразы.
Аха, ишубаз, исхылаԥшит анцәақәа
Исылдыршеит идсырбарц аҳ ивасра закәу
Сымҩа иаԥырхагахаз, митәеиқәаҵәа
шырзыԥшу.
Нарчоу
Дарбан аҳзаалак илшоит, иаҳәа
ырмақаруа, ижәлар дырбара,
Аха гәыблыла иазхәыцны мҩа ҿыцк ранҵара –
Зегьы ирылам ас ибеиоу аҟазшьа.
Уара ужәлар рыӷьацара уацхраарц ахаҭыԥан,
Ани-аԥеи еиҵамыргыло, иреиӷьу ахәыҷқәа
рҷан иуҭиуан.
Шьа зуша ӷа думоурцаз, изыхшазгьы нурҵәон.
Аҳәсақәа анхара иацәыбнало иҟоуҵахьан.
Абас уаԥынгылан ҵеила рызҳара...
Расмаг
Ахәыҷқәа сҭиуазар, абџьар рыҭнысхуан,
Сыжәлар иныркыларц,
ахыхьчара анаҭахха.
Нарчоу
Иазыруазеи ахыхьчара, ҵеида ианынха?!
Краамҭа аҿымҭра.
Расмаг
Иазхоуп, Нарчоу!..
Еиӷьуп ушахәаԥшуа уҳәар
Мсаа рҭагылазаашьа иахьа.
Нарчоу
Ԥхьан иуҳәеит иузааигәаӡоу са
сакәушәа.
Исҳәоит имӡакәа, агәра сызгом уи
иашоуп ҳәа.
Хьаас исымоуп сара уԥа, аус ҿыцқәа
иуӡбо аҳҭынраҿы,
Ауаа рҿынтә иахьсаҳауа.
Расмаг
Иарбан иуаҳаз?
Нарчоу
Колхида иҟоу аилаҩеилас ухы иархәаны,
Ҳашьцәа аԥсаа унрықәлан реимҵәара,
Нас, абазгаа, санигаа...
Абасала угәы ишҭоукыз,
Аимпериа унагәҭасны, Аԥсуа ҳәынҭқарра
аԥҵара.
Исшьоит зегь иреицәоу рыцҳаран,
Уи здырырц зыхәҭам атәымуаа
рҿынтә иахьсаҳаз.
Расмаг
Тәымуаҩ дыҟам са саҳраҿ, сымаӡа засҳәо.
Нарчоу
Аха, аӡәк идамхаргьы, иахәҭоума дҟаларц
Сара саасҭа иузааигәахаша?!
Сара саԥхьа умаӡа зоуҳәаша?
Ушьа иалҵыз уԥа сами, мшәан, сара.
Расмаг
Еилибакаашьас ирымоузеи ауаа,
Аби ԥеи шракәугьы, ианеиԥшым
изымҵахырхәо анцәақәа?
Нарчоу
Иҳауеит, саб, аилибакаашьа,
Ҳанцәақәа иреиҳау ҳауаажәлар анракәха.
Ҳхи-ҳаԥси ҳамеигӡа, ҳмаашьакәа,
Урҭ рԥеиԥшаз ҳаидгылан ҳанықәԥа.
Расмаг
Амаҵ ууан уара аимпериа, нас
Иуԥсахуама иазышьҭоуҵаз аҭоуба?
Нарчоу
Ҭоуба шьҭасҵеит аимпериа амап зуларц.
Уи иашоуп.
Аха уи иаанагом исхашҭит ҳәа
сыуаажәлар мсаа,
Исзеиԥшуп ҳәа ргәырӷьа-ргәырҩа.
Ҵара сҵозма, сеибашьуазма, дара
ракәӡан схәыцрақәа зызкыз.
Аимпериа анаԥхыц наҟ иналган,
Стәыла ахақәиҭра хьтәымра ахарԥхара,
Уа сыҟанаҵ абри акәын исымаз гәыҵхас.
Нас иаҭәоума аб, ас аҽԥныҳәа ииҭарц иԥа,
Уи иаԥхьагь аҭоуба шьҭеиҵазар ихаҭа?..
Расмаг
Иааудгылт нас аамҭа, уззыԥшузеи?
Ишьҭых уаҳәа!
Уаарыԥхьаны ақәԥарахь инага мсаа
жәлар, ахақәиҭра иазгәышьуа.
Нарчоу
Иаԥсоума, саб, аҳәашьҭыхра,
Акшара уахьӡаанӡа ишеиҩҵәо анудыруа.
Расмаг
Ас лак-ҩакрыла, даҽа зқьы шықәса уҟазаргь,
Уи ахақәиҭра мра ацәаарагь убарым.
Нарчоу
Саб! Уи амра мсаа ҳзыҳәан иахьа
даара ихароуп,
Уахь инеиуа амҩақәа кырӡа ирацәоуп.
Уанӡагь уназгаша урҭ рахьынтә акоуп.
Кырӡа аԥшаара аҭахуп, руа иарбан иара.
Ҳазныларц иалухыз уара, исҳәоит
имӡакәа, иара акәым.
Уара иуӡбеит хаха урыжәларц аимпериаа,
Аха уазхәыцхьоу, иахьа аамҭа шрыцныҟәо дара?
Расмаг
Уи сыргьежьуеит са сахь!
Иааныскылоит ианаҭахха изымцо ԥхьаҟа!
Нарчоу
Уи аанкылара илымшацт аӡәгьы.
Расмаг
Сара сакәхоит!..
Ааи, ааи! Сара сакәхоит уи раԥхьаӡа изылшаз!
Иагьсыргылоит сҿаԥхьа ашьамх арс!
Ирдырааит исҿагыларц зыӡбазгьы,
ишроуа уи аамҭа алахь.
Нарчоу
Иарбан ҿагылароу, саб?
Расмаг
Ирҳәоит, аимпериа амчхара иацәшәан,
Џьоук уи амҵақьақьара ылырхын мҩас,
Мсаа рыгәҭакы мҩа иаҿагыларц
рыӡбеит ҳәа.
Нарчоу
Избоит, саб, ишуҳәазгьы гәаартыла,
Ушсацәажәо гәрамгарала,
Аха исҳәоит ушиашам.
Еснагь ишрыгмызгьы мсаа 
Са сеигәырӷьоит иахьатәи рыгәаӷьра.
Аха, еиҭасҳәоит, уи амҩа шәарҭоуп иахьазы.
Кыр ишарааԥсазгьы аибашьра,
Амчхара ӷәӷәоуп аимпериа макьана.
Иаԥсам аҿагылара, амчқәа зегь
аныҟоу, ҳганаҿ, Колхида.
Расмаг
Ажәлар гәамҵит, рхалагь илырхит уи амҩа.
Нарчоу
Ажәлар ирцәыуадаҩуп адырра, иарбан
мҩоу иаҳа ирзеиӷьу.
Уи рабжьоугароуп, зажәа иазыԥшу раҳ – уара.
Расмаг
Мсаа ирымоуп аибашьраҿ аԥышәа,
Ирымоуп зеиӷьыҟам абаақәа.
Ииашоуп, маҷк иӷәӷәам бџьарла...
Нарчоу
(иажәа иамраӡакәа).
Мсаа рнапы иакуп рыԥсы иаԥшәмахаша,
Зда ихәарҭам абџьарқәа иреиҳау –
Ахәыцреи акрычҳареи.
Расмаг
Сара срыԥхьеит ақәԥарахь – дара
ишьҭырхит раҳәақәа.
Ԥыхьатәи сажәа ԥыргауа, еиҭа срыԥхьарц,
Урҭ нкажьны, бџьарс ишьҭышәх ҳәа ачҳара?..
Нарчоу
Иулымшозар ԥыхьатәи уажәа аԥыргара,
уи сылсыршоит сара.
Амчра сыҭан жәлар рҿаԥхьа, снапы
ианҵа сара уԥа.
Расмаг
Абар уара узышьҭоу!..
Нарчоу
Мап, саб, сашьҭам сара умчра уцәызгарц!
Исҭоубоуп, сыгәра га!..
Расмаг
Удәылцқьа наҟ!
Нарчоу
Умҩашьан, саб...
Уԥа дреиуаӡам идәылырцо лаҵас,
Насгьы сыззааиз сажәа насмыгӡацт,
Мсаа ишьҭырхша амҩа макьана исымҳәацт.
Еилкаа, саб,
Иауам аҳәа мацарала ахақәиҭра аагара.
Аӷа ҳаиҿагылартә ҳамч еизгатәуп,
Гәрагарала ҳаҩнуҵҟа ҳусқәа еиҿкаатәуп.
Еиқәымшәо ҳҳәатәы, ҷан-ҷаны ҳаибакны,
Ихаҵа, иааирак ҳзыԥшым ҳаҟанаҵ абас.
Аҳәынҭқарра акәзар, аҳәа мацарала иузаԥҵом,
Уи чаԥатәуп, аиҩызара аҭан шьаҭас,
Гәрагарала ауаатәыҩса рыбжьарала.
Раԥхьаӡагь – ҳаинышәароуп аԥсааи ҳареи.
Расмаг
Аԥсаа иранасыжьыр ҟаларын, иҭырхыр сыбла,
Аха анажьра алшом иԥсыз агәы.
Урҭ саб дыршьит – сгәы ԥсуп наӡаӡа дара рзы.
Мап, иҳамам еинышәашьа.
Нарчоу
Иҳауроуп, саб. Иҳауроуп еинышәашьа.
Ииашоуп, дыршьит уаб, са сабду,
Аха, изӡатәузеи, ихараз рацәан.
Ус шакәызгьы, иршәеит ашьаԥса.
Уи азмырхакәан, унарықәлан иеимуҵәеит,
Уамеигӡакәа, икоуҭәеит ршьа.
Нас, имаҷума арҭқәа зегьы ашьоуразы?
Еиӷьӡами, иаҳхашҭны: урҭқәа зегьы,
Ҳагәҭакы хада – ахақәиҭра ахьӡала,
Ишьҭаҳҵар ҳаинаалара раԥхьатәи ауасхыр.
Мсаа иаарылҳхып хәышәҩык аӡҟцәа,
Ус ҟарҵап аԥсаагьы.
Абасала, ҩ-жәларык ҭоуба шьҭаҵа,
еиҩырхып рхәыҷқәа.
Урҭ рызҳап. Уинахыс аԥсаа аарым
арахь қәылара:
Рԥа, рашьа, раҳәшьа дыршьырц.
Ус ҟарҵарым мсаагьы.
Нас абри ауми, саб, уаҩ иимбац, имаҳац,
Измоуша еилагашьа, наӡаӡа аинаалара зыхьӡу!
Нас абазгаа, саныгаа...
Абар, аԥсуа ҳәынҭқарра раԥхьатәи ауасхыр!
Уазхәыци, саб, иаҳзыԥшу аразҟы!
Арҭ зегьы ҳанеидгыла, ҳамч зеиԥшрахо.
Расмаг
Дызусҭахода усҟан аҳәынҭқар?
Нарчоу
Ари аус ду аиҿкаараҿ иаҳа зылзыршаз.
Расмаг
Ажәытәӡа аахыс иҟоуп абас еиԥш аҵас:
Хадара икырц илшоит аӡәы заҵәык –
аҳәала аиааира згаз.
Нарчоу
Иаҳа ашьа казыршыз.
Афҩы бааԥсуп, саб, ашьа, еиҳараӡак
ианитәу аешьа.
Расмаг
Аҳәынҭқарра изаԥҵом ашьафҩы иацәшәаз.
Нарчоу
Иаҳауеит анцәа! Ари изҭаӡам ауаҩытәыҩса игәы.
О, ажәлар гәаҟ! Ижәдыруандаз
Иаҳа шәзықәгәыӷуа шәҵеицәа шракәу
Ирхыҵхырҭоу шәгәаҟрақәа!..
Уашьцәа ршьакаҭәара ылухит мҩас,
Урҭ рырӡра ушаҿу, уӡышт ухаҭа,
Аха хьаас узмада уара...
Иуқәӡышт ужәлар, рыбла ҭхаха
ахақәиҭра ишазыԥшу.
О, Анцәа! Исымоузеи гәыбӷанс
Уҿаԥхьа, сануҵартә адунеи, абри сихшаны!
Расмаг
Кырӡа иучҳаит, Нарчоу, угәы
Иҭаҵәахыз азҩақәа,
Аха ицәырҵит аргама...
Нарчоу
О, иудыруандаз иузыԥшу...
(Дласны дцоит.)
3-тәи асахьа
Бухлоон аҩныҵҟа. Сотерих иааира дазыԥшны дгылоуп Октави.
Дласны даацәырҵуеит Сотерих, уажә дышгылаз удырратәы,
имаҟа еибаркуа.
Сотерих
Иҟалазеи?
Октави
Ҭердеҭ ааира даҳәоит уара уахь.
Сотерих
Ҭердеҭ?
Октави
Ҭердеҭ, Лазтәылантәи.
Сотерих
Хаҭала дубоу? Уҩашьазар?
Октави
Иара ихаҭа.
Сотерих
Нас сыӡбахә иҳәану?
Октави
Сотерих дсымбар ҟалом иҳәеит.
Сотерих
(даахәыцны).
Даашьҭы.
Октави дласны дцоит.
Дсымбар ҟалом!
Иаанагозеи ари?
Иазҳәада сшыҟоу ара?
Дааиуеит ) ерде 0.
) ерде 
Иугымзааит хьӡи-ԥшеи, Сотерих,
Еицырдыруа аимпериа амаҵуҩ иаша.
Сотерих
Духылаԥшааит иаку Анцәа, Ҭердеҭ.
Утәа.
Иарбан усу аҵхагәҭаз уаҳзаазгаз?
Избоит, уааԥсоуп акырӡа...
) ерде 
Кырӡа иԥандоуп, ирҩызаха дара,
мсаа рымҩақәа –
Маҷк аасыгхеит Кәыдры ахықәан абахә сагарц.
Сотерих
Аимпериа даԥхон амаҵуцәа иреиӷьу руаӡәк.
) ерде 
Уи дицҭахарц алшон аимпериа иаҳа
иаҭаху ахаҵа,
Иус дуқәа рынагӡара дахьымӡакәа.
Сотерих
Дарбан уи?
) ерде 
Уара, Сотерих лаша.
Сотерих
Иарбан ажәабжьу иаауга?
) ерде 
Узмыргәырӷьаша.
Сотерих
Уеизгьы?
) ерде 
Иҭиуп аимпериа амаӡа.
Сотерих
Уажәа аартым, Ҭердеҭ.
) ерде 
Амҩа уанықәла Мсаатәылаҟа шьыжьы,
Адырҩаҽны снаԥхьаны Бесс исеиҳәеит иҟалаз.
Ибеиоуп аимпериа гәыкала амаҵ зуа ауаа рыла.
Ма иҟоума ҳәынҭқарк инапаҵаҟа,
урҭ ираԥызго ахацәа.
Аха мрик дҟамлар ауам аҭаацәара бзиаҿгьы...
Адырра иоуит Бесс, ишыҭиу аимпериа амаӡа.
Сотерих
Иарбан маӡоу?
) ерде 
Зегь зымчу аимператор идҵа –
Ҳзыҩноу Бухлоон абаа аланаа рыҭара.
Сотерих
Уи рдыруазарц рыхәҭоуп хҩык ахацәа.
) ерде 
Аимператор, уара, нас, Бесс.
Аха имаӡам рҳәоит хҩык ираҳаз.
Аурым ԥҳәыс илыхшаз,
Абазилевс Иустиниан иаҳҭынраҿ
аҵара зауз Гәдиса,
Сотерих иаара зызҳәоузеи ҳәа
маанала данҵаа,
Бесс имамызт излеимгашаз игәра...
Сотерих
Аҳәа хы!.. Шаҟантә сиҳәахьаз абазилевс,
Наҟ дамихырц имаҵура уи аҭаҳмада хшыҩцажә!
) ерде 
Бесс аҭамзаара шьҭеиҵоит, дхырхәо асааранӡа...
Сотерих
Дышхырхәара ихамышҭааит анцәа иҿаԥхьа,
Аимператор икнаҳарҭа данамҵагыло аҽны.
) ерде 
Бесс идыруеит Ника акнаҳарҭа шизыԥшу.
Аха иҭахуп, ус шакәугьы,
Дҭахарц аимпериа аҿаԥхьа игха рҽеины,
Аџьар ԥшьа аҿаԥхьа иҽрыцқьаны.
Сотерих
Изла?
) ерде 
Уԥсҭазаара аиқәырхарала, Сотерих лаша.
Уи шаараҳаз, мсаа насит абыкь,
Азеиԥшқәгылара аларҳәеит ртәыла.
Згәы цқьамыз, ианаҿызгьы аимпериа
амаҵ руашәа,
Уажә ианырба рҵыхәтәа шыԥҵәо лабҿаба,
Ицҳауеит ҳәа амаҭ аԥсымҭаз,
Иаҿагыларц рыӡбеит аимпериа аргама.
Иагьырыӡбеит ԥсаҭатәыс рынцәақәа,
Саҭамыз, раԥхьа урырҭарц уара.
Сотерих
Исымоузеи ҿҳәарас?..
) ерде 
Ирыӡбеит ирхымгакәа ҩаха, рҽыҟаҵан
цҳаражәҳәаҩцәас,
Хаала иуацәажәарц рҭахушәа,
иузааирц ҩыџьаҟа аргама.
Уи рхы иархәан, ишаароулак умариа...
Октави
(дааҩналоит).
Ҩыџьа мсаа рхацәа ааира иаҳәоит уара уахь.
Сотерих
Иаашьҭы. Аха ишьҭарҵааит рабџьар.
(Ҭердеҭ иахь.)
Издыруада, урықәымшәарц уҭахызар?
Октави дцоит.
) ерде 
Избан?
Сотерих
Бзиа ижәбом кавказаа, ишәеиуоу ршьа
шәыбла ианабо.
) ерде 
Сара аимпериа самаҵуҩы цқьоуп,
Сотерих ухаҵкы.
Сотерих
О, мап, ҩашьарак ақәым уи ус шакәу.
Исызӡом, Ҭердеҭ, аимпериа зыхьӡ
аныҩхьоу уара,
Ӡәырҩ ҳауп зҳәо ахацәа зыршьыцхьоу,
Зхаҵарыла аибашьраҿ дзыршанхо аӷа,
Ҳаҭыр шысзақәу аимпериаз умаҵушьа...
Ҳәарада, исхасыршҭрым ишиасҳәара абазилевс,
Аимпериа аусаз иааурԥшуа ахаҵарақәа зегьы.
Октави
(дааҩналоит).
Рабџьар аныжьра мап ацәыркуеит мсаа.
Ҵасым, рҳәеит, уи ҳа иҳациит, аныжьра
ҳанарыжьуам, рҳәеит, ҳанцәақәа...
Сотерих
Ҵасым!..
Ишәоит ргәы ндырхар ҳәа идыргәыӷхьоу
рынцәақәа?!
Атәитәыхқәа!..
Абазилевси иара напхгара зиҭо аимпериеи
Рыхьӡала иусҭоит адҵа:
Урызныҟәа ишрыхәҭоу аимпериа аӷацәа!..
Октави дцарц иҿынеихоит.
Октави! Зны иаҳзаага аҩы.
Октави дцоит.
) ерде 
Мап, ԥсыхәа рымам урҭ...
Сотерих
Ԥсыхәас иҟоуп акы:
рыбжьы ықәымҩыртә ртәыла,
Хәыҷгьы-дугьы рнырҵәара.
Уи сылсыршап, дсыцхраар Анцәа.
Октави аҩы ааигоит. Сотерихи Ҭердеҭи инадыркны дцоит.
Кырӡа иуадаҩу, ҳаԥхьа ишьҭоу,
Аимпериа аус дуқәа қәҿиарала рынагӡараз!
) ерде 
Гәык-ԥсыкала аимпериа амаҵ азызуа рзы!
Еинҟьаны иржәуеит.
Сотерих
Анаҩс ииҳәазеи Бесс?
) ерде 
Аимпериа амаӡа анаатха,
иқәгылатәуп аргама,
Мсаа нырҵәатәуп.
Сотерих
Даара ажәа ҟәыш иҳәеит!
Инырҵәатәуп!..
Изла? Помпеии, Иуда Маккавеии, иара
Леонидгьы ирылшарымызт
Когортак ала аибашьраҿ аԥышәа змоу
жәларык рнырҵәара.
) ерде 
Бесс исыдиҵеит,
Ҵабал абаа аҟнытә
Цхыраагас ҩ-когортак шәзаазгарц.
Сотерих
Ианба?
) ерде 
Шәхы шәахәар акәхоит уаҵәуханӡа.
Усҟан имаҷхом ҩ-когортак, абаа
мчыбжьык аанкылараз.
Ус иӡхыҵып ҳлегионқәа, урҭ рыхшыҩ
аҭыԥаҿ аагара зылшаша.
Сотерих
Рыхшыбаҩ аҭырттара...
Иманшәалахар идәықәысҵаз ауаа,
Ирнаалан ирзаагар рҳәатәаҿы,
Лассы ашьха иаахыҵышт аланаа.
) ерде 
Иааигәахеит ашара.
Саҭамыз, иугсырхеит ацәа.
Сотерих
Исылшома ацәара, мсаа рахьтә аӡәы
дықәзар адунеи!
Уца, Ҭердеҭ. Ибзиахааит умҩа!
) ерде 
Сирманшәалар иаҳхылаԥшхәу анцәа,
Уаҵә ашамҭаз сҟалоит абра.
(Даахырхәан дцарц иҿынеихоит,
аха дааҭгылан.)
Ицәгьамызт исымазар уара уҿынтә,
Иааиз сара шсакәу злаудырша, дыргак.
Сотерих
Ар уман ушааилак, агәашәхьча иҭа дыргас абри.
(Иҟамачаԥа ииҭоит.)
Усҟан иаартхоит укогортақәа рҿаԥхьа
Бухлоон агәашәқәа.
) ерде 
Аимпериа амаҵ аура уагымзааит,
Сотерих лаша!
Сотерих
Аимпериа ахԥша азырҳареи
Аџьар амчхара адунеи аларҵәареи рзы
Уџьабаақәа ахашҭуам аимпериа.
Ҭердеҭ дцоит.
4-тәи асахьа
Аҳҭынра. Итәарҭаҿ дтәоуп аҳ Расмаг. ҟ-ҟ игылоу арымӡқәа
рҿы итәоуп а  ызацәа.
Расмаг
Аԥызацәа шәхаҵкы!
Кырӡа ихьаауп са сзы аӡбахә аҳәара...
Аха шәаргьы саргьы ҳабжьара иҟаӡам маӡа,
Еснагь иаҳзеиԥшын ҳацәгьа-ҳабзиа...
...Лымҳаҭасқәак саҳаит, кырӡа зыгәра зго.
Ҳаҩнуҵҟа џьоукы, рхы иархәан аилаҩеилас иҟоу адәахьы,
Ргәаҵан ахы ыҵнахырц иаҿуп ҳәа,
Ауаатәыҩса рцәаныррақәа иреицәоу,
Мсаа жәлар ирыцәтәыму, аԥсахра захьӡу.
Уамахь
Еилкаам уажәа ахы ахьцо, саҳ ухаҵкы...
Расмаг
Ҳтәыла ашәарҭа ианҭагылоу иахьа,
Ахьчара ҳаназықәԥаша, ҳамч ҩбатәуа,
Раԥхьаӡа ишьҭихит аԥсахра мҩас
Сшьа иалҵыз Нарчоу, сара сԥа.
Соулаҳ
Нарчоу дреиуам ус иԥсыҽу ауаа.
Расмаг
Са саҟара изҭахыда уи иашамзарц,
аԥыза Соулаҳ.
Аха исаҭәаршьеит анцәақәа ас еиԥш
ицәгьоу аразҟы.
Уамахь
Агәра гатәым уи шьақәрыӷәӷәамкәа...
Расмаг
Ус шакәу агәра сыргара илиршеит ихаҭа.
Аҵабырг еилыскаарц сиԥхьеит иаха.
Азҵаарақәа исҭеит ихәыцшьа ҭҵаауа,
Игәы азымҩа гәрамгарҭас дышсымоу,
Бзамыҟәрала иамхаҳәеит игәҭакы маӡақәа.
Абас аҵыхәтәан, дамхаласуа мыцхәӡа,
Иаҳәагьы дахеит, дишьырц иаб ихаҭа.
Соулаҳ
Саҭоумҵан, саҳ ухаҵкы...
Иуадаҩуп ус шакәу ахаҵара.
Нарчоу ицәаҩам ус еиԥш аҟазшьа.
Расмаг
Шәымҭак ашьҭахь ихьчараз ажәак узҳәарым,
Уи мсаа жәлар ирзичаԥо аус аӡбахә ануаҳа.
Дарыҟәа
Иарбан усу?
Расмаг
Аимпериа уӷә ҳагәҭасит, ижәдыруеит зегьы.
Уи иараапкыз аимператор иӡбеит ҳахьирхәырц.
Аҩадатәи ҳгәашә – абаа Бухлоон,
Дырнаалан маӡала, аланаа ириҭарц иӡбеит.
Абасала, ҳҭеикырц амацәаз,
Даҳмеигӡа иԥиҵәарц ҳҵыхәтәа.
Абри аус аиҿкаараҿ чарҳәара уа,
Кырӡа илиршарц даҿуп  сԥа.
Уамахь
Игәы ишԥаҭоу уи наигӡарц,
Бухлоон ацаԥха анҳамоу ҳара.
Расмаг
Рыцҳарас иҟалаз, аԥызацәа шәхаҵкы,
Бухлоон ацаԥха ыҟам ҳнапаҿы.
Аурымқәеи ҳареи ҳаиқәшаҳаҭра
жәдыруеит уеизгьы.
Есышықәса ишыруц, ҩымш раԥхьа,
Ацаԥха иаҳәо, иаарышьҭит ауаа...
Соулаҳ
Нас ируҭама ацаԥха?
Расмаг
Иҳабжьаҳҵахьоу аиқәшаҳаҭрала, мап,
Иаанагон азеиԥш ԥҟарақәа реилагара.
Соулаҳ
Ҳанеиҿагылоу аԥсреи абзареи ҳәа,
Иарбан ԥҟароу ҳаҭыр зықәҵатәыз?!
Расмаг
Иҟалаша, нцәамзар, издырхьада?..
Соулаҳ
Жәлар рзеиԥш ус умала иуӡбартә,
Иумамызт азин.
Расмаг
Иҟаҳҵац акәын...
Иаԥсаны исымԥхьаӡеит агәхьаа шәаргара.
Соулаҳ
Уҳацәажәо абас иаартны,
Ажәа ҳауҭар уаанӡа ҳааизганы,
Ҳаӷа дмыртәакәа ҳагәҭаны,
Ҳкылсрын акаҿы.
Аха хырқьиагас иуҳәо иахьа,
Угха бааԥс ариашом зынӡа.
Қәабчар
Соулаҳ ухаҵкы! Аҳгьы дуаҩытәыҩсоуп,
иоузаргьы гхак.
Соулаҳ
Дынцәам аҳ.
Издыруеит гхала дышреиԥшу иаабац ауаа.
Аха, рыцҳарас иҟалаз,
Урҭи иареи рыгхақәа
Зынӡак еиԥшхом рылҵшәақәа.
Қәабчар
Алҵшәа бааԥсымхарц – ирҽеитәуп.
Абри азы акәхап ҳзеизаз абра...
Соулаҳ
Аҳ иуалуп агха ҟаиҵаларц,
Аԥызацәа ируалуп урҭ рырҽеира.
Абри аума иуҳәарц иуҭаху уара?
Нҵәара зқәым саҳ игхақәа рырҽеира
Сгәы ԥнаҵәеит хаҭала сара.
Расмаг
Соулаҳ! Угәы ԥнаҵәазар аԥсҭазаарагь?
Дарыҟәа
Аԥызацәа шәхаҵкы!
Аамҭа арӡра ҳаҿуп, ҳус хада нышьҭаҵа зымҩа,
Иахьа иаҳаӡбо аус ҳусқәа ирхадоуп,
Иалҳхуа амҩагь мсаа ирлахьынҵоуп.
Аӡиас аниас – ицеит, уаҳа ашьҭрахь ихынҳәӡом,
Уи ақәӡбара иаҳзалам феида.
Иаҳуалу, иауазар, уи иагаз ахнырҳәроуп.
Абри аусаҿ мҩас ҳазнуҵозеи, аҳ ухаҵкы?
Расмаг
Иҳаздыруам Сотерих игәы ианҭоу,
Бухлоон риҭарц аланаа.
Ацҳаражәҳәацәа рышьҭхьоу, ирмышьҭхьоу
Еиликаарц, дсышьҭит ажәабжь сзаазгаз ихаҭа.
Уамахь
Неишьас иҟаиҵои уахь?
Расмаг
Сотерих издыруам уи ауаҩ дшаҳтәу ҳара.
Уи инаишьҭасҵеит ҩыџьа ацҳаражәҳәацәа,
Ижәдыруа шәара.
Мсаа ҳахьӡала Сотерих ажәа иарҳәарц
рнапы ианҵаны:
Ишаадырхьоу ҳара аимпериаа
иаҳзырчаԥо аус,
Бухлоон ныжьны рыҩныҟа ихынҳәырц,
Мсаа ишаҳҭахым ашьа каҳаршырц.
Бзгьаус
(дааҩналоит).
Иаха иуҭааз ауаҩы, ааира даҳәоит
уара уахь.
Расмаг
(даалахҿыххан).
Ирласны даашьҭы.
Дцоит Бзгьаус. Дааиуеит ) ерде 0.
) ерде 
Хьӡи-ԥшеи угымзааит, саҳ ухаҵкы!
Ишәыцхрааит шәусаҿ шәынцәақәа,
ҳаҭыр зқәу мсаа рԥызацәа!
Удҵа нагӡоуп, аиааирақәа ззыԥшу,
саҳ ухаҵкы!
Исылшеит Сотерих гәаартыла ирцәажәара.
Ацҳаражәҳәацәа рзишьҭхьеит аланаа,
Қәҿиарала ихынҳәып ҳәа дгәыӷуеит кырӡа.
Гәамас
Иаабац аимпериа аус хәымга –
Еизааигәоу ажәларқәа реичырчара.
Дарыҟәа
Урҭ еснагь аимпериа иаӷацәаз,
Иаҳзааигәоу ҵасла, ҟазшьала,
Рҭыԥҳа лакәзар, даныҩноу ҳаҳҭынра,
Сгәы иаанагом иаҳзыруп ҳәа ԥсахра.
Расмаг
Ҩажәеижәаба нызқь ахьы иалшоит
урҭқәа иханаршҭырц сабхәа...
) ерде 
Ахьы ыҟоуп макьана Бухлоон абааҿы.
Соулаҳ
Уи аҟара раҳҭарц ҳалшоит аланаа ҳара.
Расмаг
Ҳаԥхьа иаҳзыԥшуп иаҳԥылаша аӷацәа,
Иаҳа ишәарҭоу ӡ
Соулаҳ
Аланаа ахьҳахәаша, иҳахәом ахьы.
Уиакоуп еиҵаҟьашьас иамоу
Аимпериа ҳабжьара иачаԥо аус.
Гәамас
Иҟоуп ҽа мҩакы, урҭ рахьырхәра зылшаша,
Аимпериа ахьгьы ҳара иаҳзынхартә иҟазҵаша.
Уамахь
Иарбан уи?
Гәамас
Аџьамқәа рааԥхьара.
Соулаҳ
Урҭгьы мпыҵахалаҩцәоуп,
аԥыза Гәамас,
Хьаас ироушам ҳа ҳхьаақәа дара.
Мап, рааԥхьара
иазхырԥом ашьакаҭәара.
Расмаг
Уара ишуҳәо, Соулаҳ,
Аҵәгьы мбылуа иузыӡуам акәац.
Аџьамқәа рааԥхьара ҳалҳаршароуп,
Ҳауаажәлар рхақәиҭразы ус анаҭахха.
Избоит, аҳ Расмаг, иаартны
ишумҳәогьы угәы иҭоу,
Уи кырӡа ишырцәыхароу мсаа рыгәҭакқәа.
Расмаг
Избан узхәыцуа уара ус?
Соулаҳ
Ас ахәыцра сзааугеит ухаҭа:
Ҩымш рыла иаалырҟьан дыԥсахҩутәит уԥа.
«Урцәыԥхашьан» инаруҭеит ҳаӷацәа
Бухлоон ацаԥха.
) ерде 
Аҳ ухаҵкы! Аԥызацәа шәхаҵкы!
Сҭагылазаашьа схы иархәан,
Иҟаларц зылшоз цәшәарас иҟаҵа,
Исылшеит исиҭартә Сотерих абри.
(Аҟамачаԥа дырбо.)
Уаҵәуха уи Ҵабалынтәи дырзыԥшуп
Цхыраагас ҩ-когортак ар.
Цаԥхак иаҩызоуп абри аҟамачаԥа.
Уаҵәуха агәашәхьча ианиҭаха,
Иаартхоит Бухлоон агәашәқәа.
Дааҩналоит мсаа рԥызацәа рыхқәа хҵәаны изҭоу, ашьа зыхьшу
аҳаҭа зку Бзгьаус. Уи ҭынч аҳ иаԥхьа инышьҭеиҵоит.
Бзгьаус
Сотерих иааишьҭит ҳацҳаражәҳәаҩцәа...
Зегь гылоуп ишанханы.
) ерде 
Закә гыгшәыгроузеи?..
Расмаг
Шәызгылоузеи шәадырсызшәа...
Адунеи иамбацт ари аҩыза ауаҩымра.
Сотерих иааишьҭит ҳацҳаражәҳәацәа рыхқәа.
Иӡбеит мсаа зегь ҳнырҵәара.
Ҳнапы иакуп ацаԥха. Иаҭахым шьҭа ԥшра!
Ас ахьымӡӷ ҳадзар аасҭа, еиӷьуп аҟамзаара.
Аԥызацәа, ишьҭаҳҵап ҭоуба!
Ҳанықәып рыбаҩ, ршьа шаауа хацәынмырха.
Иахьа арҭ, уаҵәы шәара, ма сара...
Ирдырааит абазилевс Иустиниан,
Уи имаҵуҩы агәымбылџьбара Сотерих,
Абжьас агәы ӷәӷәа шамоу,
иҭакызаргьы аихац,
Ишалшо мышкы зны иҭыҵырц уи
ԥыҵәҵәаны.
Мсаа рԥызацәа! Иааит аамҭа!..
Соулаҳ
Иааит аамҭа, аҳ ухаҵкы.
Ҳхәыцны ҳанныҟәаша,
еиԥшымкәа даҽа аамҭакы.
Уамахь
Ара хәыцрак аҭахӡам, уааскьа, ишьҭаҳҵап ҭоуба!
Соулаҳ
Аԥсадгьыл иахәаша аус азықәԥараз,
Ахаҵа ицироуп уи аҭоуба.
Ус шакәугьы, ишьҭасҵарц сылшоит
абас мацара:
Сымчи схәыцреи самеигӡа, самеигӡа сыԥсы,
Сшашьҭало аимпериаа шьакаҭәарада рнаалара.
Гәамас
Икаҭәахьеит ашьа...
Соулаҳ
Уи маҷӡоуп, икаҭәарц зылшо аасҭа хараӡа.
Аԥызацәа! Цқьа ҳазхәыцроуп ҳнап иану
ҳажәлар рлахьынҵа.
Қәабчар
Азхәыцра, азхәыцра!..
Ҳҭадырхоит аӡәаӡәала, ҳхәыцуанаҵ ҳара.
Мҩашьарыда издыруеит сара акы:
Изыҟалом адунеиаҿ аҭынчра,
иҟанаҵ аимпериа.
Соулаҳ
Уи аҟамзаара ҳалҳаршартә мыч ҳамам иахьа.
Аԥызацәа шәхаҵкы!
Мсаа жәлар зегь рыхьӡала,
Ас аҭоуба ашьҭаҵара азин ҳамам ҳара.
Ҳаҵаларым иаҳзышьҭымхуа жәлар рыгәнаҳа.
Ажәлар ирзеиԥшу ари аус, ииашам
гәыԥҩык иҳаӡбарц.
Мсаа жәлар ашҭаҿ еизаагап,
ираҳҭап ӡбатәыс.
Расмаг
Крааҵуоу ахәыцра уалагеижьҭеи абас?
Соулаҳ
Ишубо, сҿыхеит иахьа...
Расмаг
Аҩсҭаа ихәхаша, иухьзеи, Соулаҳ?!
Ажәлар ирылшом ирыӡбарц ас еиԥш иҟоу аус.
Урҭ рҩызоуп аԥсаса, рреит ахьуҳәаз ицеит.
Соулаҳ
О, иулшома урҭ атәоумбарц абас,
Зда ухәарҭам, уаҳҭынра иамоу шьаҟас!
Еиӷьуп урнықәла, урашьапк, ишәизааша уара,
Аҭамзаара шьҭаҵа рҿаԥхьа,
Ҵҩа змам икоуҭәахьоу ршьазы.
Расмаг
Иазхоуп шьҭа, Соулаҳ!
Кырӡа уанасыжьит иахьа.
Шьҭа иалагеит сычҳара хыжжуа...
Аԥызацәа!
Зыӡбахә шәасҳәаз аԥсахра жәбоит лабҿаба!..
Зегь ҿымҭуа ихәаԥшуеит.
Соулаҳ
О, иаҳхылаԥшу анцәақәа!
Изухьозеи цәгьарас?
Исымозеи гәыбӷанс,
Исоуртә абас еиԥш аҽԥныҳәа,
Иреицәоу ауаҩытәыҩса иҿынтә?
Ишәҳәа, аԥызацәа, исыдузеи харас?..
Мап, уара ихьаҵуа уакәым.
Уи шәиҿагылартә агәаӷьра шәымам шәара.
Исылшом сара иахьарнахыс уҩызара,
Сымчгьы ақәхом суҿагылан ақәԥара.
Инхеит мҩакы – зда царҭа сымам...
Уамахь
Избан, уара, ус?..
Соулаҳ
Сыламыс цқьазарц суаажәлар рҿаԥхьа.
(Дласны дцоит.)
Расмаг
Бзгьаус!
Дааҩналоит Бзгьаус.
Соулаҳ изныҟәатәуп аԥсахҩы ишихәҭоу.
Бзгьаус
Уи ихала дрызцеит анцәақәа.
Расмаг
Дбылтәуп дақәҵан амца!
Ирҭасааит мсаа рԥынҵақәа, шаҟа
Ибааԥсу аԥсахҩы ифҩы!
Аԥызацәа! Шәааи, ишьҭаҳҵап ҭоуба!
Зегь раҳәақәа ҭыхны ишьамхнышлоит.
Иаҳхылаԥшу анцәақәа, шәҿаԥхьа
ишьҭаҳҵоит ҭоуба!
А  ызацәа
(еицырҳәоит).
Иаҳхылаԥшу анцәақәа, шәҿаԥхьа
ишьҭаҳҵоит ҭоуба!
Расмаг
Сотерих иуааи иареи рҿы
Ишаауа ҳацҳаражәҳәацәа ршьа!
Уиала хьаҵрада ҳшаҿагыло аимпериа,
Ианамуӡа, ҳамеигӡа, ишахҭнаҳҵо ҳаԥсы!
Иаҳҭоубоуп!
А  ызацәа
(еицҿакны).
Иаҳҭоубоуп!
Аԥарда
АҨБАТӘИ АҚӘГЫЛАРА
5-тәи асахьа
Игоит аибашьцәа рашәабжь. Аԥарда аатаанӡа, ашьаҿашьҭыбжь
иақәшәаны еилаӡҩо, игоит аҳәеинҟьара шьҭыбжьқәа. Иаатуеит
аԥарда. Бухлоон абааш хада. Заҳәеи зыхьчагеи еинызҟьо аибашьцәа
дрыбжьысны, аҳаракырахь дхалоит аҳ Расмаг. Дыҩхаланы,
дааҭгылоит
дрылаԥшуа. Ԥагьа ҭынч иҩышьҭихуеит иарӷьанапы.
Иааиқәтәоит
ашьҭыбжьқәа зегьы. Зегь гылоуп рыҽмырҵысуа,
ииҳәаша иазыԥшны.
Расмаг
Ишәыдысныҳәалоит аиааира,
хаҵара згым аибашьцәа!
Аибашьцәа
А-ҳа-ҳааи!
Расмаг
Ҳҽанеидаҳкыла иҳамчу жәбоит лабҿаба!
Иҟәыбаса иқәҵоуп ҳаӷацәа!
Аибашьцәа
А-ҳа-ҳааи!
Расмаг
Аибашьцәа! Ҳаҭыр рызрықәын ҳабацәа,
Ашәарҭа ианҭагылаз, рхы иамеигӡа
ирзызуаз ҩызара.
Ҳаиқәырхара игәы иҭакны, гәыблыла,
иашьас ҳаԥхьаӡа,
Имҵарс иаҳзаазгаз аимпериа амаӡа,
Бухлоон агәашәқәа раартра зылшаз,
Иаҳҭап џьшьара ҳҩыза, ҳашьа,
Афырхаҵа Ҭердеҭ!
Аибашьцәа
А-ҳа-ҳааи!
Расмаг
Дарԥызаҩ ҟаимаҭуп Ҭердеҭ!
Ирацәоуп ҳхақәиҭраз ақәԥараҿ илшаша.
Абас анакәха, иахәҭаны исыԥхьаӡоит
Уи иааникыларц ҳагәҭа иаҭәоу амаҵура.
Ҭердеҭ дҟасҵоит иахьарнахыс
Мсаа рхақәиҭратә қәгылара мап ацәызкыз
Аԥыза Соулаҳ ихаҭыԥан, арԥызаҩ
изинқәа зегь наиҭан.
Аибашьцәа
А-ҳа-ҳааи! А-ҳа-ҳааи!
) ерде 
Сашьцәа мсаа!
Ишәысҭоит ажәа, шәыгәҭакы ссир
сшазықәԥауа,
Ианаҭахха, ишахҭнысҵо самеигӡакәа
сыԥсы!..
Аибашьцәа
А-ҳа-ҳааи!
Расмаг
Аибашьцәа! Ибзиан ижәдыруеит зегьы
Хықәкыс иамоу аимпериа.
Уи, ҩызас иаашьҭых ауахәама,
Иаҭахуп адунеи зегь тәыс иҟанаҵарц.
Ахақәиҭратә қәгыларақәа хәаҽуа,
Аурымқәа идырҳәхьоузеи шаҟа тәыла!
Македониа, Даниа, Испаниа, Иудеиа,
Абазгиа...
Урҭ рызмырхакәа, нап ҳаларкит ҳара.
Аимпериа забашьуа тәылацыԥхьаӡа
икаԥсоуп
Ҳашьхақәа ирааӡаз ҳҵеицәа рыбаҩқәа.
Иазхоуп иахьарнахыс аимпериа аусаз
ашьакаҭәара!
Ашьа каҳҭәап уи ҳаҿагылан!
Аԥызацәа! Имеизац, бџьар змоу зегь
еизыжәга.
Уажәы-уашьҭан шәыҟаз шәыхианы,
Ажәылара ҳақәшәар ҟалоит иаарласны.
Нарчоу
(даацәырҵны).
Сашьцәа мсаа!
Сшәыҳәоит шәааӡырҩы!
Шәызжәылаша ӷа дыҟаӡам ааигәа.
Аурымқәа ракәзар, ҳаха рымаӡам иахьа:
Анибарҵәара иаҿуп аџьамқәеи дареи
Петре абааҿы.
Нас, иаба жәылара иахьноуго
уеибашьцәа, саб?
Расмаг
Аҳ мап ицәикхьеит иԥа.
Мап ацәикуеит изҵаарагь аҭак аҳәара.
Нарчоу
Мсаа раҳ, зыжәлар рзы, аус дуқәа заԥхьа ишьҭоу,
Игәра ргарыма дара, урҭ рахь ибзиабара шыцқьоу,
Уи ианилирша иԥа игәҭасра?
Расмаг
Ара уаҩ дыҟам иззымдыруа,
Мап шицәктәу аԥсахҩы.
Нарчоу
Уԥхашьа!..
Иугәаларшәа шьак шакәу ирҭахәмаруа
Уаргьы саргьы ҳдақәа.
Расмаг
Ашьа!.. Уи уԥсахит уара.
Уаб ишьа унагәҭас, аиааира аургеит
уан лшьа.
Нарчоу
Саб?!
Расмаг
Азин усҭом уажәынахыс уи ажәа аҳәара.
Нарчоу
Ашьа иашьцылоу,
ибоит анцәа,
Игәы хынҳәуеит афҩы анимаҳауа...
Нас, исзучаԥаз
аԥсахра ажәлар идырҳа,
Исаҳап схаҭагьы...
Расмаг
Абазилевс Иустиниан иуиҭаз адҵала,
Уара уашьҭоуп еиҵоуҟьарц
Ахьԥшымра згәы иҭазкыз мсаа русқәа.
Иус мыжда анагӡараҿ Сотерих
ацхыраара иуҭон.
Нарчоу
Иучаԥарц ахаҭыԥан, аус дуқәа уаԥхьа
ишьҭоу,
Избоит, улшарақәа зегь азукит
Харада ахара сыдҵан сахьырхәра.
Аха гәнаҳароуп арҭқәа зегьы, ибоит уи
Анцәа.
Исыдуҵо ахарақәа мап рцәыскуеит сара.
Мсаажәлар! Аибашьцәа!
Сшәыҳәоит, ишәҳәа!
Изласылшарызеи исыдырҵо ахара
шиашам агәра шәыргара?
Иаасыдышәҵо аус сазыхиоуп.
Расмаг
(ибжьы ҭганы).
Еи, Бзгьаус! Даажәг Сотерих!
Дааргоит Сотерих.
Нарчоу
(уи дгәаҭаны).
Иԥсы ҭоуп!
Ари разҟуп!.. О, Анцәа!
Расмаг
Хьаас иумкын аурым иразҟы,
Еиӷьуп, уазхәыц у утәы.
Уа уаҳәеит ахырқьиага дҵа.
Акы заҵәык иумоу абриоуп:
Мсаа раӷа бааԥс ишырбо ишьра.
Аҳ Нарчоу идигалоит аҳәа, аха иара игом.
Нарчоу
Мап!.. Ари дыԥсыр ҟалом!
Иԥсы ахьҭоу иԥсҿыхгоуп ҳара ҳзы.
Расмаг
Дарбан «ҳа?»
Нарчоу
Ҳара! Уара, абри, мсыжәлара зегьы...
Расмаг
Ҳаӷа бааԥс иԥсы ахьҭоу,
Абри аума насыԥс иаҳзушьо мсаа?
Уамахь
Нарчоу!
Сара агәра згоит уԥсы шыцқьоу.
Иагьысҭахуп иҭазарц уԥсы.
Ухы рыцқьа ауаа рҿаԥхьа.
Ушчарҳәаҩым агәра дырга.
Нарчоу
Мап! Иҟалом!
Аимператор иҳанаижьырц илшоит
когортак ар рҭахара,
Аха арык раасҭа еиҳан зыхә ишьо
Сотерих иԥсра–
Уи даргәаауеит, иамамкәа ҳәаа.
Доушәыжь! Дцааит! Аимпериа
ацхыраараз акәым –
Ҳажәлар рыԥсы аиқәырхаразы.
Уи илымшеит анагӡара аимпериа
иднаҵоз аус.
Ибӷа ԥҵәоуп аимператор иҿаԥхьа.
Дшыбзоу дыԥсуп – абар аԥсрақәа
иреицәоу!
) ерде 
Дшьамхнышгылан аҳәара ҟаиҵар...
Сотерих
Сотерих аимпериа дамаҵуҩуп.
Дшьамхнышгыларц илшоит аимпериа
аҿаԥхьа мацара.
Нарчоу
Урыҳәа, саншьа, урыҳәа!..
Мшәан, у еснагь аԥсҭазаара уҭахымзи.
Сотерих
Избоит кырӡа «гәырҩас сышумоу», саҳәшьаԥа...
Аха схы исзаҭәашьом исымуц иахьанӡа.
Сара ибзиаӡан издыруеит ишеицу аиреи аԥсреи,
Насгьы сара среиуам уи шәаргәындаҵас иаԥыло.
Са сыԥсҭазаара зегь аимпериа амаҵура иазкын.
Акырынтә иазкасҭәахьан ашьа.
Исзынхазгьы гәахәала иазкасҭәоит иара.
Акызаҵәык сызлауҳәо, саҳәшьаԥа,
Уан лшьа аиуа маҷӡак узынхазар,
Сдумыршьыкәа абарҭ атәитәыхқәа,
Сынарцәымҩа сықәҵа ақьырсиан унапала.
Нарчоу
Ас еиԥш усмыҳәаргь, саншьа гәакьа,
Уи насыгӡашан гәыкала.
Сыжәлар ирзучаԥоз аус «ссирқәа» рзы.
Аха, ирҳәоит, амаҭ ушьыр, иаауеит ҳәа
аҩызцәа ҳәазаны.
Исҭахым уара ушьрала
Ахац асыркырц
сыжәлар ирзыԥшу ахьырхәра.
Уамахь
Сотерих, зегь акоуп, драҳҭоит анцәақәа.
Суҳәоит, Нарчоу, игәаӷьы!..
Расмаг
Сотерих иԥсымҭаз криҳәарц иҭахызар?
Сотерих
Аразҟы цәгьоуп ахаҳә хәыҷ,
Зымала аӡӷьыра иаҿагылаз.
Сара аӡәк сшьышьа иақәымшәо,
Ишәыӡбеит аимпериа шәаҿагыларц!
Ишәабжьызгоит акы:
Шәнышәынҭрақәа шәжы шәааццакны
Мышқәак рышьҭахь ишәзызжуа
дышәмоур ҟалоит.
Аҳы, шьҭа срышәҭозар, срышәҭа!
Издыруада, иҟаларгьы рызхара,
азхарамфацәа шәынцәақәа!
Расмаг
Дыжәга!
Дрышәҭ анцәақәа!
Сотерих даамҵԥаа дрыман рҿынархоит.
Мап, мап! Иҟалом уи дҭахарц!
Доушәышьҭ, дцааит!..
Сара срышәҭа ихаҭыԥан анцәақәа...
Расмаг
Дыжәга Нарчоу аҳҭынра абахҭахь...
Дыргоит Нарчоу.
Расмаг
Мсаажәлар! Аибашьцәа!
Абас ҳаидгылан ҳанықәԥа,
Агәра шәсыргоит
Ахақәиҭра шаҳзыԥшу!
Мсаажәлар! Ахьыԥшымраз ақәԥарахь!
Аибашьцәа
(раҳәақәа шьҭыхны).
Ҳаи-ҳаи-аи!.. А-ҳа-ҳааи!
6-тәи асахьа
Бесс дахьтәоу аҭыԥ. Ахсаала зку аишәа иахагылоуп Бесси
Иоанн и.
Бесс
(ахсаала Иоанн ирбо, иажәа нагӡо)
Зегь раасҭа ихадоуп, иагьыӷәӷәоуп
Ӡӷара абаа, Расмаг иаҳҭынра.
Анаҩс Џьамԥал, нас Бухлоон.
Абасала, аимпериеи аџьари рыхьӡала,
Адҵа усҭоит, Иоанн Дакика,
Урҭ рҿагылара згәаӷьыз мсаа
Урмеигӡакәа рнырҵәара.
Ирбартә еиԥш Кавказаа зегьы,
Аимпериа аҿагылара алеишәа закәу,
Уи зыԥсахыз амитә изыԥшу...
Иааҩналаз  Гәдиса дырзыӡырҩуа дгылоуп, дара дгәарҭаӡом.
Иоанн
Исауазеи мчыс?
Бесс
Себастополис иӡхыҵырц иҟоуп лассы
Дакааи герулааи рлегионқәа ҩба.
Иоанн
Сара аимпериа самаҵуҩуп,
Уи адҵа ԥсыцқьала анагӡара сҭахуп.
Аԥышәа рымоуп аибашьраҿ мсаа,
Ирыгым хаҵара, иӷәӷәоуп рбаақәа.
Ҩ-легионк, иҳәатәуп имӡакәа, имаҷхар ҟалап.
Аамҭа ҳамам мсаа ирықәҳарӡуа,
Урҭ зныкҟьарала иԥыххааса игатәуп,
Ишәарҭахаз ҳгәашәқәа иаарлас
ирыӷәӷәатәуп,
Ҳахәҳахәҭрамҩа аимпериаз иаарттәуп.
Бесс
Макьана иӡбам Петре абаа амҵан
Аибашьра алҵшәа.
Ишәарҭоуп, даҽа когортак иадамхаргьы,
уахьынтә аагара.
Гәдиса
Ишәыӡбеит мсаа рыжәлара?
Бесс
(Гәдиса дгәаҭаны).
Ишубо.
Гәдиса
Аимпериа аусқәа рырманшәалараз
Иреиӷьу мҩам уи амҩа иахьа.
Иоанн
Азин сыҭа, арнапхгаҩы, Бесс,
Снатәан сымала сазхәыцларц,
Адҵа исыдуҵаз аиҿкаара.
Бесс
Уца!
Иоанн дцоит.
Урҭ гыгшәыгҵас
ирызныҟәеит аимпериа амаҵуцәа.
Гәдиса
Урҭ ныҟәеит ишрыхәҭаз шьхауааҵас,
Гыгшәыгҵас иныҟәеит ҳара ҳуаа.
Иҟоуп мзызк, изырԥсыҽуа мсаа рықәӡбара.
Бесс
Изырԥсыҽуа?
Гәдиса
Гхак заурц зыхәҭамыз Сотерих,
Дышреиуазгьы аимпериаҿ иреиӷьыз ахацәа,
Уаҩ ианеимыжьра агха бааԥс ҟаиҵеит.
Бесс
Иарбан гхоу?
Гәдиса
Мсаа рыцҳаражәҳәацәа,
Миосионерк ишихәҭоу, ҭынч
драцәажәарц ахаҭыԥан,
Дрызныҟәеит гыгшәыгҵас, икеиҭәеит ршьа.
Бесс
Аимпериа иатәитәыхқәоуп мсаа.
Гәдиса
Атәитәыхгьы аԥсҭазаара иҭахуп,
арнапхгаҩ Бесс.
Бесс
Иурҿыцырц уӡбазар аимпериеи уи авассалцәеи
Реизыҟазаашьатә ԥҟарақәа?
Гәдиса
Урҭ ахақәиҭра иазгәышьуа шьхауаауп.
Изҭаху иԥырларц, иаҩызан ахьшьыцба,
Ажәҩан цқьа ихалан ирбарц,
Илбаардарц ахақәиҭра ҳауа.
Нас, иамоузеи гәыбӷанс ҵәҩанҵәыҟа
еихо ахьшьыцба,
Уи аԥырраз ишазар анцәа?
Иалшом-тәа еснагь ашәшьыраҿ атәара!
Бесс
Урҭ ирымам азин, иазхәыцырц ахақәиҭра.
Ирхаршҭтәуп наӡаӡа.
Гәдиса
Арнапхгаҩы Бесс!
Кырӡа шааҵуагьы уҟеижьҭеи Кавказ,
Иузгәамҭац рҟазшьақәа акы.
Урҭ лымкаала бзиа ишырбо ахақәиҭра,
Бзиа ишырымбо уи ахәаҽраз аӡәы
Ианкеиҭәо ргәыла ишьа.
Уазхәыц нас иахылҵуа иуӡбаз аус?
Насгьы, урҭ ауаа аҟамзаара алырхит мҩас.
Избан, нас, ҳазрабашьра, мап
Ацәызкыз аԥсҭазаара?!
Урҭ рабашьра кырӡа иуадаҩуп,
Рҿагылара шәарҭоуп аимпериаз иахьа.
Бесс
Кавказ ар сара среиҳабуп.
Аимпериа аҿаԥхьа аҭакԥхықәра здугьы сара соуп.
Гәдиса
Ҳара зегь уи ҳамаҵуцәоуп –
Еиҟароуп уи аусқәа рҿаԥхьа
иҳаду ауалԥшьа.
Иугәаларшәа, хәышықәса раԥхьа
Иоанн Дакикеи Улигаги рлегионқәа
Иқәрыблааит абазгаа ртәыла.
Ирылдыршеит ахақәиҭраз рықәгылара
ахәаҽра.
Шьаҭанкыла иқәыргеит рбаа хада
Ҭрахеи, Оԥсиҭ, урҭ раҳ,
дыбналан агәунаа дрызцеит.
Иугәаларшәа кавказаа ргәаҿы
Аимпериаа гыгшәыгҵас рхымҩаԥгашьа
Шаҟа цәымӷра арҵысыз,
Ҩышықәса ааҵаанӡа аԥсаа рҵысра
Зыхҟьазгьы иара шакәу.
Имаӡам аҳәынҭқар Гәбазгьы
Дшазхьуаз алазқәа рхақәиҭра.
Убас шаҟа қәгылара...
Нас, уазхәыци, арнапхгаҩ,
иҟалаша закәу,
Еиҭа ианҳахь усеиԥш агха.
Бесс
Исабжьоугарц иулшозеи уара?
Гәдиса
Мсаа ирылшоит иршәарц, иҭахаз
Сотерихи икогортеи ршьаԥса.
Бесс
Избоит, аимпериа ушааӡазгьы,
Гәыблыла мсаа ушырзыҟоу иаҳа.
Гәдиса
Уи џьашьатәӡам, арнапхгаҩ Бесс,
Мсаа сырзааигәоуп шьала.
Рҵабырграк аҭахӡам,
Адунеиаҿ зегь раасҭа
мыч шамоу иара – ашьа.
Бесс
Акырӡа иреиԥшуп
аимпериа зыԥсахуа иажәақәа...
Уазхәыц ачарҳәаҩ
ишизыԥшу ахьырхәра.
Гәдиса
Ахьырхәра? Уара уоуп уи иацәшәаша,
анапхгаҩ Бесс.
Бесс
Сара?! Избан сара?
Гәдиса
Абри азҵаара уазхәыцхьоу уара?
Ихыбгалаз аусаз, аимператор аҭак
изҭарц зыхәҭоу?
Бесс
Сотерих иоуп уи зхароу.
Гәдиса
Сотерих дыԥсуп.
Аԥсы дацәшәом ахьырхәра.
 рыдхалоит абзацәа,
Сара сакәзар, издыруеит акы,
 шсакәым раԥхьа уи зықәшәауа.
Аха аимператор исиҭашт азҵаара...
Бесс
Иарбан зҵаароу?
Гәдиса
Мсаа дыршьас ироузеи
аимпериа ду амаӡа?
Бесс
Иуҳәарц иуҭахузеи уиала?
Гәдиса
Уазхәыцыр еилукаауеит зегьы.
Уазхәыц даҽакгьы:
Абри иоуп изҳәаз ҳәа иасырбаз,
Ника акнаҳарҭа шизыԥшу.
Бесс
Дарбан иаурбарц угәы иҭоу?
Гәдиса
Иазымхозар уеилкаара,
иузеиҭасҳәоит цқьа.
Аимпериа ачарҳәара азуа,
Уи амаӡа мсаа ирзигеит Ҭердеҭ.
Бесс
Исоуҳәарц иуҭахузеи уиала?
Гәдиса
Аимпериа амаӡа Сотерих иузааигаз,
Ҭердеҭ уара уҿынтә шакәу ишиаҳаз.
Аимпериа аус маӡа ахыбгалараз
Уара шуакәу ахара зыдхало.
Бесс
(иаҳәа дахоит, аха аҭыгаха иамраӡакәа,
иаҳәа ҭиԥаауеит Гәдиса).
Уара алахша!..
Гәдиса
Бесс! Уара уҩыза ахаҵа иаҭәам,
Лҵшәак змаушаз иаҳәа дахарц абас.
Зыԥсы ҭоу ашаҳаҭ, – Ҭердеҭ ихаҭа, –
Сара аӡәк соуп изылшо уи ҿымҭуа дҟазҵарц.
Сышьҭы мсаа ртәылахь, исыҭан адҵа:
Урҭ еибашьрада аимпериа разаагараз.
Уи сылсыршоит сара.
Бесс
(ииура изымдыруа длеиҩеиуеит,
нас ҿиҭуеит).
Иоанн!
Гәдиса иаҳәа аҭра иҭеиҵоит. Дааиуеит  Иоанн.
Кырӡа ҳаицәажәеит Гәдисеи сареи...
Ҳус арманшәалараз игоит ахыдҵа:
Мсаа ирхынҳәырц еибашьрада.
Иоанн
Еиӷьны ишуԥхьаӡо, арнапхгаҩ Бесс.
Бесс
Аимпериа аҿаԥхьа иԥсыцқьара ааган схаҿы,
Исыӡбеит исҭарц ҩымш аҽҳәара.
Гәдиса
Иҭабуп аимпериа амаҵуҩ иаша,
арнапхгаҩ Бесс,
Аимпериа ахьӡала, снап иануҵаз аус азы!
Паценти
(дааҩналаны).
Себастополис иӡхыҵит герулааи
дакааи рлегионқәа...
Бесс
Имазеиума ашхәақәа?
Паценти
Уара иузыԥшуп, арнапхгаҩ!
Гәдиса дцарц иҿынеихоит
Иоанн
Уаргьы саргьы ҳаицырхысхьоузеи
Шаҟа тәыла ҳаибашьуа?
Гәдиса
(даанҿасны, азҵаара зызку изымдыруа,
блала дыҭҵаауа).
Исгәалашәом, ианеиҵоу ҩажәаҟа...
Иоанн
Иугәалашәома, икаҳҭәахьоу шаҟаҩ ршьа?
Гәдиса
Иаҳхышәшәоит уи афҩы...
Иоанн
Ус акәхап... Крааҵуеит исмаҳаижьҭеи
шьак афҩы.
Уи саҳауан, ауаҩ ишьа касыршаанӡа схаҭа.
Цәымӷра блала срыхәаԥшуан аурым
еибашьцәа.
Урҭ ирхыскаауан схылҵшьҭра ршьафҩы.
Сгәы ԥыжәжәон,
смақаруан гәаныла,
Аха исылшомызт акгьы, иҭацәын снапқәа.
Усҟан, санықәха сзаҵәха уада-ҭынхада,
Раҳәа сыдыргалт иреицәасшьоз саӷацәа.
Исыдыскылт зыкра сазгәышьуаз,
Иаласурашәа сгәыӷуа сабацәа ршьа.
Аха лассы саақәгылеит сырҩызаха дара,
Схылҵшьҭра рҩызцәа, адуцәа, ахәыҷқәа,
Зхьы аашьҭызхыз ахақәиҭра зҭахны,
Уиала снарысуа, ршьа цқьа нкаршуа.
Абасала, сҟалеит агыгшәыг сеицәаха...
Угәы ишԥаанаго,
изхарада абарҭқәа зегьы?
Гәдиса
Аразҟы...
Иоанн
Аимпериа, сҩыза! Аимпериа!
Зегь зыхәлабго, зегь бжьызхуа
аимпериа!
Ауаҩытәыҩса дгыгшәыгны Анцәа
дишаӡом,
Уи ус аԥсҭазаароуп дҟазҵо.
Суаҩын саргьы зны, агәыԥшқа сызҭан,
Дрыцҳасшьон ан, сиеихырхәон аб,
Срахәмаруан ибажәгәалеиуа ахәыҷқәа.
Ԥҳәызбакгьы бзиа дызбахьан...
Аха шьҭа урҭқәа схашҭит зынӡа.
Сзыргәаҭеиуа шьҭа исымоу акоуп:
Аимпериа адҵа нагӡауа, излауала
ашьакаршра.
Сара исылшом шьҭа ауаарахь
схынҳәырц.
Сара гәнаҳала иҭәу...
Иҟалап субозар омашәа?..
Гәдиса
Уажәада усымбацт абас...
Иоанн
Лассы еилукаашт уаргьы, ас сгәы
зырԥшааз уажәы.
Мап, иуаҳарц иҟоу агәырҩаз акәым...
Ианызбо аӡә игәырҩа,
исгәалашәоит схатәы.
Гәдиса
Иарбан исаҳарц иҟоу?
Иоанн
Уи уасҳәоит сара,
азин шсымамгьы аҳәара,
Ишулшогь уиала сҭархара...
Избоит гәырҩас ишумоу мсаа рлахьынҵа,
Уӷьаҵәы-ӷьаҵәуа ушашьҭоу иахурԥарц
рнырҵәара.
Гәдиса
Аимпериа аусқәа срышьҭоуп сара.
Иоанн
Са сгәы аасыртит уара уҿаԥхьа...
Иаасыртуеит иаасмыртыцгьы...
Сара урыцҳасшьоит Гәдиса.
Гәдиса
Избан?
Иоанн
Избанзар, издыруеит аус иучаԥо
ишалымҵуа акгьы.
Гәдиса
Иарбан усу?
Иоанн
Иамам хырԥашьа мсаа рлахьынҵа.
Гәдиса
Избан?
Иоанн
Уи ӡбоуп.
Гәдиса
Дарбан изыӡбаз?
Иоанн
Абазилевс Иустиниан.
Гәдиса
Ианба?
Иоанн
Мсаа ҳ Расмаг,
Аԥсуа ҳәынҭқарра аԥҵара ӡбаны,
Иԥҳәыс Феодора дынлыгәҭасны,
Аланаа рҭыԥҳа данигаз инаркны.
Гәдиса
Уиаахыс кыраамҭа цахьеит,
Дыззыԥшызи, игәы иҭазҭгьы иахьырхәра?
Иоанн
Еиҵихон аус, мсаа аимпериа иаҿагыларц
иҭахын,
Ивассалцәа зегь рҿаԥхьа дынхарц
дыцқьаны,
Ахара рыдлартә мсаа рхаҭақәа.
Иагьилиршеит қәҿиарала Ҭердеҭ
инапала.
Гәдиса
Ҭердеҭ?
Иоанн
Иустиниан димоижьҭеи крааҵуеит
Ҭердеҭ.
Хархәагас аус бааԥсқәа иичаԥо рҿы,
Дақәыргәыӷуа итәарҭаҿ иртәара.
Илиршеит аҳәынҭқар
Гәбаз иҭархара...
Алазқәа гылеит
рҳәынҭқар дызшьыз деилкаауа.
Ҭердеҭ иҿаԥхьа, урҭ рықәгылара
ацәшәара ҽыҵгас иҟаҵа,
Абазилевс ҳәынҭқарс дриҭеит ииҭахыз
Цате – уи иашьа.
Ҭердеҭ ицәымӡит атәарҭа, дзықәгәыӷуаз
акырӡа,
Аха ицәыӡит агәыӷра, деихеит мсаа
ртәылахь.
Қәҿиарала абазилевс идҵа нагӡауа,
Дзықәиргәыӷыз Расмаг итәарҭа
дазгәышьуа.
Иустиниан Ҭердеҭ араагьы хархәагас
дҟаиҵеит.
Мсаа раҳра иаҭәашьоуп ҽаӡәы.
Уаргьы саргьы ҳҩыза,
Аимпериа гәыцқьала амаҵура зылшаша,
Нарчоу, аурымқәа раҳәшьаԥа.
Ари аус аадыруеит изыӡбаз инаҩс,
уара, нас сара.
Гәдиса
Нас, Бесс?.. Изымдырӡои уи?!
Иоанн
Аимператор игәра имгоижьҭеи крааҵуеит
Зырнапхгара мышқәак азынхаз, уи
аҭаҳмада хшыҩда.
Гәдиса
Нас, мшәан, дызҭахазеи Сотерих?
Иоанн
Сотерих дреиуан иазышәарыцоз
Аимператор итәарҭа.
Уи аӡбахә иаҳаит Иустиниан.
Иагьиӡбеит диԥыригарц, дныҟаҵа
Хархәагас, иус аиҿкаара аҿаҵахәыс.
Гәдиса
О, Анцәа! Абар Иустиниан инапы!
Еиҿикаац аус хәымгақәа иреиуоу ахаҭа!
Ас еиԥш аус мыжда ачаԥара,
Илшарымызт шә-нцәак иршәихьоу
аҩсҭаа ихаҭа?
Излоуҳәо ала,
Иӡбоуп мсаа рлахьынҵа.
Ирзыԥшуп шьаҭанкыла анырҵәара.
О, Анцәа! Мап, мап! Ҟалашьа амам ари...
Сҩыза Иоанн Дакика, аимпериаҿ кыр зымчу,
Суашьапкуеит, цх урҭ ҭеимырхарц,
Урызхәыц анацәа, абацәа, ахәыҷқәа...
Иоанн
Суҵашьыцуеит Гәдиса, ас агәыԥшқара
ахьулшо иахьагьы.
Гәдиса
Мшәан, акгьы зхарам дара
Реиқәырхара зылшо уара аӡәк уоуп.
Уиҳәа Иустиниан, уаҟәихырц идҵа.
Иоанн
 исылшоз акызаҵәык акәын –
Ари амаӡа узаартуа, угәаҟрақәа рнырҵәара.
Гәдиса
Нас уара...
Мшәан, уара уами знапы иану
урҭ ршьакаршра.
Иоанн
Сара аимпериа самаҵуҩуп.
Гәдиса
Сара срызцоит мсаа.
Срацәажәоит иршәарц ашьаԥса.
Амшын сырны сизцоит Иустиниан,
Даашьҭыхны Нарчоу ихаҭа.
Исараӡа.
Иоанн
Аамҭа усҭоит, аџьамқәа Бухлоон иазааигәахаанӡа.
Гәдиса
Аџьамқәа?!
Иоанн
Инап иану адҵа нагӡо,
Ҭердеҭ илиршеит Расмаг агәра иргара,
Аџьамқәа рааԥхьара шакәу
Аиааира рзаазгаша.
Аҳ идҵала урҭ рааԥхьара дцеит ихаҭа.
Сыԥшыхәҩ ила иааишьҭит,
Ишеибаҳҳәахьаз, адырга,
Аџьамқәа рахь дышцаз шьақәзырӷәӷәаша,
Абар, иара Сотерих иаҳәа ахаҭа.
Гәдиса
Иҟаларц иҟоуп ахлымӡаах захьӡу.
Сцап, сҽанысшәап, ма ргәырҽанысҵап,
Хаҵала иаԥылартә аԥсра.
(Дцоит.)
7-тәи асахьа
Аҳҭынра. Расмаг дгылоуп, ахсаала дахәаԥшуа. Дааҩналоит
Бзгьаус.
Бзгьаус
Саҳ ухаҵкы!
Расмаг
Иҟалазеи?
Бзгьаус
Иудсныҳәалоит, саҳ ухаҵкы!
Уаӷацәа бааԥсқәа ргәы рзырхьша,
Изыргәырӷьаша уиааирақәа ирзыԥшу,
Ҵҩа змам насыԥ узҭаша ухаҭа!..
Расмаг
Сыцҳаражәҳәацәа хынҳәызар?
Бзгьаус
Саҳ ухаҵкы! Уара духшеит аԥа!
Расмаг
Дсыхшеит аԥа!
Ииашоума ари? Урнықә анцәақәа.
Бзгьаус
Рылахь соуааит. Ашамҭазы...
Расмаг
Ашамҭазы?
Изсарымҳәеи арсҟаамҭа?
Бзгьаус
Иугәаларшәеи, Нарчоу данухша,
Ҳәаак амамкәан угәырӷьара хыжжын,
Ҳамҭас дахьурҭаз азы анцәақәа,
Иҭабуп ҳәа раҳәо, ргәы нумырхарц,
Ԥсаҭатәыс друҭеит дбылны
Раԥхьа иааҩналаз ауаҩы.
Уи ухашҭит уара, аха иргәалашәоит ауаа.
Уажә иуцәшәан, инрыжьит аҳҭынра.
Анцәақәа рызцара аасҭа,
Еиӷьашьан аԥсҭазаара.
Расмаг
Уца шьҭа.
Бзгьаус дцоит дласны.
(Дхәыцуа длеиҩеиуеит.) Сыжәлар насцеит убраанӡа,
Исыцәшәартә – исырҭар агәырӷьаҿҳәаша.
Сԥазаҵә сзықәгәыӷуаз сиԥсахит.
Даҿуп уажә абахҭа аҭабаара.
Иаасыкәыршан ажәларқәа ракәзар, са
исаӷахеит.
Избан? Избан изыҟалаз зегь абас?
Арахь иҟам ихабарк аланаа рахь
исышьҭыз Уамахь.
Иҟам Ҭердеҭгьы Гәамасгьы...
Издыруада, мап сцәикзар Нахогоран...
Абасала саақәхар сзаҵәны?..
О, џьаҳаным аасҭа еицәоуп ари азхәыцра.
Сзаҵәуп  сзаҵәуп
Сызфара агыгшәыг рыгәҭаны.
Аха, мап! Имҳәеи, мшәан, ари...
Дсыхшеит аԥа!
(Ибжьы ҭганы ҿыҭуа.)
Еи, ӡәыр шәыҟоума уа?! Дыҟам аӡәгьы.
Сырцәымӷуп, сырцәымӷуп зегьы.
Дсыцәтәымуп исыхшаз сԥагьы.
Уи ианшьцәа срыԥсахит.
Иаԥсоума, нас, о, Анцәақәа,
Аԥсахыҩцәа раҳәшьаԥа нап идкылан
иааӡара?
Мап, иаԥсам.
Урҭ санырыԥсахҵәҟьа схала дысшьуеит.
Дысхәаҽуеит абарҭ снапқәа рыла.
Сзаҵәуп, сзаҵәуп сара...
Аха иҟоуп макьана стәарҭа.
(Дшьамхнышгылоит иаҳра тәарҭа аԥхьа. )
Иааҩналаз Уамахь дгылоуп аҳ дихәаԥшуа.
Уҟоуп уара. Ҳаҟоуп ҩыџьа...
Уареи, нас сареи...
Уамахь
Иманшәалахааит аринахысгьы уаҳра аусқәа,
Саҳ Расмаг ухаҵкы!
Расмаг
(дҩагыланы).
Иааугазеи ажәабжьс? Иҳәа уааласны!
Уамахь
Зегь маншәалахеит, саҳ ухаҵкы.
Расмаг
Ус анакәха, аланаа срымԥсахит.
Уамахь
Рҳәынҭқар, уара уабхәа, идкыло
изушьҭыз аҳамҭа,
Аҭамзаара шьҭеиҵеит имаҳә уҿаԥхьа.
Уаҳра аӷара ақәмызт, уи ииҭахыз хьын.
Расмаг
Дынхеит! Дынхеит!
Ишәыџьшьоуп, анцәақәа!
Мап, сзаҵәым сара шьҭа.
Уи дҟалоит, гә згоит,
Аԥсуа ҳәынҭқарра аҩбатәи ҳәынҭқарс!..
Мап, сзаҵәым сара шьҭа.
Уамахь! Саҳра амаҵураҿ кыр зылшахьоу,
Иуздырам шаҟа насыԥ суҭаз иахьа.
Уара уажәабжь иаҿҳәаран, сыхшара иразҟы.
Уара анасыԥ сзаазгаз аус ду учаԥеит.
Уаԥсоуп уара аҳамҭа. Узыҳәозеи?
Уамахь
Саҳ имаҵ аура уалуп са сзы.
Сара исуҭахьеит аҳамҭақәа иреиҳау.
Ашә сшаахыҵыз, сыбла науқәшәеит
Угәжәажәо уштәаз умала, узаҵәха,
Ушацәажәоз утәарҭа, инхар зылшоз
иҭынхадаха.
Избеит шаҟа илашьцаз улакҭа,
Шаҟа угәырҩоз, унасыԥдаз шаҟа.
Аха сажәабжь шаауаҳаз, иухалашеит ухы-уҿы.
Насыԥла иҭәит убла лашьцарақәа.
Угәырӷьо иуҳәеит ушзаҵәым уара шьҭа,
Дшеилукааз уԥа, – уи дышуаӷам.
Сара уи иеиӷьу ҳамҭак сҭахӡам.
Абас шәанеилибакаа шәара,
Насыԥ рымоуп ҳауаажәлар мсаа.
Дабаҟоу иара?
Расмаг
Уамахь! Дарбан, мшәан, зыӡбахә умоу?
Уамахь
Нарчоу иоуми, мшәан, уԥа!..
Расмаг
Иӡбахә сымоуп сара сԥа,
Салимаҭ исзылшаз, аланаа дуқәа
раҳәшьаԥа.
Уамахь, ихьыз изымдыруа, дгылоуп ҿымҭуа.
Закәызеи, Уамахь? Уаҳ дихшеит аԥа.
Уи уамеигәырӷьои уара?
Уамахь
Дҟалааит итәыла аҳхара даԥсаны.
Аха Нарчоу? Уи дшыԥсахҩым агәра умгаӡаци?
Расмаг
Уамахь! Суҳәоит, уи азҵаарала
Уаҳа ибжьумхын сгәалаҟазаара.
Еиӷьуп, у абыкь, ажәлар еизга!
Ирылаҳәа азин шриҭо раҳ,
Иамеигӡа аԥсаса, ашьамаҟа,
Кәыдры ахықәан еиҿыркаарц ачара.
Насгьы ҭабуп ҳәа зларасҳәаша анцәақәа,
Ԥсаҭатәыс ираҳҭаша аӡә дыԥшаа.
Уамахь
Са сбыкьасҩым, саҳ ухаҵкы,
Саҭоумҵан, исзынагӡом удҵа.
Расмаг
Усԥырцқьа наҟ, сыбла уҽамырба!
Дцоит Уамахь.
Еи, ӡәыр шәыҟоума уа?!
Шәас абыкь! Шәас адаул!
(Иааҩналаз  Гәдиса иахь.)
Исхәо умаҳауеи, узгылоузеи уббаӡа?
Уца! Уас абыкь! Ажәлар еизга!
Гәдиса
Иабатәи быкьу, аҳ ухаҵкы?..
Расмаг
(Гәдиса дизымдыруа, лаԥшыла дыҭҵаауа).
Арахь ааира азин узҭада?
Гәдиса
Аҳҭынра агәашәқәа аартуп иҟьаҟьаӡа,
Аӡәгьы дсымбеит сзызҵаауа.
Расмаг
Хықәкыс иамоузеи уааира?
Гәдиса
Ухаҿы иааугозар, цҳаражәҳәаҩыс.
Расмаг
Зыхьӡала?
Гәдиса
Аимпериа ахьӡала.
Аҳ иҭыԥаҿ днатәоит, Гәдиса дшьамхнышгылоит уи иҿаԥхьа.
Мсаа жәлар гылоуп аҟазаареи
аҟамзаареи рыбжьара.
Уара аӡәк уоуп урҭ реиқәырхара зылшо.
Расмаг
Ацҳаражәҳәаҩ дшьамхнышгылан
ажәаҳәара ихәҭам,
Еиҳарак, данаашьҭу аимпериа ду ахьӡала.
Гәдиса
Са сшьамхнышгылоит бзиа избо
Мсаа жәлар раҳ иҿаԥхьа.
Насгьы уи хьымӡӷны исыԥхьаӡом,
Уи сҩыза гәакьа иаб аниакәха.
Расмаг
Гәдиса! Уара иугәаӷьит уааирц арахь?
Уаҩытәыҩса имаҳацт ари аҩыза аԥхамшьара.
Унах унапы!
Иҟьашьуп урҭ изхыскаауа саб ишьафҩы.
Гәдиса
Иулшома, аҳ ухаҵкы,
Саб сахьихшаз азы мацара, исуҭарц
ахьӡ – ауаҩшьҩы?
Расмаг
Ицәырга узхааз.
Гәдиса
Адҵа ҟаиҵеит Иустиниан,
Мсаа жәлар шьаҭанкыла рнырҵәаразы.
Ари аус анагӡара рыдҵаны,
Ар ду ӡхыҵит Аҟәа иахьа.
Расмаг
Шаҟаҩы?
Гәдиса
Ҩ-легионк.
Ари аус ахадара инапы ианҵоуп
Аимпериаҿ еицырдыруа ахаҵа Иоанн Дакика.
Уи сиҳәеит сиашьапкуа,
Ҩмыш ихирԥарц ажәылара.
Дагьақәшаҳаҭхеит иара.
Расмаг
Дзыҳәозеи?
Гәдиса
Иоанн имам аҭагылазаашьа, дшәыҳәартә
шәара.
Уи шәеиқәырхара ацхыраара зылшаша,
Шәара шәоуп иҿаԥхьа аҳәара зыхәҭоу.
Ԥсыхәас иамоу амҩа шәаниҵоит абас:
Аимпериаа раҳәшьаԥа Нарчоу, уара уԥа,
Мсаа жәлар рыхьӡала дышьҭтәуп
Константинопольҟа.
Сотерих иааигаз ахьы наиҭа,
Инацҵа ихаҭеи икогортеи ршьаԥса.
Абасала, диҳәар Иустиниан, дхырхәо
асааранӡа,
Издыруада,
мап ацәикыр шәахьырхәра.
Расмаг
Иаҳҳәап, уи мап ацәыскыр схаҭа?
Гәдиса
Усҟан исылшоит аҵыхәтәанӡатәи –
Шәынҵәара шааигәаз шәаџьҳәара
шәзура.
Расмаг
Идыруама Иоанн,
ус ишымариам ҳнырҵәара.
Гәдиса
Идыруеит азоуп, аҳ ухаҵкы,
Иӡхыҵыз рнаҩс даҽа
х-легионк аизгара дзаҿу.
Идыруеит идырырц
зыхәҭамыз даҽакгьы:
Мсаа ишышәыӡбаз цхыраацәас
аџьамқәа рааԥхьара.
Расмаг
Уи мцуп!
Гәдиса
Рыцҳарас иҟалаз, аҳ ухаҵкы,
Уи валашьа змам ҵабыргуп.
Уи наицҳаит ари аусаҿ зыгәра угаз,
Уаҳра ахырбгалара инапы ианҵаны,
Аимператор ихьӡала иаашьҭу арахь,
Ҭердеҭ ихаҭа.
Расмаг
Ҭердеҭ? Уи мцуп!.. Мцуп!..
Аха, мшәан, дыршьас иуоузеи уара?..
Гәдиса
Исеиҳәеит Иоанн ихаҭа.
Ҭердеҭ инаицҳаит дгәырӷьаҵәа
Уаҳраҿ илиршаз ачарҳәарақәа зегьы.
Цәымӷыс дышуиҭаз мсаа ргәыӷырҭа,
Ауаҩ ԥсыцқьа Нарчоу, уара уԥа,
Уиала иширӡыз уԥа ссир иҵыхәтәа.
Ҩысҭаарыла угәы дҭалан, дышҭатәаз
дыӷәӷәаӡа,
Мсаа дшырхагылаз, игәра рго, дбаӷьаӡа.
Абас қәҿиарала анагӡара дшаҿу,
Зылԥха ссир иоуша, абазилевс
инапынҵа.
Расмаг
Ус анакәха, дчарҳәаҩӡам  сԥа?
Гәдиса
Чарҳәара шәзиуит шәеиӷазтәыз ихаҭа.
Расмаг
О, анцәақәа, анцәақәа!..
Издыруада, иашацқьан, идымзар хара...
Аха, мшәан, аурымқәа дыртәызар Ҭердеҭ,
Избан дзақәшаҳаҭхаз аџьамқәа рахь ацара?
Акысгьы, уи даҳәеит ихаҭа!
Гәдиса
Аимпериа ԥсахны, аџьамқәа рааԥхьара
шышәыӡбаз
Ажәларқәа зегь рыларҵәара –
Абар хықәкыс иамоу Ҭердеҭ изы
Шәыхьӡала аџьамқәа рахь ицара.
Урҭ цхыраагас шәзааԥхьара, мап,
Уи акәым игәы иҭоу:
Аимпериа аҿаԥхьа ахрыцқьара
шәылзмыршаша
Ахара шәыдҵан шәҭархароуп.
Абасала, аимпериа анапала шәнырҵәара
Лабжьаган иҟаларцаз Кавказаа зегь рзы.
Расмаг
О, аџьныш Ҭердеҭ! Аџьныш!..
Аџьамқәа срызцоит са схаҭа...
Гәдиса
Иаԥсам, аҳ ухаҵкы! Кырӡа зусқәа
цәгьоу аџьамқәа
Ирылшом шәеиқәырхара.
Рвассалцәа рыцхраауеит аурымқәа,
Цхыраарак аџьамқәа, мап, иазыԥшым.
Рышьҭахь аналага абылра,
Гәыҵхас шәроурыма усҟан шәара?!
Дара нықәлан ртәылахь ицашт.
Шәаақәхашт шәхала,
Аӡы зҵабаз аԥсыӡ шәаҩызаха.
Шьҭа уазхәыци, аҳ ухаҵкы,
Аимпериеи шәареи шәанааизынха,
Мсаажәлар усҟан изыниаша.
Ихы дақәиҭтә Нарчоу уааласны.
Амҩа днықәҵа, ахьы ааизганы.
Сиццоит саргьы.
Расмаг
Сотерих ихьы рысҭахьеит аланаа.
Гәдиса
Уҭалар акәхоит уабацәа рҳаԥшьа.
Уи сабацәа еизыргаз малуп,
Сахӡыӡаауа исымоуп иҵәахны.
Уи санахала, исзаԥымҵеит аҳәынҭқарра.
Гәдиса
Иабатәи ҳәынҭқарроу узызхәыцуа, аҳ
ухаҵкы,
Аҵшәара ианаҿу ҳ ашьаҟа хәыҷы.
Иааҩналоит ) ерде  иГәамаси.
Расмаг
О, сишьит, сиԥсахит...
Уи ачарҳәаҩ – Ҭердеҭ алахша!..
) ерде 
Хьӡи-ԥшеи угымзааит, саҳ ухаҵкы!
Инагӡоуп қәҿиарала ҳнап иануҵаз аус.
Анаҩс исуҭо адҵа сазыԥшуп.
Расмаг
(даамаханы).
Иарбан усу?
Гәамас
Ҳнап иануҵаз аус маӡа, саҳ ухаҵкы.
Расмаг
Иҳәала, иҳәала, шьҭа иҟам маӡа.
Амала, зегьы-зегь нҭырҳәыцааны...
Гәамас
Нахогоран иҭахымызт иааникыларц
Ҩызарала ҳамаҿа, иахь иҳархаз.
Ицхыраара ада хәарҭа ҳамамшәа
иԥхьаӡа,
Ахахәылхра аԥшьигеит зны.
Дрыҳәеит усҟан ҳтәыла абаақәа зегь
рцаԥхақәа,
Анаҩс афатә-ажәтә – ир изларуша қьаф.
Иԥсыцәгьара дацәыԥхамшьакәа,
Иажәақәа хиркәшеит абас:
Расмаг иаҳра аиқәырхара иҭахызар,
Иашәҳәа сыр ааигәа ишырымбац аҳәсақәа.
Усҟан сара иасҳәеит аҭакс,
Мсаа шашьҭам аԥсеиқәырхара мацара,
Урҭ шықәԥо рыламыс мҟьашьырц,
Иажәақәа ирықәшаҳаҭхартә урҭ
шцәыбзақәам.
Ҩызара рзиурц иахьиҳәаз иара,
Мсаажәлар ишрымоу идуӡӡоу агха.
Уиакәын, саахырхәан, Ҭердеҭ
дааизныжьны сагьцеит,
Аха сара исылымшаз илиршеит Ҭердеҭ.
) ерде 
Уаҳра аҿаԥхьа ишьҭоу аус дуқәа
рыхьӡала,
Сара сизнеит даҽакала:
Исҳәо шиашоу агәра иргауа,
Аус дуқәа заԥхьа ишьҭоу аџьамқәа,
Нхыҵ агәнаа рыҽрымадара,
Нас анҭаа, россеиаа рҩызара зҭаху, урҭ
Мсаа рҩызарада ишырмоуа лыҵшәа.
Абас ала, рыгәҭакы хада –
Аимпериа аҩадантәи ақәлара –
Лҵшәак шаимуа, мсаа ртәыла
иқәымскәа ршьапы.
Нахогоран сажәақәа дрызхәыцит кырӡа,
Аҵыхәтәан дагьааит снапаҿы.
Убрааҵәҟьа иҩит ишызбоз инапала,
Дагьсыҳәеит ихьӡала схырхәан уҿаԥхьа,
Иусҭарц ари ашәҟәы маӡа,
саҳ ухаҵкы.
Расмаг ииркуеит ашәҟәеиларҳә.
Расмаг
(ашәҟәы хыртлан даԥхьоит).
«Хьӡи-ԥшеи згым Расмаг, мсаа раҳ,
ухаҵкы!
Иумхуа ҩызара сызуа зҿааурхаз уаҿа,
Аҭакс иусыркуеит са снапгьы.
Жәытәӡаахыс аџьамқәа рхәынҭқарцәа
рҟазшьа нагӡо,
Ацхыраара усҭоит аимпериа акырӡа
иаргәаҟхьоу
Уаҳра уи ахәура аҭыгараҿы.
Среигӡом сеибашьцәа, сеигӡом абџьар.
Амала, ишаԥу еиԥш, сырзыԥшуп
гәрагага-шасыс,
Мсаажәлар рҿы иаҳа инагоу
Ахацәа ирыхшаз хынҩажәаҩык ахәыҷқәа.
Аџьамцәа рыр рнапхгаҩы Нахогоран».
Аԥызацәа!
Ишәысҭаит абасеиԥш адҵа:
Мсаа иаарылышәх ҩынҩажәизеижәҩык
ахәыҷқәа.
Ахынҩажәаҩык дыҟоуп сара сԥа, аланаа
раҳәшьаԥа!
Адырра лышәҭа аҳкәажә Салимаҭ.
Дцоит Гәамас. Гәдиса иахь.
Ақәыџьма иахылҵуеит ақәыџьма.
Бзгьаус!..
Гәдиса
О, Анцәа... Саҭоумҵан исылымшаз...
(Иаҳәа ҭыган иҽалеишьуеит.)
Бзгьаус
Уи ихала дрызцеит анцәақәа...
Расмаг
Дыжәга!..
Ҭердеҭ Гәдиса ддәылигоит. Дааиуеит С а  анеи.
С а  анеи
Ацәгьа-мыцәгьа уааигәа иаамышьҭуа,
Анцәақәа ирызцаша сара ухаҵкы,
Суҳәоит анык леиԥш,
Иҟаларц зылшо ахлымӡаах ҟамларцы.
Расмаг
Ахлымӡаах ҳзыԥшым, анаӡӡеи Саҭанеи!
С а  анеи
Ус анакәха, уи мцуп,
Ирыџьшьоуп анцәақәа!
Шасыс душьҭуам, нас, ухшара?!
Расмаг
Мап. Уи мцым, Саҭанеи.
С а  анеи
Ицәгьа-мыцәгьа ирԥылаша,
Ихаҵкы-иԥсыҵкы ицаша сара...
Уи мыцхәы дыӡҟуп макьана,
Ибла хәыҷқәагь аахтны даламԥшыц
Итәыла, мышкызны дзаҳхаша.
Расмаг
Урҭ зегь хыԥам макьана.
С а  анеи
О, саҳ... Суашьапкуеит, ухаҵкы ицаша сара,
Угәымбылҩны уизыҟамларц, иузыршаз
анцәақәа.
Иузгәаар рылшоит, уаҳра усқәа
ԥыргауа.
Расмаг
Гәыбӷан ирҭарц рыхәҭам анцәақәа,
Заҳра усаз зыхшара дызгәаӷьуа.
С а  анеи
Амҩа хара дызқәуҵо, уи аӡҟы илшом ахгара,
Нас, уазхәыци, мышкызны уаныҟамла 
Уаҳра тәарҭа иазыԥшу.
Ачарҳәаҩ ихьӡҵа уԥа ссир Нарчоу,
Деиқәԥах абахҭа дҭакуп харада...
Расмаг
Саҭанеи! Бырхымҵын бҳәаақәа.
С а  анеи
Са сзыхӡыӡаауа слахьынҵа акәым,
Уареи уаҳреи рԥеиԥшоуп, ихаҵа.
Суҳәоит, саҳ лаша,
Изхымгаша амҩа данумҵан ухша.
Аҳкәажә Салимаҭ, зымч маҷу зынӡа,
Лхәыҷ иҭира аӡбахә анлаҳа,
Илызхымга дыԥсуеит, ихаҵа.
Суҳәоит... Суҳәоит, саҳ лаша!
(Икалҭ дагәӡырц далагоит.)
Расмаг
Баҳкәажә лгәы бырӷәӷәарц ахаҭыԥан,
Скалҭ бахьынҳалеит блаӷырӡышо.
Бца зымҩа!
Дааиуеит Салима 0.
Салима 
Бҽырҭынч, Саҭанеи хазына!
Ҳаизныжь сыԥшәмеи сареи.
Дцоит Саҭанеи.
Шәымҭақәак раԥхьа дықәмызт адунеи
Ԥҳәыс заҵәыкгьы, саасҭа анасыԥ змаз.
Расмаг
Саасҭа анасыԥ змаз абыкгьы.
Салима 
Насыԥ сыман аҳ дахьизысшаз,
Иаҳра имаздаша аҵеи дзызгәышьуаз.
Аха ԥхыӡ хаак иаҩызаха иниаӡааит шьҭа.
Расмаг
Шьҭа бнасыԥдан бхы быԥхьаӡоит.
Избан? Салимаҭ?
Салима 
Аҳ игәырӷьара иахьацлаз агәырҩа.
Расмаг
Аҳ имаӡам гәырҩа.
Салима 
Азхәыцра иҽеихомаз иаԥхьаҟа изыԥшу.
Расмаг
Уи дшыӡҟугьы амҩа ихигашт
Сара данысԥаха, аланаа дуқәа рҭыԥҳа
данлыхша.
Салим 
Имбацт иан лгәыԥҳәыхш агьамаҵәҟьа.
Расмаг
Ааи, ааи, ииашоуп, дыӡҟуп зынӡа.
Аха сыгәҭакы анагӡараз, аҳәынҭқарра
аԥысҵарцаз...
Салима 
Иазууазеи аҳәынҭқарра,
Уи умыздаша ухылҵ дануԥха!
Ԥсыхәа амаӡами иуӡбаз мап ацәкра?
Расмаг
О, исымазҭгьы мчы...
Салима 
Мшәан, зтәылаҿ зегь зымчу
Аҳ Расмаг уоуп ухаҭа!
Расмаг
Аԥсҭазаараҿ иҟалоит ишәизааша
Абас еиԥш аамҭақәак,
Мчы ҳәа анрымам аҳцәа, руаажәлар,
Рытәцәа рҿаԥхьаҵәҟьа.
Стәыла иалҵроуп хынҩажәаҩык ахәыҷқәа.
Баргьы саргьы иаҳҩызаха,
Зегьы ирҭахуп рыхшара.
Аԥа дышбыхшаз, уи маӡам,
Атәыла иалаҳәо, асра иаҿуп абыкь, адаул.
Нас, схатәы сихӡыӡаауа дыԥхьакуа,
Исымоузеи ҳәашьас, шасыс
Идәықәшәҵа ҳәа шәхәыҷқәа?
Уи аҳәара сылсыршаргьы, мап
сцәыркышт дара.
Уи иагьаанагашт ҳтәыла, ҳауаажәлар
рҭахара.
Бара брыхшеит аланаа дуқәа,
Ари аҩыза ахҭысқәа ирыниахьоу,
Абасала зтәыла кырынтә еиқәзырхахьоу.
Нас, ба была стәыла иазҳап ҳәа
сшазыԥшу,
Бзыхшаз рыламыс, рыхԥша нылажь
аҳәынҵәа,
Бнапала иҭабырхарцу саҳра,
Суаажәлар бнап иану?
Салима 
О, шаҟа игәыҭшьаагоузеи уажәақәа
рзыӡырҩра.
Ишуҳәаз еиԥш, исзырԥхашьом
суаажәлар,
Аха сақәшаҳаҭуп сҳәартәеиԥш,
О, ирбоит анцәақәа, ишсымам мчы.
Расмаг
Салимаҭ... бҽырӷәӷәа,
Еилкаа, иҟам даҽа мҩак.
Салима 
Ааи, ааи, сыԥшәма, ус ауп, ус...
Иҟам даҽа мҩак.
Уаҳреи ууаажәлари русқәа рыхьӡала,
Ус анаҭахха,
амҩа дықәсҵоит сгәыӷырҭа.
Расмаг
Бара быссируп! Иҭабуп Салимаҭ!
Салима 
Аха ихала амҩа ианҵара
Иаанагоит ҳнапала ишьра.
Азин сыҭа,
сыхшара сиццартә схаҭа.
Расмаг
Салимаҭ!
Салима 
Иҟам уаҳа ԥсыхәа.
Расмаг
(дигәыдиҳәҳәалоит).
Лассы еилгоит аибашьра.
Аџьамқәа рааира иарӡышт
Аурымқәа рҵыхәтәа.
Уи аҽныҵәҟьа шәаагара
Амҩа сықәлоит са схаҭа.
Бца шьҭа,
уаҵә ашьыжь амҩа бҽазырхиа.
Ахәыҷы иԥханы деилаҳәа.
Салима 
Сазыхиоуп схәыҷи сареи ҳлахьынҵа,
Ус ианаҭахха...
Расмаг
Бымшәан, Салимаҭ,
Иҳацхраауеит ҳанцәақәа.
Дцоит Салимаҭ, Расмаг акраамҭа дгылоуп уи длышьклаԥшуа.
8-тәи асахьа
Аҳҭынра. Аҳ дантәалоуп итәарҭа, аӡәы ицәигарҳәа дшәошәа, инапқәа
ахқәа ирыкәыршан икуп.
Бзгьаус
(дласны дааҩналан).
Саҳ ухаҵкы!
Ҽеи ыҟам, саҳ ухаҵкы!
Аурымқәа ааскьара иаҿуп,
атәыла былуа.
Алҩа лашьца ҩеиуеит
Џьамԥал абааҿы.
Расмаг
Ишԥа? Икаҳаит иаҳа сзықәгәыӷуаз сбаа
хадақәа руак?
Дыҟам уаҳа сԥызацәа руаӡәык?..
Бзгьаус
Нкылашьак рыҭамзар,
рацәак иадхалом аранӡа раара,
Ҵҩа рымам,
ааира иаҿуп иҭалан аԥсҭа.
Расмаг
Еиҭа урылс ахырӷәӷәарҭақәа зегьы,
Урылабжьа икамҳартә ргәы.
Бзгьаус
Мсаа ирҟазшьам агәкаҳара,
Икаҳарц алшоит даҽакы – рымч.
Расмаг
Урылс уеизгьы.
Игәаҭ агәашә азарза.
Урылабжьа ҽазнык, цқьа раҳәақәа
рхырц.
Амца еиҵырхааит аӡыршцәа.
Ишрықәырҭәара
рхамшҭааит иаарыдгылар аҭыӡқәа.
Бзгьаус
Иаҳәа изхуам, изымхыц иахьанӡа.
Хьаас иҟаҵатәым аӡыршцәа,
Иашьцылоу ақәабқәа рыршра.
Расмаг
Иугәаӷьит абас аҽԥныҳәа суҭарц уара?
Бзгьаус
Аибашьра аҽазыҟаҵара ахаҭыԥан,
ҳхацәа
Қьаф уа ачара иахатәан.
Еиханы идәықәлагәышьеит, ишрыжәлаз
анраҳа,
Аха аҽеизгара иахьымӡеит...
Абар Џьамԥал акаҳарагь зыхҟьаз.
Уамахь
(дааиуеит, дхәуп, ашьа ихьтатоуп).
Иҟам уаҳа сеибашьцәа,
иззызуаз хадара.
Икаҳаит Џьаԥшь абаа...
Расмаг
Ишԥоугәаӷьи  абас аҳәара?
Уамахь
Ԥызак ишиуалыз сус
насыгӡеит ԥсыцқьала,
Ҳамч ахьмаҷу исхарам сара.
Расмаг
Цқьа иазыҟоумҵеит уеибашьцәа.
Уамахь
Бжьасҵас еибашьуан сеибашьцәа,
Гәышԥыла ижәлан аӷа.
Уаҩ иимбац ахаҵара аарԥшуа,
Иамеигӡа ршьа кадыршуан.
Аха иԥсыҽуп, иӷәӷәам аихаӡалых раҳәақәа,
Ирызнымкыло аурымцәа рџыр аҳәақәа
Еиҩҵәа ицон рыгәҭақәа.
Анаҩс урҭ жәылон ҭаҷкәымла,
Ицҳауан гыгшәыгҵас хаԥыцла!..
Расмаг
Урҭ рхашшаара ухәом уара.
Усԥырцқьа наҟ, сыбла уҽаумырбан!
Уамахь
Убла сҽасмырбарц сылшон сара,
Аха уи ахәомызт аус.
Расмаг
Нас, иуҭахузеи сара сҟынтә?
Уамахь
Исыҭ аибашьцәа!
Расмаг
Иабаазгои сара, аибашьцәа?
Уамахь
Хышәҩык ирыдамхаргьы,
Иамх аҳҭынра ахьчацәа.
Азин сыҭ Џьал аҭшәараҿ алегион
иҩеиуа аԥылара.
Расмаг
Џьал аҭшәара
Фермопилтәи ҭшәараӡам,
Д-Леонидым аԥыза Уамахьгьы.
Уамахь
Уи аҭшәара ианахыс,
Раԥхьа иаадгылоит уаҳҭынра.
Расмаг
Иусҭоит ҩышәҩык, ига!
Аџьамцәа рыр ааиаанӡа,
Урым легионерк идамхаргьы,
Саҳҭынра аҭӡамцқәа данырба,
Иудыруаз саҳәа цҳафыр шузыԥшу.
Уамахь дцоит.
Зегь ирҭахуп аибашьцәа!
Иааг... иааг... Иабаазгои сара?
(Бзгьаус иахь.)
Даҽаӡәы дҳәаркьиуа данааи саҳҭынра,
Ихәда хусоит, иамыркыкәа снапы.
Бзгьаус
Усықәымгәыӷын рацәак,
Иазхоуп икасҭәахьоу ашьа.
Уи афҩыцәгьа исхышәшәо,
Чҳашьа сымам схаҭа шьҭа.
Расмаг
Ашьафҩы уаҳауа уалагеит уаргьы.
О, анцәақәа, изызҳәоузеи ари?
Аԥсахра ааигәахара, уаҳа акагьы.
Бзгьаус
Аҿыхара алагара,
Аҟамзаара ааигәахара зцу.
Расмаг
Аҟамзаара?..
Бзгьаус
Уцәа ианыруам уара,
Ҳақәӡаара аамҭа шааиз.
Ҳазгара акәны ишҳахьӡаз
Иҟаҳҵахьоу ацәгьарақәа зегьы.
Ишааигәахаз...
Расмаг
Аԥсра?
Изакәызеи узлацәажәо уара?!
Уара иуҭахуп сыҿҳәара ааиаанӡа
Сгәы ԥжәаны сушьырц.
Ачарҳәаҩ! Аԥсахҩы! Удәылцқьа!
Бзгьаус
Ҩызара узызуртә аӡәк, иузынхаз,
Исылшоит ацара. Иаабзиахааит умш!
(Дцарц ддәықәлоит.)
Расмаг
Мап! Мап! Умцан!.. Уҟаз ара...
Бзгьаус дцоит.
(Аԥсуа ҳәынҭқарра ахсаала дахәаԥшуеит.)
Аԥсуа ҳәынҭқарра.
О, анцәақәа!
Иузыскхьоузеи шаҟа хәыцра...
Нас, ԥхыӡ хаак уаҩызаха,
Униаӡаарцу абас, усымбакәа лабҿаба?
Мап, !
Ус ҟалар ахәҭам.
О, сшәыҳәоит, шәсыцхраа, анцәақәа!
С а  анеи
(дласны дааины).
Саҳ ухаҵкы!
Ҽырххыла дааит ихәыз ауаҩы,
Дынкаҳаит, снапы инаркны абри ашәҟәы,
Ажәак изымҳәа, инаихыҵит иԥсы.
(Ашәҟәеиларҳә илҭоит.)
Расмаг
(дласны иаахиртын,аԥхьара далагоит).
«Ҭердеҭ! Уара уаԥсан узышьҭаз
Мсаа ҳ тәарҭа.
Аха, саҭамыз,
Исызуҭом узықәсыргәыӷыз ацхыраара,
Петре абаа амҵан аибашьраҿ иаҵахеит ҳар.
Ҳхьамҵыр ауам. Уаҳаҭыраз
Исырхынҳәуеит шасыс иааушьҭыз
ахәыҷқәа,
Аӡәызаҵәык – аҳ Расмаг иԥа ида.
Уи аӡҟы изхымгеит амҩа.
Ахәҷы иԥсра лызхымгакәа,
Аԥсҭазаара нлыжьит иан, аҳкәажә
Салимаҭгьы. Нахогоран».
С а  анеи
О, зегь зымчу анцәақәа!
Зызхара еибамбац ани-ԥеи,
Ирухьази шәҿаԥхьа цәгьарас?
О, саҳкәажә, саҳкәажә лаша!
О, мсаа ;раҳ игәӷырҭазаҵәы...
(Лмыткәма ҳәо дцоит.)
Расмаг
О, шәшәизааит ишәхылаԥшу ауаатәыҩса
нашәыдкыланы,
Ԥсахрамзар ҟазшьа бзиак дызмырҵаз,
Нцәас иҟоу зегьы.
Мап, мап! Мыч рымам аҳцәа.
Ԥсахроуп адунеиаҿ аҳра зуа.
Дарыҟәа
(дласны дааиуеит).
Икаҳаит ҳбаақәа.
Уаҳра хҟьоуп шьаӡа-гәаӡала.
Аԥхасҭа ду шрымоугьы рхаҭақәа,
Аурым легионқәа индырҵәеит
Хә-нызқьҩык ҳаибашьцәеи,
Ҩынтә инеиҳаны – аҳәсеи ахәыҷқәеи...
Абасала, маҷӡакоуп инхаз
Мсаажәлар зегьы ндырҵәарц.
Уаҳа иҟам уаҳра...
Сызлаухәарц узыҳәоузеи аҵыхәтәанӡа, саҳ?
Расмаг
Зегьы иреиӷьу шьҭа са сзыҳәа аԥсроуп.
Уца.
Дарыҟәа дцоит.
Сабаҟоу, мшәан? Аҳҭынра?
Аха, мшәан, сызусҭада сара?
Мап, мап!
Иҳәынҭқархаша Расмаг сакәӡам сара.
Дҳәынҭқархоит, хымԥада,
Ианаамҭаз исзеилымкааз Нарчоу – сара сԥа.
Уи илшоит реидҵара
Бызшәала еизааигәоу ажәларқәа зегьы.
Иаԥиҵоит амчхара ду змоу,
Ауаарацәа зну аҳәынҭқарра ду.
Ихьыԥшым Аԥсуа ҳәынҭқарра,
Аимпериа иаҿагылаша.
Мап... мап... сара сакәым аҳәынҭқар Расмаг.
Ишәаҳауама, шәиԥхьыӡ згымхаша
анцәақәа?!
Сара сакәӡам аҳәынҭқар Расмаг.
Уи дрыԥсахит, чарҳәара изыруит...
Дабаҟоу Ҭердеҭ алахша?!
) ерде 
(даацәырҵуеит. Иаҳәа ҭыган икуп).
 сыҟоуп, Расмаг!
Уаҳра тәарҭа сыдугаларц уҭахызар?
Расмаг
Абар,  узышьҭаз!
(Иаҳәа ҭиԥаауеит.)
) ерде 
Уҽырҭынч, Расмаг!
Уаҳра ашьаҟа аҵшәахьеит –
Узыхӡыӡаауа умам акгьы.
Еиӷьуп инагӡа ак иузынхаз –
Ухала урызца унцәақәа.
Ажәа усҭоит ишаасмыртуа,
Хьӡыда-ԥшада, шәаргәындала ушҭахаз.
Утәылаҿ инхаз џьоук ҟалар раҳ,
Фырхаҵала дҭахеит рҳәалап.
Расмаг
Расмаг дреиуам зхала аԥсра иазцо!
Дижәлоит Ҭердеҭ. Аҳ итәарҭа иакәшо аисра иалагоит. Иаацәырҵуеит аурымлегионерцәа. Раԥсақәа рыла Расмаги Ҭердеҭи
аисра иаҟәырхуеит.
Расмаг имч зегь еизганы алегионерцәа
дреисуеит, аха дара иаҳа-иаҳа раԥсақәа рԥынҵақәа дрыбжьаркуеит, иара есааира дхьаҵуеит. Иаҳра тәарҭа днықәгылан, ишимчу
иаҳәа аԥсақәа ирыжәиҵоит. Еиҩҵәоит иаҳәа. Иара даадгылоит
аҭӡаҿ икыду «Аԥсуа ҳәынҭқарра» ахсаала, гәышԥыла ихьчо. Алегионерцәа
раԥсақәа
наилаҵан, иара уа дынкыддырҟацалоит.
Ҭердеҭ дгылоуп, иибо гәахәала дахәаԥшуа. Даацәырҵуеит  Иоанн
Дакика. Ҭердеҭ даагәаҭан, иаҳәа изқәа иналаирҟацоит.
) ерде 
(ибжьы аарла иҭкаауа).
Избан?..
Иоанн
Уара инаугӡеит абазилевс инапынҵа, –
Саргьы инасыгӡоит исиҭаз адҵа.
Ҭердеҭ дыԥсуеит. Ҩыџьа алегионерцәа ишьацәа данкны дыргоит.
Иоанн
(ибжьы ҭганы).
Даажәг Нарчоу!
Алегионерцәа дрыгәҭылакны, дааргоит знапқәа даҷла иҿаҳәоу
Нарчоу. Ибоит иаб дахькыдырҟацалоу. Изымычҳакәа, илаԥш
ааиҟәиган,
днышьамхнышгылоит уи иаԥхьа.
Иоанн
Кырӡа сеигәырӷьеит, сҩыза,
Уахьызбо абас уеибгаӡа.
Нарчоу
Суаажәлар ршьала стәыла зкәабаз,
Мап ацәыскуеит уҩызара.
Иоанн
Византиатәи аимпериа аимператор
Абазилевс Иустиниан
Иҟаиҵеит абас еиԥш ҩ-дҵак:
Дықәгатәуп мсаа раҳ Расмаг,
Аимпериа амаҵура даԥсахар,
Уи иаҳра иҭатәуп иԥа Нарчоу.
Нарчоу
Исызиаҳәа абазилевс,
мсаажәлар иахьа нахыс
Аимпериа гәрагара рылзмыршаша
Ахәра бааԥс шырниҵаз.
Исызиаҳәа,
Дамеигӡакәа ишкеиҭәазгьы ршьа,
Аха ишилымшаз ихәаҽырц,
Жәларык рдоуҳа.
Исызиаҳәа даҽакгьы!
Зегь зыхәлабго аимпериа-гәылшьап,
Мышкы зны еилабганы ишцо,
Ихәаҽны ирымоу ажәларқәа,
Анцәа иҿынтәи ахақәиҭра шырзыԥшу!
Иоанн
Аимператор-Хаҿымра изеиҭасҳәоит,
Угәаҟажәақәа зегьы.
Анцәа ибоит, –
Уи акоуп исылшо уара узы.
(Дцоит, ицугьы наишьҭалоит.)
Нарчоу
(ибжьы ҭганы)
Аҳаҳаи мсыжәлара!
Ӡәыр шәыҟазар сыбжьы заҳауа,
Шәҽааидышәкыл амарџьақәа!
Аҳаҳаи ашәақәлацәа!
Аҭак дазыԥшуп, аха бжьыкҳәа гаӡом, зехьынџьара ҭынчроуп. Маҷмаҷ ацәара иалагоит алашара, аҵыхәтәан зынӡа инҿыцәаауеит.
Уажәы алашара иқәԥхоит Нарчоу заҵәык. Асцена аганқәа рҿынтәи
лашара хәыҷқәак аацәыҵыҷҷо иалагоит. Урҭ макьана иӡыргам.
Ҷыдала алашара налықәыԥхоит ԥҳәызбак. Ари  Мрамза лоуп.
Мрамза
Шьаӡа-гәаӡала иҭәуп ҳаԥсҭақәа.
Иқәыццышә иблуп ҳ-Аҟәа-баагәарақәа.
Ҳамцахә дырцәеит, Нарчоу...
Иԥсит, иӡит,
Уаҳа иҟам мсыжәлара.
Нарчоу
Ус ҟалашьак амаӡам,
Ԥыҭҩык нымхакәа иҟаӡам.
Жәантә ҳаршьыргьы,
Жәантә ҳархәыргьы,
Жәантә ҳгылароуп, ҳазҭахым рызцасгьы.
Даҽа мҩакгьы ҳамаӡам,
Аԥсра азакәӡам ҳзишаз анцәа!
Иагьа ԥынгыла ҳаузаргьы,
Ҿыц еиқәаҳҵоит ҳамцақәа!
ҩ иалагоит  реизгага абыкь абжьы.
Анзор МыАмра атыҩ ианаку
Ибаҳауама Мрамза, абыкь абжьы!
Абыкь иасуа даныҟала, – дҟалоит изаҳауагьы!
Абыкь абжьы шгац игоит. Иалагоит ахоралтә музыка. Маҷ-маҷ алашара иналагоит, иаҳа иӡырганы иааԥшуеит ацәашьқәа зку, зыхцәқәа зқәыԥсоу, шкәакәала еилаҳәоу аҭыԥҳацәа. Аҭӡы иадырҟацалоу Расмаг иахь иҿынеихоит. Нарчоу, иаб инапы иаларԥсны иаку зыгәҭа еҩҵәоу аҳәа аамхны иаанкыланы, азалахь дыԥшуа.
О суаажәлар... Анцәа ихашҭыз иахьазы.
Рыцҳашьарак злам ари адунеи лашьцараҿ
Аагашьа змамыз алашара иахьынҳалаз,
Зымчи згәаҳәареи ззеиқәмыршәаз,
Иагьақәдырӡыз мсыжәлара.
Ишәзамуит иахьазы...
Аха иӡым зегьы.
Ицааит ашәышықәсақәа!
Ицааит азқьышықәса!
Агәра жәга,
Ҳара ҳганахь дшыҟало Анцәа.
Иахьа ҳхақәиҭра мра атыҩ ишакугьы,
Уи мышкымзар, мышкы зны
Ишеишеиуа ҳтәыла ишахаԥхо!
Агәра жәга!
Аԥарда
1974, Аҟәа
АШӘҚӘА ЗЕГЬЫ АНААРТУ
Ҩ-қәгыларак змоу аҭоурыхтә драма
ИАЛАҚӘОУ:
Дамеи – анхаҩ нага
Ҳамида – уи иԥшәмаԥҳәыс
Бадра – урҭ рԥеиҳабы
Расҭа – урҭ рԥеиҵбы
Алықьсандр Чачба– аԥсуа ҭауад, апоручик
Маан Ҟамлаҭ – аԥсуа аамсҭа, аҭырқәа фицар
Алиас
Кәынҵал – ахнаҩ быргцәа
Баџьга
Маевски – аштабс-капитан
Кравченко – Аԥсны иҟоу аурыс ар рнапхгаҩы, аинрал-маиор
Уи иадиутант – афицар
Алхазов – аинрал-леитенант
Шьевқьеҭ – иӡхыҵыз аҭырқәа ар рнапхгаҩы, адмирал
Ҳасан-али – уи иадиутант
Селим – аҭырқәа ԥашьа
Меҳмеҭ – аҭырқәа фицар
Џьанбулаҭ – адыга еибашьҩы
Ажәа змам: аурыс фицарцәа, амилициауаа, аҭырқәа еибашьцәа.
Ахҭыс мҩаԥысуеит, Аԥсны, 1877 шықәса аԥхынразы.
АКТӘИ АҚӘГЫЛАРА
Актәи асахьа
Актәи асахьа злаатуа азеиԥш адекорациаҟны имҩаԥысуеит уи анаҩстәи асценақәа зегьы. Ари аҭыԥ, аԥсуа ҭаацәара ирыбзазарҭо, аурыс енралцәагьы, аҭырқәа ԥашьацәагьы иахьыртәарҭоу Аԥсны иаҟәырҷахоу ҭыԥк акәны иҟоуп. Ҭагылазаашьалеи, хҭыслеи еиԥшым асахьақәа анаатуа, урҭ ирықәнагахаша аҩнымаҭәақәа рыла еиҿырцаауп. Иааԥшуеит Аԥсуа баагәара уаҩы игәалазыршәо, зыгәҭа шьоу, аха макьана аилаҳара аҟынӡа иҟам ахаҳәҭӡы ахәҭак. Уи агәҭаны икыдуп ахымаа. Аҭӡамц агәҭа инақәыршәаны хыхьынтәи илашьҭуп, насгьы иара аҭӡамц ашьҭахь ала инаваӡ ицоит ауаҩы имаҿа асахьа зну ажәытәӡатәи аԥсуа бираҟ. Адашьма армарахьтәи аган аҟны аԥхьатәи иаҳа иазааигәаны еиқәуп ахәышҭаарамца уи иахакнаҳауп ачуан. Адашьма иахьазеиԥшу агәҭаҟны игылоуп наҟ-ааҟ арымӡ ауқәа звагылоу аишәа хәхәа. Ҳамида уи афатәқәа ықәыргыло архиара даҿуп. Насҭха аҭӡы ааигәара иҽмырҵысуа хәыцрак дҭанагаланы иан длыхәаԥшуеит Расҭа.
Расҭа (ихәыцра маҷк даалҵны). Сан! Изхыршьаазеи сашьцәа?
Ҳамида илмаҳазшәа дызҿыц даҿуп.
Цәгьарас ирузеи, сан?
Ҳамида (иажәа ахыго). Уааскьаны уаагыл, нан! Ацәашьқәагьы аҳаркуеит шьҭа.
Рас  а (игәы иалырсны). Саб саниазҵаауа, анхара аӡбахә
цәыригоит, бара бакәын... (Иаҳа дацраланы.) Еснагь
схәыҷума сара?..
Ҳамида (лгәы нҭыԥсаауа). Анцәа ҳрыцҳашьа... Аригьы...
(Дааиԥхьхәыцааны, акыр лҽаарҭынчны.) Рхы рзымыхьчеит,
нан. Рымч змырхашаз асыԥса иаҿагылеит...
Рас  а. Нас, Бадра?.. Изыхҟьазеи Бадра ицара?
Ҳамида. Ихарамхәыцра.
Рас  а. Ихьзеи сан, уеизгьы?..
Ҳамида. Иумаҳахьеи нан, ахәац иахьыз. Акаамеҭ
ҟалоит
анырҳәа аблақәа ҭнахит уи рымбарцаз... Ҳара
ҳаҩны
ҳаҟоуп, иара?.. (Аишәа дахаԥхьошәа дматанеиуеит.)
Уабгьы дынхаӡеит... Аишәа уахылаԥшла, нан, сара
ацәашьқәа аазгоит. (Дцоит.)
Рас  а (ахәыцра иаҳа дынҭанагаланы). Ацәашьқәа...
Ацәашьқәа... Ацәашьқәа... Агәаҟразы иаҳаркуа маҷушәа...
Иаалырҟьаны ахысбжьы гоит. Расҭа ихәыцра даалҵны ахышә
днылагыланы дӡырҩуа даагылоит. Еиҭа ахысбжьы гоит. Уажәы
иаҳа иааигәаны. Расҭа дласны аҭӡаҿы икнаҳау ашәақь книхырц
инапы наирххон еиԥш ашә ала дааҩналоит бџьарла еиқәных иҟоу,
знапы хәу Бадра.
Бадра (Расҭа даагәаҭаны). Расҭа! (Игәыдеибакылоит.)
Исышьҭоуп.
Расҭа дласны ашьҭахьтәи ашә ааиртуеит, Бадра уи ала дцоит, Расҭа
даанаԥшы-ааԥшны аҭӡаҿы икнаҳау ашәақь аакныхны ахышә
дкылԥшуа даагылоит.
Ҳамида (ацәашьқәа лыманы дааиуеит. Лгәы ҭынчымкәа).
Иҟалазеи?
Рас  а (ишәақь длаханы, инмырԥшуа). Акгьы... Хысыбжьқәак
ааҩуан... Џьоукы шәарыцозар акәхап.
Ҳамида. Нас иуку иазууазеи?
Ашәқәа зегьы анаар ту Анзор МыР а с  а. Ус баша иааныскылеит. Ажьакца иагеит, ирыцқьатәуп...
Ҳамида. Иахьыҟаз иҟаҵа!
Расҭа ашәақь ахькнаҳаз иныҟаиҵоит.
Аҵәыџьмца уааха.
Расҭа дласны ҵәыџьмцала
ацәашьқәа аиркуеит. Ҳамида урҭ акакала
аишәаҿы
рықәргылара дналагоит. Расҭа иан лҿаԥхьа аҽырҭынчра
иҭахны, аха игәы иҽанны ашәақь ахьыкнаҳау дазааигәаны днагылоит.
Ҿыжжыҳәа бжьык гоит. Ари агәашә абжьоуп. Расҭа
иаҳа
игәиҽанны ишәақь амҵасра иҽазырхианы ашәахь дыԥшуа
дгылоуп.
Дааиуеит Дамеи. Расҭа рацәак инмырԥшуа иҽааирҭынчит.
Уаанхаӡеит уанаџьалымбеит... Ауаа реишәақәа дыргылахьеит,
ҳара...
Расҭа Дамеи днеиԥыланы уи ижәҩахыр иаақәихыз ихҭарԥеи
илабашьеи ааимхны урҭ рҭыԥқәа рҿы иныҟеиҵоит. Дамеи Ҳамида
илҳәо аҭак ҟамҵакәа уажә иааҩуа иалагаз акәыкәу абжьы дазыӡырҩуеит.
Дамеи (Расҭа иахь). Иуаҳауоу, дад?!.
Рас  а. Ҵыԥхгьы мшаԥазоуп раԥхьаӡа абжьы анга.
Дамеи. Ус ауп, аха ҵыԥх уи абжьы аилыргара уадаҩын.
Сынтәа даҽа аамҭак иеиԥшымкәа уи абжьы лахҿыхуп,
иҵаруп. Сара убас исаҳауеит, у?
Рас  а. Ус акәхап...
Дамеи. Ус ауп, дад, ус!.. Даҽа ааԥынрак еиԥшым
сынтәатәи ааԥынра! Ажәабжь ҳзааигеит Аҟәатәи ачынуаҩ,
иахьа.
Ҳамида. Иҟалазеи?..
Дамеи. Аурысқәеи аҭырқәцәеи реибашьра хара
имгакәа еилгоит ҳәа адырра роузаап. Аҭырқәцәа ртәылахь
ахьаҵра иаҿуп, иҳәеит. Рыбӷашшара ԥырҵәазаап,
сқәақәра
ргааит!..
Ҳамида (гәыбӷан иҭо). Закәызеи уара!.. Уҷкәын
дрылазаргьы уздыруамеи... Иуцәажәашьоузеи?..
Дамеи (ҳамҭак ҿымҭуа). Ихы зықәиршәаз ауп... Усс
имоузеи?..
Ҳамида. Уааскьаны аишәа уаахагыла, иахьа мшаԥуп.
Ҳаҷкәынцәа рыԥсы иабап, уааскьа...
Дамеи (аишәа днахагыланы). Сара сеишәа дара ахагылазар
акәгәышьан, аха изурызеи... дара ус ирҭаххеит...
(Аҵәца аанкыланы аҩы нкарҽҽо ихиҭәалоит, нас ҿыц
иаарҭәны
иаанкыланы.) Иа, зхьышьаргәыҵа сакәыхшоу!
Иҳахьыз
ҳахьит, аха иаҳмыхьыц абааԥсы ҳацәыхьча. Изныкымкәа
ҳауаажәлар ршьеи рылаӷырӡи рыла икәабоу
ҳ-Аԥсны ацәгьара иабахьоу
азырха, ҳауаажәлар ахыцҩыц инхаз ҳадгьыл иазнырха...
Аӷьеҩҳәа иаатыз ашә ала иааҩналоит бџьарла
еиқәных иҟ ҩыџьа
амилициауаа.
Иҟалазеи дад?
Дара Дамеи иажәақәа рмырҳакәа аимдара иалагоит.
Ҳамида (илзымбатәбараханы). Шәзышьҭоузеи нан,
ҳзыниазеи?..
Дласны дааҩналоит Алы  ьсандр.
Дамеи. Бзиала уаабеит, дад, Алықьсандр!
Алы  ьсандр. Бзиара збаша, сабаӡӡеи! (Длаҟәны
Дамеи
икәымжә акалҭ днагәӡуеит. Уи збаз амилициауаа
аимдара
иааҟәыҵны рҽыриашаны иаагылоит.) Ҽаанбзиала
шәнеиааит зегьы! (Амилициауаа уажә ибазшәа.) Шәзышьҭоузеи
ара?!
Актәиамилициауаҩ (иаҳа иҽааидыԥсаланы).
Апатын
апаручик! Ара, амӡырхаҿы ашьа аабеит.
Ҳамида (иаалҿыҵҟьаны). Закә шьоузеи?!
Алы  ьсандр (дааԥышәырччаны). Мшаԥуп иахьа.
Аныҳәа ԥсаҭатәда имҩаԥысӡом. (Ҳамида дналзааигәаханы,
даалеихырхәаны лнапы днагәӡуеит.) Бышԥаҟоу,
санаӡӡеи?
Ашәқәа зегьы анаар ту Анзор МыҲ амида. Сыҟоуп, нан... Ухаҵкы ицаша сара...
Дамеи. Иҟалазеи, Алықьсандр?
Алы  ьсандр. Ашамҭазы аҭырқәцәа канџьала џьоукы
ӡхыганы иоурыжьын ҳрышьҭоуп.
Дамеи. Изусҭхарыдашь?
Алы  ьсандр. Изусҭзаалак, абзиа згәы иҭоу ракәым.
Ҳанрышьҭала, ҳаиҿахысраҿы ҳара иҳаиуаз ҩыџьа рхәит.
Дамеи. Усгьы шәаатәа, дад, иҳамоу ала акы шәнацҳап,
иагьҵасым... Урҭгьы шәрыхьӡап, иабацари.
Алы  ьсандр. Мап, атәаха ҳазҭада, сабаӡӡеи уххьызгеит.
Сшымҩасуаз ҽаанбзиала ҳәа нашәамҳәакәа сзымцеит.
Аиҳараӡакгьы сыззааиз – ирхәыз унарыхәаԥшыр
сҭахын, урацәоуп, аха...
Дамеи. Иабаҟоу дара?
Алы  ьсандр. Аусҳәарҭаҿы инаргеит. Иузыԥшуп,
сабаӡӡеи.
Аҩбатәиамилициауаҩ. Апатын апоручик! Ҳзышьҭоугьы
дхәуп, насгьы абри агәарабжьара дшыбжьалаз
аабеит.
Алы  ьсандр. Нас, шәызгылоузеи ара?! Шәсышьҭал!
Алықьсандр амилициауаа иманы дцоит. Зегь ҿымҭуа игылоуп
ҳамҭакы.
Дамеи (Расҭа иахь). Дызусҭада?
Рас  а . Бадра.
Аҩбатәи асахьа
Иҟац адекорациа. Бадра арымӡ дықәтәаны инапы аҿаҳәара
даҿуп. Агәашә абжьы гоит. Уи заҳаз Бадра дааҵҟьаны иабџьар
аашьҭԥаа игәиҽанҵаны ахышә дынкылԥшуеит, аха ишәарҭоу
акгьы шыҟам иныԥшуа иҽырҭынчуа ишәақь днахоит. Дааиуеит
дшааԥсоу зныԥшуа Дамеи. Адәахьала иааҩуеит ашамҭаз шакәу
ҳзырдыруа арбаӷьқәа рҿыҭбжьқәа, ауасақәа реилаҟаара, лакгьы
иныҵакшәа ишуеит. Бадра ишәақь нкыдыргыланы иаб днеиԥыланы
илабашьеи ихҭырԥеи ааимихуеит.
Бадра. Агәхьаа уасыргеит... (Дамеи ҿиҭуам). Иҟоузеи
уахьыҟаз?
Дамеи. Ухьаа шԥаҟоу?
Бадра. Иуадаҩым. Издыруа иреиуоума? (Дамеи аҭак
ҟаиҵом.) Ҳара ҳтәылахь ҳаауеит, дара хымцала иаҳԥылоит...
Дамеи. Зашхәа уҭоу иашәа ҳәатәуп, иахьатәи аамҭазы.
Бадра (Дамеи иажәа далымгацкәа). Зашхәа уҭоу иашәа
ҳәа, аха уара уашәагьы ухоумыршҭын, маншәаларак
ануба, ишхәа аԥсҟы уара иахьуманшәалоу ирҵәи. Абас
ауп уажә ишныҟәатәу.
Дамеи (уаанӡа иааҩналаз Ҳамида ихы налықәкны).
Быҷкәын баша бицәшәон. (Аҵәы алаҵо.) Ахшыҩрҵагақәагьы
ҳзааигеит. (Еиҭа Ҳамида лахь.) Расҭа дабаҟоу?
Ҳамида. Лацәааихьшь ҟарымҵеит аҩыџьагьы. Ишцәажәоз
аҵх аархыргеит. Ашамҭаз ауп Расҭа данышьҭала.
Дамеи. Дыргыл. Адгьыл аҩара ишаҿу имбаӡои...
Иаҳзынхаз
ахәыҷгьы ианаамҭоу ианҳзыламҵа...
Ҳамида дцоит.
Бадра. Шәыдгьылқәа шәымырхит...
Дамеи. Иҟарҵарызеи нас, зегь шәықәҵны шәанца.
Ажәырҭ ахысны ишьҭазар хәарҭарас иалоузеи? Ҳамч
зықәхоз
ҳзынрыжьит, ҳара иҳазхоит.
Бадра (ихы наиқәжьны). Закә рыцҳароузеи, ауаҩытәыҩса
иԥсадгьыл аҟны дшыҟоугьы иара итәы иара
данақәиҭым.
Дамеи (даахәыцны нас даақәыԥсычҳауа). Уи зыԥах
акгьы ыҟаӡам, дад. Ирацәоуп атәылақәа, аха ауаҩы изы
ԥсадгьылс иҟоу акоуп. Убри ада ԥсыхәа шимам дырны
иҽаларԥсны икызароуп дзыниалакгьы. Иқәҵны ацара
мариоуп...
Ашәқәа зегьы анаар ту Анзор МыБ адра. Сара наӡаӡа ҳәа сымцаӡеит, саб. Сааит ишубо...
Дамеи. Аха ҭынч унхартә еиԥш аашьа уҽузақәмыршәеит.
(Дҩагыло.) Башаӡа ҳтәоуп. Лашьцаанӡа ҳааԥшып
сгәахәын, аха ԥшышьа ҳамаӡам, амаҵуарқәа реиԥш
ақыҭа иалоуп. Уҽеидкыла.
Бадра. Ҳабацо?..
Дамеи. уаҩы душьит, Бадра. Иҟалап уара ухымҭа
акәӡамзаргьы, аха хырқьиашьак умаӡам.
Бадра (дааиԥхьхәыцааны). Ахырқьиара салагап ҳәагьы
сгәы иҭаӡам. Сызшьырц зҭахыз дысшьит. Ҳара
ахысра
зынӡаскгьы ҳгәы иҭаӡамызт – дара роуп иаԥшьазгаз.
Дамеи (иааџьбараны). Усгьы егьысгьы ауаҩы дҭахеит.
Нхыҵ ҳнеир, узҵәахыша ҟалап. Мышкызны ухынҳәып.
Бадра (дааиԥхьхәыцааны). Саб! Сара баша смааӡеит,
сымалагьы сыҟаӡам.
Дамеи. Уи сцәа ианырхьеит. Нас?
Бадра (дааиԥхьхәыцааны). Сызлацәажәарц иҟоу
даара
ухшыҩ азушьҭыр сҭахуп. Насгьы уахаҵгылап ҳәа
даара агәыӷра ҳамоуп.
Дамеи. Ишәымоуп!? Сузыӡырҩуеит.
Бадра (иҽааизганы). Мызқәак раԥхьа, Ҭырқәтәыла
инанагаз аԥсуа хҵәацәа иреиуаз арԥарцәа ҳааизырган
Сулеиман-ԥашьа ҳнаирҭан Булгарисҭанҟа ҳаргеит. Имаҷымкәа
агьааурқәа ршьа каҳаршит. Ҳарԥарцәа рахьтә
зхы ақәызҵаз рацәаҩхеит, аха уанӡа уаҩ иимбацыз ахаҵара
аадырԥшит. Асулҭан даҳмырԥхашьеит – инхаз ҳаԥсгьы
даԥшәмахеит иара. Амца ҳалигеит. Сара сназлаз
гәыԥҩык иҳаҭәеишьеит иханахь анаԥхьара. Иааҳарԥшыз
ахаҵара ахә ҳаракны инашьаны, ҭабуп ҳәа ҳаиҳәеит.
Имӡакәа
гәаартыла иҳаиҳәеит анаҩс игәы иҭазгьы.
Ишаабоз
ишҳаҳауаз аллаҳ дуӡӡа иҿаԥхьа ҭоуба шьҭеиҵеит,
раԥхьа
Аԥсны, нас Амраҭашәаратәи Кавказ Нхыҵ-Аахыҵ
иқәынхо
ажәларқәа зегьы рхақәиҭтәразы имч илша
дшамеигӡо.
Рас  а дааиуеит.
Дамеи. Шәаргьы шәимҵахырхәаны иҭабуп шәҳәеит.
Игәра жәгеит, ус акәу?
Рас  а. Асулҭан дуӡӡа ус ажәа аниҳәа игәра шԥагатәым,
саб!..
Дамеи (Расҭа ицәажәашьа игәамԥхакәа). Аҵх баша
иԥышәҽуазаарымызт... (Расҭа иахь.) Уара иуусу ацәмаа
аанкыланы ацәаӷәароуп... Уца, абыржәыҵәҟьа!
Рас  а. Саб...
Дамеи. Уца сҳәеит.
Рас  а (игәы иалырсны). Ацәаӷәарада ари адунеи аҟны
уаҳа акгьы ыҟамзар, сцоит нас... (Дласны дцоит.)
Дамеи. Дцәаӷәалааит, драшәалааит...
Бадра. Даҽак иҵарц уҭахым, аха аҭагылазаашьа
инарҵоит, мышқәак рышьҭахь.
Дамеи. Мышқәак рышьҭахь?.. Еиҭа ашьакаҭәара... О,
Анцәа! Ҳақәӡаара уацхраарц уӡбама, ма иҳалоу ԥушәарц
уаҿу?.. (Бадра иахь.) Нас, Аԥсны акәаҳара зыӡбаз шәрыцхраарц
шәыӡбеит...
Бадра. Избан ус, саб?.. Ҳара ҳаара–Аԥсны ахақәиҭтәроуп
хықәкыс иамоу.
Дамеи. Зыҟнытә?
Бадра. Аҳәынҭқар иуаа ирыхҟьаны иԥсаҟьаны атәылақәа
ирылаԥсоу ҳауаажәлар ҿыц абра реизгаразы
ихәарҭа
духоит, иҟалаша ахҭыс аҿы Ҭырқәтәыла аиааира
анага. Ҳицхраароуп асулҭан, ҳхы даҳархәароуп ҳагәҭакы
анагӡараҿы.
Дамеи. Сгәы исанаҳәоит рҽеишьа змауша хлымӡаахк
ҟаларашәа.
Бадра. Ус иагьыҟалоит, ҳҳәоу еибаркны ҳанеидымгыла.
Абри аус аҟны иулшо рацәоуп, уҳацхраароуп, саб.
Дамеи. Иҟасҵарц иуҭахузеи?
Ашәқәа зегьы анаар ту Анзор МыБ адра. Зажәа акрылнахуа уаҩуп уара. Уеиԥш зеиԥшу
уҩызцәа аашьҭыхны, ажәлар, иааз иҳадгылартә иҟашәҵароуп.
Дамеи. Уара ишуҳәо еиԥш ажәлар рыхшыҩ кьаҿым,
аҭырқәцәа ирзааргахьоу агәырҩақәа рхашҭыртә аҟынӡа?..
Бадра. Ирхадыршҭыроуп, – мамзар иаақәхоит ҩызада.
Дамеи. Аӷа иҩызара шьҭызхыз қьар алиго зымбацт.
Бадра. Аамҭа ҳара иҳацныҟәоит иахьа.
Дамеи. Ус акәны збом.
Бадра. Асулҭан даарак ҳгәырҩа дшамго ҳзымдыруа
ҳаҟам ҳара. Иара дзышьҭоу Кавказ агароуп. Ҳара – Аԥсны
ахақәиҭра азааганы, аҳра аиҭашьақәыргылара.
Дамеи. Уи ҟазшьа змам ауп, иахьазы. Иагьаамҭам,
изылшаша ауаҩгьы дҳамам.
Бадра. Дҳамоуп, саб! Ҳара ҳаԥхьагьы дгылоуп иара–
уаҩ илам злоу, аԥсуа жәлар иргәашьамху, раҳра ахагылара
зылахь иану ауаҩы – уара уааӡамҭа Маан Ҟамлаҭ.
Дамеи. Ҳаи, сыҷкәын! Дарбану зыгәра угаз!.. Маан
Ҟамлаҭ!.. Ҟамлаҭ иеиԥш иҟоу ауаа ирылшо рацәоуп.
Анцәа дырмеигӡакәа ириҭеит агәамч, аха иримҭеит зегьы
ирыцку аҟазшьа – ргәамч зегьы руаажәлар гәыблыла
рыхьчара азкра. Ирылеимҵеит арыцҳашьара, аамҭа
амаршәа
кны азнеира, харахәыцрала ахымҩаԥгашьа.
Ргәамч инаԥызаны аԥсыцәгьареи ашьыцреи рылеиҵеит.
Ааи, ааи сыҷкәын! Ажәытәӡа аахысгьы ҳрыцҳарақәа
жәпакы ирхыҵхырҭоу ҳаҩнуҵҟа ииуа, иахьанӡагьы хәаҽышьак
змауз, ҳмилаҭ шьылазырбахьоу ашьыцра мыжда.
Ицқьам уаҩуп Ҟамлаҭ. Иашаҵәҟьаны, иҟалап Аԥсны
аҳра аиҭашьақәыргылара дашьҭазаргьы. Аха уи ижәлар
рзакәым дзаҿу – урҭ тәыс иҟаҵаны рхагылароуп
хықәкы хадас имоу. (Дааиԥхьхәыцааны.) Аха, абри уара
усс иумоузеи, узицузеи икалҭ унылаҳауа? Усс иумоузеи
Балкан? Ауаа рхақәиҭразы игылеит – уара ршьа кауршуеит! Арахь убақь уасуеит ахаҵара ааҳарԥшит ҳәа. Уи
аҟара шәанхацәаз шәықәҵны шәымцандаз арантәи.
Ишәыхьчандаз шәыԥсадгьыл, ианаму, шәҭахандаз ара.
Уи иаҳа ихаҵаран, хьымӡӷ амамызт. Аха шәара...
Бадра (иаб иажәа днаԥыҩланы). Ҳара ҳхацәоу ҳшәаргәындақәоу
здыруа рацәаҩуп. Иззымдыруа ракәзар, лассы
ирдырырц иҟоуп.
Дамеи (дааицрашәаны). Саб иԥс аныс, иакәым шысуруа!
Ашә даалагылоит аишәа рхианы иаазго Ҳамида.
Ҳамида. Иҟалазеи, ишәыхьзеи?
Дамеи (ихҭарԥеи илабашьеи аашьҭыхны). Ҳаҷкәын
ҳара даҳзымааӡазт, дааӡаны даҳзаарышьҭит. (Еиқәԥсы
игылоу Бадра илаԥш џьбара неихганы.) Абџьар акәым уара
иухәҭоу, алабоуп. Ауасахьча илаба. (Ҳамида лахь.) Алықьсандр
дааиуазар даасзыԥшааит. (Дласны ддәықәлоит.)
Ҳамида (аишәа наргыланы Дамеи иахь). Уабацои
уара, уҷкәыни уареи шәааидтәалар... Уабацои?..
Дамеи лықәҿымҭкәа дцоит. Ҳамида илҳәара лҿамшәо Бадра
днеиҿаԥшуеит,
иара дышьхынԥсылазшәа иаб дызлацаз ала дыԥшуа
дгылоуп.
Ишәыхьзеи, нан?
Бадра иан лажәақәа имаҳаӡазшәа дышгылац дгылоуп.
Ахԥатәи асахьа
Иҟац адекорациа. Иҟоуп: Кәын  а л, Алиас, Б а  ьга, Дамеи.
Еидшыланы
рцәажәашьа шыҟоу ала, еилаӡбоижьҭеи кыр шааҵуа
рныԥшуеит.
Бадра наскьа акәакь аҟны дгыланы рықәҿымҭуа
дырзыӡырҩуеит.
Кәын  а л (дацраланы иажәа нагӡо). Егьырҭ зегьы
ҳарҟәаҵып.
Жәаха шықәса уажәаԥхьа, жәытәӡаахыс иҳаАшәқәа зегьы анаар ту Анзор Мымаз Аԥсны аҳра леихарбгаланы, нцәак иеиԥш ҳазхәаԥшуаз
ҳаҳ хазына Ҳамыҭбеи ҿааҳәыра имоуа дыхҵаны
дырмышьҭӡеи? Уи ала ҳауаажәлар хра рызҭо дрымамкәа
иҟарымҵаӡеи?..
Б а  ьга. Дамеи ухаҵкы! Мшәан, иухашҭма уара
ухаҭа узхаану? Урҭ ракәӡами Нхыҵи-Аахыҵи ашьхаруаа
ртәылақәа иаҭымха инырмыжьыр ада ԥсыхәа рымамкәа
иҭазыргылаз? Дара реибашьцәа рхымца акәӡами уԥацәа
ҩыџьа ргәы ҵыблаа иказыжьыз?.. Шаҟантә урабашьхьази
ухаҭа! Нас, уажә уацәас ишьҭухырц зуҭаххазеи? Ишәзеилоузеи
дареи уареи? Изхаушшаауазеи?
Дамеи. Шәхаҵкы сцеит! Шәара шәеиԥш иҟоу, жәлар
русазы злабашьа иахаԥсхьоу ауаа нагақәа ишәаҭәаны
збом ҳаазҭагылаз аамҭа бааԥсы абас амаршәа мкыкәа
шәахьазнеиуа. Иахьа Аԥсны иазынханы иҟоу хыц-ҩыцк
ҳауаажәлар
ажьаҳәеи аԥсынгьарии рыбжьара ҳабжьагылоуп.
Абри гәамҭашьас иамоузеи?!. Даара игәазыҳәаны
инапы Урыстәылаҟа иауирхахыз Қьалашь Ду
ианиаамҭаз,
ада ԥсыхәа шыҟамыз ибон азоуп. Ҳаизааигәара
ахааҵа аиҭеит, ихаҭа дақәӡзаргьы. Урҭ қьырсианцәоуп.
Жәытәаахыс ҳқьырсианцәан ҳаргьы. Ҳуахәамақәа
еиҭашьақәдыргылеит, ҳхәыҷқәа алашарахь
икылызгаша
ашьхаруаа рҵараиурҭақәа ҳзаадыртит.
Ҳхазы
иҳалымшаз ҳара ҳзы илиршеит урыс енралкгьы–
аԥсышәала
аҩыра ҳзаԥиҵеит рҳәоит. Нас ианбыкәыз ас
ацхыраара анҳарҭахьаз аҭырқәцәа? Шәышықәсала иреиӷьу
ҳҿар ааҳамхны иқәыргыланы ирҭиуан. Руадалықьқәа
ҳҭыԥҳацәа рыла идырҭәуан. Ҳаламыс рҟьашьуан, ҳахдырра
рхәаҽуан, ахақәиҭра захьӡу ҳхадыршҭхьан. Дара
ракәӡами нас ҳажәлар ҵыкәкәаны, иахьагьы ҳабӷа ҳзеиҵымхуа
иҟазцаз?.. Нас ҳарҽеиуама абарҭқәа зегьы ҳхаҳаршҭыр?!
Шәазхәыц абри...
Алиас. Уахьиашоу рацәоуп, Дамеи ухаҵкы. Аха ишԥаҟаҳҵари,
иаауа ирҿагыло амч аныҟам. Аинрал ир
даарак ирацәам, рҳәоит.
Дамеи. Иҟалоит амч – абџьар анҳау.
Бадра. Иаауа ар ирылоуп х-нызқьҩык аԥсуа еибашьцәа
– амҳаџьырцәа. Иаҳҳәап абџьаргьы шәауааит, аха
шәашьцәа шәырҿагыланы шәзеибашьру? Уара уҷкәынцәагьы
урҭ ирылоуп, Алиас. Нас уабџьар узырхару урҭ
рахь?
Алиас (игәы каҳаны). Шаҟа иҭынчузеи ииаӡаахьоу…
Алы  ьсандр дааҩналаны Бадра иажәақәа дырзыӡырҩуа дгылоуп.
Бадра. Башаӡа аамҭа шәмырӡын. Ақыҭақәа шәнарылаланы
ажәлар азыҟашәҵала...
Алы  ьсандр (иаарӷьеҩны). Уахьцо уаалеит, Бадра!
Бадра. Бзиара збаша! Сгәы уахәоит абас уеибга узҩыда
уахьызбо, сыхәԥҳа.
Алы  ьсандр (имырхаакәа). Ухаҿы ианызбаалоит
ус шакәу. Унапы шԥаҟоу?
Бадра. Шәара шәысмеигӡеит, аха анцәа сихьчеит.
Аӷьара иаҿуп.
Алы  ьсандр. Гәыбӷан ҟазҵаша ҳара ҳауп...
Бадра. Еицәоу ахьышәмыхьыз ҭабуп шәҳәала. Ҳара
аҩныҟа ҳаауан, шәара ҳаашәышьҭуам ҳәа шәаҿын.
Алы  ьсандр. Бџьармцала акәызма аҩныҟа ишаатәыз?
Бадра. Ишԥааурыз хаала иамуазар?
Алы  ьсандр. Иаҳзааугазеи?
Бадра. Зда ҳхәарҭам – ахақәиҭразы ақәԥара!
Алы  ьсандр. Уи хдырра ԥшьоуп аиашаз. Аха уи
аԥсадгьыл аҿы ушыҟоу ухдырраҿ ицәырҵыр еиӷьӡами?
Бадра. Ҳәарада. Аха чынк сыжәҩахыр инықәырҵар,
сарҩашьозар акәхарын, џьоукы ишрыхьыз еиԥш.
Ашәқәа зегьы анаар ту Анзор МыА л ы  ьсандр. Сара аҳәынҭқар ичынқәа сыжәҩахырқәа
ирықәзаргьы, раԥхьаӡа иргыланы сара саԥсуоуп,
амаҵ изуагьы ззызуа Аԥсны азоуп.
Бадра (игәы алаҟаны). Ус анакәха ҳаилибакаар ҳахәҭоуп,
Алықьсандр. Ачын аԥсуа итәышьҭрам, аха уанеилаҳа,
насгьы ҳанеилибакаа, агәра усыргоит еиҳау шузыԥшу.
Алы  ьсандр. Исызҭалак ирымысхӡом. Убри агәраганы
уҟаз, сыбзыцәашьа.
Бадра. Уара зҿынтә иудукылаз ианакәзаалак ҳара ҳлахьынҵа
хьаас ирымаӡамызт, иагьроуам. Ҩбагьы иахьатәи
аҭагылазаашьаҿы урҭ ҳтәылаҿы аҽаанкылара рылшом.
Алы  ьсандр. Уҩашьоит. Ирацәам Аԥсны итәоу ар,
аха иҟоуп ҳгәылара – Қырҭтәылан.
Бадра. Асулҭан ицхраауеит Англиеи Франциеи.
Алы  ьсандр. Уиазоума ируаа Болгариа ныжьны
иқәибахуа ацара изаҿу?
Бадра. Макьана заацәоуп Булгарисҭан иҟалаша алкаа
аҟаҵара.
Алы  ьсандр. Бадра! Асулҭан иимпериа аилаҳара
ишалагаз бзиаӡаны ирбоит англызцәагьы афрангцәагьы.
Убри аҟнытә рацәак ицхыраара рҽаларгалаӡом. Ус шакәу
имбо дыҟам асулҭан ихаҭагьы, уиазоуп арахь дзеихазгьы.
Балкан ицәцаргьы Кавказ азбжак иадамхаргьы ишԥасзымгари
ҳәа дгәыӷуеит.
Алиас. Аҳәынҭқари асулҭани рус ҳара иаҳзыӡбом,
Алықьсандр ухаҵкы! Иҳаԥсыхәоузеи ҳара? Ишԥаҟаҳҵои?
Хеиқәырхашьас иҳамоузеи?
Алы  ьсандр. Мҩак ауп иҳамоу, – аҭырқәа ир рҿагылара.
Шәымԥшыкәа ақыҭа шәнарылаланы ажәлар ар
шааӡхыҵлак рҿагылара иазыҟашәҵала.
Алиас. Рнапы ҭацәуп ажәлар. Абџьар рымам.
Алы  ьсандр. Ажәлар абџьар рыҭаразы аинрал иахь
ацара сара снапы иануп.
Дамеи. Уца, дад Алықьсандр! Уца уааласны. Ҳаргьы
ҳнапы иануҵаз ҳҽазаҳкуеит.
Бадра. Ажәлар умырҟьалан, Алықьсандр! Иқәызгаша
амҩа ианумҵан!..
Алы  ьсандр. Еиқәзырхаша иакзаҵәыку мҩоуп–
ари амҩа. Уаргьы уазхәыц ихьшәахаанӡа, сыбзыцәашьа.
(Дцоит.)
Бадра (зегь рахь). Шәеилеигарц даҿуп ари ауаҩ.
Аҳәынҭқар имчала иабацәа рышьҭра еиҭа Аԥсны аҳра
роуа џьишьоит, аха дҩашьоит! Аҳра зауа даҽаӡәуп – асулҭан
иабхәа – Маан Ҟамлаҭ.
Аӡәгьы ҿиҭуам.
(Иаҳа дацраланы
зегьы дрылагьежьуеит.) Зҿышәымҭуазеи?
Иаауа
шәашьцәа шәырҿагыларц шәгәы иҭоума? Жәанызқьҩыла,
Ҭырқәтәыла ацәҳәырақәа ирықәтәаны арахь
иԥшуа, амлеи ахьҭеи, ачымазареи аԥсадгьыл агәырҩеи
ирыхҟьаны анҵәара иаҿу, Аԥсныҟа рыхынҳәра шәаҿагыларцу?
Дласны дааҩналоит Ҟамла  , аха Бадра уи дгәеиҭаӡом, иажәа
анагӡара даҿуп.
Шәхы ахьымӡӷ ашәмырган адунеи аҿаԥхьа. Ажәларқәа
ччархәс ҳазлашьҭырхша
амҩа шәанымлан, ҳ-Аԥсны ҭазырхаша
амҩа!..
Иааҩналаны наҟ-ааҟ иаагылоит ҩыџьа а  ы р  әаеибашьцәа.
Ҟамла 0. Уа мшыбзиақәа!
Аӡәгьы аҭак ҟаиҵом.
(Дамеи
иахь.) Ушԥаҟоу, сабаӡӡеи?
Дамеи (Ҟамлаҭ ихы наиқәкны). Шәааит?..
Ҟамла 0. Ҳааит, сабаӡӡеи! Ҳааҵәҟьеит! (Иаҩналаз
аҭырқәа
еибашьцәа дырбо.) Арҭ сасцәоуп, аԥсшәа рашәҳәа.
Кәынҵали Баџьгеи маҷк урҭ иаареихырхәоит. Дамеии Алиаси
рыҽмырҵысуа игылоуп.
Ашәқәа зегьы анаар ту Анзор Мы(Игәамԥхакәа.) Асасцәа аԥсшәа шраҳәатәыҵәҟьоу
шәхашҭуа шәалагеит.
Дамеи. Ҳара ианакәзаалакгьы ақәылаҩцәа аԥсшәа
раҳҳәаӡомызт.
Ҟамла  (Бадра иахь иаарымчны). Иҟоузеи ара?
Бадра. Исылшоз зегь ҟасҵоит. Аха баша аӡы сҭахысуан...
Ҟамла 0. Аӡахьы акәӡам иахьхыстәу, Бадра! Изымуз –
илахь иарбатәуп. Ирҭахузеи?
Бадра. Алықьсандр аинрал иахь дрышьҭит абџьар
даҳәарц.
Рас  а (дласны дааҩналаны). Аӷбақәа! Аҭырқәа ӷбақәа
ааӡыхгылеит! (Ҟамлаҭ даагәаҭаны.) Ҟамлаҭ!
Днышьамхышгыланы икәымжә акалҭ дагәӡуеит, иара Расҭа ижәҩахырқәа
даанкыланы, дҩышьҭыхны даагәыдикылоит.
Ҟамла 0. Ухаҵахеит Расҭа! Шаҟа ӷба уԥхьаӡазеи?
Рас  а. Ааба! Урҭ ираҟароу аӷбақәа уажәада исымбаӡацт!..
Ҟамла 0. Амшын аҟны х-ӷба заҵәык роуп аҳәынҭқар
имоу. Ишәҭахы-ишәҭахым иааит. Аԥсны рымгар руам.
Сабаӡӡеи! Уҩызцәа аашьҭыхны ажәлар шәнарылаланы
иааз ирԥылартә иазыҟашәҵароуп.
Дамеи. Сара ажәлар аӷа иҿаԥхьа шәхырхәа ҳәа
сызраҳәом.
Ҟамла  (игәамԥхакәа). Даҽакала уӡбарц сҭахын, сабаӡӡеи.
Даҽакала суқәгәыӷуан.
Дамеи. Саргьы даҽа мҩак ала ҳауаажәлар реиқәырхара
уазықәԥаҩхап ҳәа суқәгәыӷуан уанысааӡоз.
Ҟамла  (дацраланы). Бадра! Аӷба ааирҭа ахьыманшәалоу
агаҿаҟны амцақәа еиқәҵатәуп, абџьар ӡхыргароуп.
Бадра ашырҳәа иабџьар аашьҭԥааны дцарц иҿынеихоит.
Рас  а (уи днаишьҭаланы). Бадра! Саргьы... Саргьы сга!
Дамеи (дыниқәцәҟьаны). Расҭа!
Рас  а (дааҭгыланы иаб иахь). Саб, сара акрааҵуеит...
Иааит аамҭа, исараӡа...
Ҟамла 0. Афырхаҵа, Расҭа! (Аҭырқәа еибашьцәа
руаӡәк иабџьар ааимхны Расҭа инаииркуа.) Иааит ахацәа
раамҭа
ззырҳәо! Хьӡы алаугааит!
Дамеи. Ҟамлаҭ! Ахысшьаҵәҟьа издырӡом. Закәызеи
узҿу?..
Ҟамла 0. Аамҭа инарҵоит. (Бадра иахь.) Дга!
БадреиРас  е и неишьҭагыланы ицоит.
(Дамеи ихы наиқәкны.) Узыхӡыӡаауа шьапҟьаҟьараа, зхы
ҭҟьаз акәҷышь иаҩызаха,
ирҩашьаны, рнапалаҵәҟьа анҭ
зылԥха уашьҭоу ықәцаны икарцартә иҟасымҵозар, усҟан
Маан Кац иԥа сакәым сара.
Ҟамла  дласны дцоит. Уи инаишьҭалоит аҭырқәа еибашьцәа.
Кәынҵали
Баџьгеи, Алиаси ирура рзымдыруа игылоуп. Дамеи
дгылоуп
дышьханԥсылазшәа.
Аԥшьбатәи асахьа
Иҟац адекорациа, аха аԥсахрақәа амоуп. Уаанӡа иҟаз аишәеи
арымӡқәеи рхаҭыԥан игылоуп иаҳа ибеиоу столки аҟәардә татақәеи.
Ачуан шыкнаҳац икнаҳауп, аха амца аҵыԥсаахьеит. Аԥсуа
бираҟ шыҟоугьы уи хнаҩауа аҟынӡа илашьҭуп Урыстәылатәи
аимпериа
абираҟ. Астол иқәу ахсаала дахәаԥшуа дгылоуп аинрал
Кравч
е нко. Иажәа анагӡара даҿуп ихарамкәа зҽеидыԥсаланы
игылоу акапитан Маевски.
Маевски. Самыхәеит, Шәара Шәаҳаракыра. Ҳнеиаанӡа
Ԥсырӡхатәи аҳаракырақәа ааныркылахьан Маан
Ашәқәа зегьы анаар ту Анзор МыҞамлаҭ имҳаџьырцәа. Сполк аҟынтәи инхеит ҩажәеихәҩык.
Кравченко. Шаҟаҩы ыҟада дара?
Маевски. Аҳәара уадаҩуп. Зхымҭа баша икамшәо
еибашьцәоуп зегьы.
Кравченко . Иабанӡааихьоу?
Маевски. Ешыра ақыҭа иалалахьеит. Исзынхаз аибашьцәеи
ешырааи еицырхырааны ахырӷәӷәарҭа ҟасҵеит
Гәымсҭа аарцә. Аха цхыраарак анаҳмоу...
Адиутант (дласны дааҩналаны, иҽааидыԥсаланы).
Амраҭашәарахь иаҳашьҭыз аԥшыхәцәа хынҳәит, Шә
Шәаҳаракыра.
Кравченко. Инагӡала.
Адиутант. Аҭырқәа креисерқәа «Ассари Шьевқьеҭи»
«Маҳмудиеи» бзарбзанла иқәрыблааит ақыҭақәа: Алаҳаӡы,
Лӡаа, Мысра, Асԥа. Адгьыл иаҟарартәит Гәдоуҭа,
Лыхны, Ҟәланырхәа. Иҭахаз зықьҩык иреиҳауп, аха аҭыԥантәи
у роуп.
Маевски (игәы иалырсны). Акгьы зхарам, абџьар
зкым ахацәа, аҳәса ахәыҷқәа...
Кравченко. Иԥсыз рыԥсы ҳазҭаҵом, акапитан.
(Адиутант
иахь.) Иҭагылазаашьоузеи аполковник Гилевич?
Адиутант. Аҵх иалагӡаны х-нызқьҩык аҭырқәцәа
рыр ӡхыҵит, Бамбора. Ҩ-нызқь – Гагра. Абас ала амацәаз
иҭарцалеит Бзыԥ аԥшаҳәаҿы итәоу Гилевич ир. Иаарласны
ацхыраара иҭамзар...
Кравченко (дгәамҵуа, длеиҩеиуа). Ацхыраара... Ацхыраара...
Адиутант. Шәара Шәаҳаракыра, апоручик Чачба
дааины
дыҟоуп.
Кравченко. Даашьҭы.
Адиутант дцоит.
Маевски. Балкантәи аибашьраҟны ир рҭагылазаашьа
злабааԥсу ала, сгәы иаанагом асулҭан арахь мыч дук
ааишьҭыртә далаҟоуп ҳәа.
Дааиуеит Алы  ьсандрЧачба .
Кравченко (уи макьана дибарҭаӡам). Ишакәхалак
сдивизиа аасҭа еиҵам... Ацхыраара ҳҭахуп акапитан,
ацхыраара.
Алы  ьсандр. Иҟоуп, ацхырааҩцәа, Шәара Шәаҳаракыра!
Саазышьҭызгьы дара роуп.
Кравченко. Сӡырҩуеит.
Алы  ьсандр. Акрааҵуеит ҳара ҳразҟы аурыс
ҳәынҭқарцәа
рнапы ианаҳҵеижьҭеи. Урҭ рыгәрагароуп
ҳхатәгәаԥхарала
Урыстәыла адлара ҳалзыршазгьы. Уиижьҭеи
имаҷым ԥсыцқьала аҳәынҭқар иуаа рымаҵ иааухьоу.
Уажәы ишәарҭоу аамҭа бааԥс ҳааҭагылеит. Илԥха
ҳаиҭааит
аинрал. Абас аарыцҳауеит аҭыԥантәи аԥсуаа.
Кравченко. Иалкааны ирҭахузеи?
Алы  ьсандр . Аӷа иабашьраҿы гәыкала ишәывагыларц
шырҭаху агәра агара, ҩбагьы – абџьар иаҳәоит.
Кравченко. Аҳәынҭқар иҟаиҵаз адҵала, аԥсуаа абџьар
аныҟәгара азин рымаӡам. Иухамышҭызааит, апоручик,
Лыхнытәи ахҭысқәа.
Алы  ьсандр. Аҳәынҭқар иахьирхәхьеит уи зхараз
ауаа.
Кравченко (дааиԥхьхәыцааны). Иаҳҳәап, абџьар
рысҭап, аха еибашьру рашьцәа злоу ар ирҿагыланы?
Алы  ьсандр. Аԥсуаа ибзианы еилыркаауеит иаазҭагылаз
аамҭа бааԥсы аҟны ахымҩаԥгашьа рҽанырзақәмыршәа
уи ишалаӡуа. Убри аҟнытә еилкаауп, раӷацәа
ирыцны иааз рашьцәа реиқәырхара аасҭа рыԥсадгьыли
рхы-рыԥси рыхьчара иаҳа ишашьҭало.
Кравченко. Гәрагарас иумоузеи, апоручик, абџьар
анрысҭа иааҳәны ҳара ишаҳҿамгыло?
Ашәқәа зегьы анаар ту Анзор МыА л ы  ьсандр. Шәара шәаҳаракыра! Аҳәара ҟасҵоит
урҭ рхымҩаԥгашьазы аҭакҟаҵара сыдҵазарц сара.
Кравченко. Уаԥсуоуп уаргьы.
Алы  ьсандр (игәы иалырсны, дацраланы). Сара, ҳаб
аҳәынҭқар ир сырфицаруп, Шәара Шәаҳаракыра! Анцәа
дшаҳаҭуп, ас еиԥш аҽԥныҳәа шсықәнагам.
Кравченко. Уҽырҭынч, апоручик! Иашаны, ҽыԥныҳәа
змам ушфицаругьы, уаԥсуа гәыџьбарара уласуеит
зны-зынла. Уи лыҵшәа ҳнаҭом ҳҿаԥхьа ишьҭоу
аусқәа
рырҽеираҿы. (Инапқәа ишьҭахь иҟаҵаны, акы дазхәыцуа
ҳамҭакы даалеиҩеиуеит.) Хықәкыла унашьҭалар
агәра
згоит иҳахәаша ус дук шулуршо...
Алы  ьсандр (иҽааидыԥсаланы). Сӡырҩуеит, Шәара
Шәаҳаракыра.
Кравченко. Иулырша Маан Ҟамлаҭ имҳаџьырцәа
рыр иманы ҳара ҳахь диасыртә аҟаҵара.
Алы  ьсандр. Ҟамлаҭ ихшыҩ кьаҿым ииухьоу, ацәгьарақәа
ихашҭыртә аҟынӡа.
Кравченко. Урҭқәа ианасыжьуеит.
Алы  ьсандр. Мап, Шәара Шәаҳаракыра. Зыгәра
имго рҩызара шьҭихуам. Уи иагьазхәыцтәым. Лыҵшәа
аиураны збоит даҽакы. Ҳара ҳахь ииасыртә ҟалашьа
амоуп иааз амҳаџьырцәа реиҳараҩык.
Кравченко. Изла?
Алы  ьсандр. Ҳҳәоу еиқәшәаны ҳанықәгыла, ҟан
аиааира ҳганахь иҟалашт. Даргьы азхәыцышт раԥхьаҟа
рԥеиԥш. Аӡәгьы иҭахым атәымдгьылахь ацара. Рабацәа
рқьаԥҭажәқәа рхылароуп ирымоу хықәкыс.
Кравченки ҿымҭуа хәыцрак дҭанагаланы длеиҩеиуеит. Дааиуеит
адиутант.
Адиутант. Амраҭашәарахь ицаз аԥшыхәцәа изларҳәазала
х-нызқь иреиҵамкәа аӷа ир ӡхыҵит Очамчыра
азааигәара.
Кравченко. Ирхымҩаԥгашьоузеи аҭыԥантәи ауаа?
Адиутант. Ирҿагыларц рҭахуп, аха абџьар рымам.
Ҳара ҳҿынтәи иаҳәоит.
Маевски. Шәара Шәаҳаракыра! Агәра гатәуп, аԥсуаа
иашаҵәҟьаны ҳҩызара шырҭаху, ирылшогьы шырацәахо
ианҳадаҳкыла.
Кравченко (адиутант иахь). Кавказ ахылаԥшҩы
акыр ааишьҭхьоума?
Адиутант. Макьана акгьы. (Дцоит.)
Аинрал ҿымҭуа еиҭа алаҩеира далагоит.
Алы  ьсандр. Шәара Шәаҳаракыра! Ажәлар сзыԥшуп.
Ирызназгозеи Шәара шәҿынтәи ажәас?
Кравченко. Иҟалалакгьы, аҵыхәтәанӡа ҳара ҳнапаҿы
иҟалоит ари агаҿа. Шәгәы шәажьаны аҭырқәцәа
шәанрыдгыла, настәи шәразҟы шәахамышшааит. Абас
сызраҳәа уаԥсуаа.
Алы  ьсандр. Уи мацара азхом, агенерал. Ауаҩы
агәаҟра данҭагыла, зымаҿа изҭаз иоуп имаҿа зиҭо.
Маевски. Ашьакаҭәара ргәы ԥнаҵәахьеит ажәлар.
Ҳара ҳҿы абџьар ишаҳәаз раҳашт аҭырқәцәа. Шәҳадымгылеит
ҳәа рнырҵәара иалагашт, рабџьаргьы рыдыргалашт
еиҭа. Абас ала аԥсуаа ҳҩызара ишашьҭоу, излаҳҿагылаша
аҭагылазаашьа раҳҭоит!
Кравченко (даахәыцны, иаалырҟьаны). Апоручик
Чачба! Уца, ирылаҳәа ажәлар: рҽеизыргааит Гәымсҭа
аԥшаҳәаҿы, абџьаршарагьы уа еиҿкаахоит.
Алы  ьсандр. Инагӡахоит. Иҭабуп, Шәара Шәаҳаракыра!
(Дцоит.)
Маевски. Аԥсуаа аибашьраҿы иԥышәоуп, еицырдыруеит
рхаҵара. Ҳамч еидҵаны ҳанықәгыла иҳалшоит
цхыраарак ҳауаанӡа аӷа инкылара.
Ашәқәа зегьы анаар ту Анзор МыА диутант (дааҩналаны). Иара Иаҳаракыра Кавказ
ахылаԥшҩы адырра ҟаиҵеит. Ҩажәихәба нызықьҩык ар
дәықәиҵеит арахь.
Кравченко. Ианбаҟалои ара?
Адиутант . Зегь маншәалахар аҩымчыбжьа рыла.
Кравченко. Ҩымчыбжьа... (Агәамҵра иныԥшуа.) Хәнызқь ар, хынтә-ԥшьынтә еиҳау ар ҩымчыбжьа рҿагылара.
Маевски. Ҳаԥшыхәцәа ишырҳәаҵәҟьо ирацәамзар
ҟалап ҳаӷа ир... Шәара Шәаҳаракыра! Азин сышәҭа абџьар
Гәымсҭаҟа адәықәҵара аиҿкаара.
Кравченко. Умыццаклан, акапитан.
Маевски. Апоручик Чачба рацәак дадхаларым аџьар
реизгара.
Кравченко. Апоручик Чачба хьаас имоу ҳара ҳакәӡам,
акапитан.
Маевски. Уи ԥсыцқьала даҿуп ҳаб аҳәынҭқар имаҵ
аура.
Кравченко. Аԥсыцқьа-бжьагаҩцәа рацәаҩхеит ҳаазқәылаз,
аха рылҵшәа маҷуп, ԥхьаҟа рхәыцрагьы иара
убас. Адиутант, усызрыԥхьа афицарцәа зегьы!
Адиутант. Инагӡахоит, Шә Шәаҳаракыра!
(Дцоит.)
Ахәбатәи асахьа
Асцена хиоуп актәи асахьа шырхиаз еиԥш. Алықьсандр иаара
иазыԥшу Алиас, Дамеи, Б а  ьга хаз-хазы итәаны иныҵакны
«Ахацәа
рашәа» аҳәара иаҿуп. Инеизакны зегьы рылахь шеиқәу
рныԥшуа
иҟоуп. Кәын  а л инапқәа игәыҵакны ахышә азааигәара
дгылоуп,
ацәажәарагьы иҽаламырхәкәа, нас ахышә днылагыланы
дыԥшуа даагылоит.
Кәын  а л (игәы ҭынчымкәа). Закә ҭынчроузеи...
Акәыкәугьы
абжьгара иаҟәыҵит. (Дгәамҵуа даалеиҩеиуа.)
Гәыӷрак
иоузҭгьы, шьҭа даахьазаарын...
Рашәаҳәара зынӡа иааихсыӷьуеит.
Алиас. Зҳәатәы ылымҵуа дреиуам Алықьсандр...
Б а  ьга. Амџьгьы еснагь аӡы аанагом...
Кәын  а л. Иаур иауит, иамур...
Агәашә абжьы гоит. Зегьы ӡыҩӡа ашәахь иԥшуа иаагылоит. Дааиуеит
ааҵәалых зкәыршоу аидара иаҵоу Рас  а, нас иеидара азхаз
инышьҭаҵаны игәалаҟаны зегьы лаԥшыла иааимидоит.
Рас  а. Абар! (Аидара иакәыршоу аамхны иааиртуеит
– арҭ шәақьқәоуп.) Ижәга! (Аӡәгьы ақәҿиҭуам.) Ижәга
мшәан, ижәга! Шәара шәзоуп изсырҭаз.
Кәын  а л (илаԥш рыдхаланы дрыхәаԥшуа). Ашәақь
уҳәеит ҳәа, аҽы иаԥсоуп!.. (Акы аарылихырц иҿынеихоит.)
Дамеи (ибжьы ааҭганы). Кәынҵал!
Кәынҵал иҽааникылоит.
(Расҭа днаиқәцәҟьаны). Ига иахьынтәааугаз!
Кәын  а л. Ас еиԥш абџьар анҳау мап шԥацәаҳкуа?!.
Дамеи (зегь рахь). Абџьар змухыз имаҵ утәуп... Ҳара
ҳмаҳагьақәам...
Б а  ьга. Иҟоузеи агаҿа?
Рас  а. Зықьҩыла ар аӡхыҵра иаҿуп.
Б а  ьга. Аӡәыр рԥылама?
Рас  а. Ҟамлаҭ инеигаз ыҟоуп, аха...
Дамеи. Иҳәа, сыҷкәын иубаз.
Рас  а. Абџьар рыдыргалеит, аха мап ркит.
Дамеи (игәы иахәаны). Афырхацәа!
Рас  а. Рыхқәа хырҵәарц адҵа ҟаиҵеит усҟан. (Аҳәара
ицәуадаҩны.) Агаҿа ишьҭоуп ашьа рыҵкьасо.
Ираҳаз рцәымӷханы зегь ҿымҭуа иааилахоит.
Ашәқәа зегьы анаар ту Анзор МыИара, аԥашьа иӷбахь
дцеит нышьла. Зегьы ықәызблаауеит
иҳәеит. (Дааиҭашәаны
дӷьаҵәыӷьаҵәуа.) Ижәга! Ижәга
абџьар!
Кәын  а л (дацраланы). Аҩысҭаа ихәхааит, башаӡа
ҳзалаӡрызеи...
Абзарбзан ахысыбжьқәа ааҩуа иалагоит. Зегьы ирура рзымдыруа
иааилахоит уи иазыӡырҩуа. Аԥжәара бжьқәа иаҳа-иаҳа ирызҳауеит,
уажәы зынӡа иааигәаӡаны иҭҟәацуеит. Зегьы аилагьежьра ишаҿу
дласны дааҩналоит Бадра.
Ба дра (дацраланы). Ижәбоит, шәхарамхәыцра иалҵшәахаз!
Аилагьежьра шәааҟәыҵны еиӷьуп шәҽааибыҭаны
агаҿахь шәеихар. Шәырԥыла иааз! Шәреихырә!
Аҭамзаара
шьҭашәҵа аԥашьа иҿаԥхьа.
Дамеи (диҵаҳәҳәаны). Иазхоуп, Бадра!
Зегьы ҿымҭуа
игылоуп.
Сыбла уаԥырҵ, амцқьа. Уца, ухы-уԥсы зуҭаз
рахь, рыда
ԥсҭазаашьа умбозар. Уца, аԥсахҩы! Уаҳа уҽсҿоумыжьын,
ашьеи ахши сеилоумырҭәан.
Дааиуеит Алы  ьсандр.
Бадра. Башаӡа... Башаӡа шәхы ҭашәырхоит.
Алиас (Алықьсандр дгәаҭаны). Иаҳзааугазеи, дад?
Кәын  а л. Абџьар ҳаиҭома?
Алы  ьсандр. Иҳаиҭоит абџьар. Зыԥшрак ҟамҵакәа
аџьар еизгатәуп Гәымсҭа аԥшаҳәаҿы, абџьаршара уа еиҿкаахоит.
Шәааццакы! (Бадра иахь.) Угәы иҭоузеи, Бадра?
Бадра (даахәыцны). Алықьсандр! Игәра угоу узыргәыӷыз
аинрал?
Алы  ьсандр. Ҳада хеиқәырхашьа имаӡам. Аԥсы
ҵаауп – иаргьы иҭахуп ахеиқәырхара. Уаҳҩызаха, Бадра.
Бадра (деиҭаахәыцны). Мап, Алықьсандр. Сгәы иснаҭоит,
аинрал ус бааԥсык шәзичаԥарц даҿуп ҳәа.
Дамеи (зегь рахь ибжьы ҩыҭганы). Иааит ихаҵоуи
ихаҵами, згәы цқьоуи ицқьами еилзырго аамҭа – ахацәа
раамҭа! Ҳдәықәшәҵа, ҳаԥсадгьыл ахьчара ахьӡала!
Дласны дааиуеит Маевски.
Маевски. Апоручик! Агенерал Кравченко адҵа ҟаиҵеит
идивизиа хьаҵырц Ҵабалҟа.
Алы  ьсандр. Ишԥа ихьаҵырц?! Еибашьрала?
Маевски. Ир реиқәырхаразы уи ада даҽа мҩак ыҟам
ҳәа иазиԥхьаӡеит.
Кәын  а л. Абџьар ҳаимҭаӡои?
Маевски. Иажәа деижьеит – мап икит. Агенерал
зынӡаскгьы хьаас имаӡам шәара шәразҟы.
Зегьы ирҳәо рҿамшәо иааилахоит.
Кәын  а л (дацраланы). Иабиԥс аттаҳәа днагааганы!..
Еицәоугьы ҳақәнагоит иҩызара ҳанаҳәа!
Б а  ьга (дхәыцуа). Шаҟа иҟәышқәаз ҳабацәа! Ауаса
ахьымтәаша иантәа – абга иафоит.
Алиас. Ҳразҟи ҳареи ҳаизынхеит. Шьҭа ишԥаҟаҳҵои,
Дамеи?
Кәын  а л. Мҩак ада змам иҟаиҵаша – аԥашьа иабџьар
ҳаҳәоит. Уаҳа даҽа лаԥшырак ҳамаӡам. (Азхаз ишьҭоу
ашәақьқәа рахьтә ак аалхны иааникылоит.) Аҽы иаԥсоуп!.
Маевски. Ишәасҳәарц суалуп даҽакгьы: ҩымчыбжьа
ирхымгакәа ара иҟалоит агенерал Алхазов хадара
ззиуа ҩажәихәба нызқь иҟоу аҳәынҭқар ир.
Дамеи (даалахҿыхханы). Ус анакәха иааҳачҳароуп,
шәхаҵкы!
Б а  ьга. Агәрагара мыждоуп жәытәаахысгьы ҳазқәыӡуа,
Дамеи.
Алы  ьсандр. Аха агәрамгарагьы ҳаиқәнамырхацызт,
Баџьга.
Б а  ьга. Аӡхыҵреиԥш асқьарцәа ақыҭақәа ирылалахьеит.
Ҩымчыбжьа дуӡӡа хыхьчашьас иҳамоузеи?
Ашәқәа зегьы анаар ту Анзор МыД амеи. Абна ҳазцоит.
Кәын  а л. Иабаагои аҳәса, ахәыҷқәа?.. Асқьарцәа
ирзынҳажьырцу?!
Зегьы ирҳәо рҿамшәо иааилахоит.
Мап... Хьымӡӷыла аҟазаара аасҭа – аҟамзаара еиӷьуп.
Ҳҭыԥҳацәа
асқьар ирызныжьны... Мап, мап...
Бадра. Башаӡа аамҭа шәырӡуеит. Сара исҳәаз аҿы
шәаанагеит,
Алықьсандр. Амахәҩа шәахьнымҳалан. (Маевски
иахь.) Даԥырхтәуп наҟ, абри агьааур. Иара убри
ила ҳалагап рнырҵәара! (Икьарахә ҭиԥаауеит диеихсырц
иҽазкны.)
Дамеи (Маевски дыхьчо днеиԥырагыланы). Бадра! Закәызеи
узҿу? Дсасуп ари.
Бадра икьарахә длахоит.
(Маевски ихы наиқәкны.) Уца, дад. Ажәабжь бааԥсызаргьы,
иҭабуп аиаша ахьҳзааугаз.
Маевски. Сара исылшоз зегьы ҟасҵеит. (Даахырхәаны
дцоит.)
Бадра (зегьы днарылаԥшны). Шәызгылоузеи? Ҳдәықәшәҵа
агаҿахь!
Дамеии Алықьсандри рыда зегьы шәақьк-шәақьк аашьҭыхны
ицоит, дара гылоуп акраамҭа ҿымҭуа.
Дамеи. Амца иацәшәаны аӡыршы иҭаԥалаз ҳаиҩызахеит,
Алықьсандр.
Алы  ьсандр. Абриҵәҟьа иазыԥшыдаз, сабаӡӡеи...
АҨБАТӘИ АҚӘГЫЛАРА
Афбатәи асахьа
Иҟац адекорациа, аха ашьҭахьтәи аҭӡы адгьылҵысра еиҟәнажәазшәа
иахьазеиԥшу агәҭа ашьапы инаркны хыхьынӡа еиҟәшьоуп.
Уанӡа еибгаӡа икыдыз ахымаа, уажәы аҭӡы ашьшьара наҟааҟ иазеиԥшны ахацқәа ԥҵәаны, ахәамцқәа ҩашьаны ишынхжәара
еимырхха икыдуп. Адекорациа ашьҭахь ала ашьшьара иныбжьысуа
хыхьынтәи илашьҭуп амза асахьа зну аҭырқәа бираҟ.
Аишәа гьежь дахатәаны аҩра даҿуп Ҳасанали. Иҭаҭынжәга
хәхәа ду даҿыхо длаҩеиуеит Шьев  ь е  ԥашьа.
Шьев  ь е  (Ҳасан-али ҩ дшалгаз аагәаҭаны).
Уаԥхьа.
Ҳасанали (даԥхьоит). «Ҳашьцәа ашьхаруаа – амсылманцәа!
Аллаҳ ду иарӷьажәҩа, Османлы асулҭан Абдул
Ҳамид крааҵуеит хьаацәгьас имоижьҭеи шәара иахьанӡа
агьааурқәа рнапаҵаҟа шәахьыҟоу. Убри аҟнытә
ахақәиҭра шәыҭаразы имч-илша дамеигӡарц иӡбеит.
Деигӡом абџьар, дреигӡом ир. Ҳар иԥыххааса иқәырҵеит
знапы ҟьашьқәа рыла Аԥсны зкыз аҳәынҭқар игенерал
Кравченко ир. Ахақәиҭра мра лаша рызгылеит аԥсуаа!
Агьааурқәа
шәырҿагыланы ахақәиҭратә қәгыларахь
шәнеиԥхьоит
асулҭан! Ҳара иҳацхраауеит Англиеи Франциеи.
Ажәҩан аҿы мчызмоу аллаҳ иоуп, – адгьыл аҿы –
асулҭан Абдул Ҳамид. Асулҭан Амрагыларатәи ир рнапхгаҩы
орамирал Шьевқьеҭ-ԥашьа.»
Шьев  ь е 0. Иаарласны хыԥхьаӡара рацәала ихырҩаалартә
иҟаҵа. Дара рмилаҭқәа иреиуоу, иаҳа злоу
ҳамҳаџьырцәа аалԥшааны идәықәҵа абаӡехаа, бжадыхәаа,
бесленеиаа, аҟабардақәа, аҟарачцәа, ашәуаа рахь.
Рыжәларқәа
рыҩнуҵҟа иаҳа ахԥша змоу, зажәа ылҵуа
рыҽрымардааит. Аусқәа еиҵырхааит иааласны. Урҭ анҳадгыла
– даара иҳахәарҭахоит.
Селим (дааҩналаны). Орамирал-ефенди! Удҵала
дааԥхьоуп Бадра Кәаӡба.
Шьев  ь е  (дааиԥхьхәыцааны). Ҳасан-али, аиузбашь
ичын аага. (Селим иахь.) Дааԥхьа.
Селим дцоит.
Ашәқәа зегьы анаар ту Анзор МыҲ асанали. Аиузбашь ичын анхаҩы ижәҩахыр аҿы?!.
Шьев  ь е 0. Акыр злоу ҷкәыноуп. Иаага.
Ҳасан дцоит.
Илымшац илнаршап, излымшацгьы...
Бадра (дааҩналаны, дааиеихырхәаны). Удҵала сааит,
аԥашьа ухаҵкы!
Шьевқьеҭ (иаархааны). Бзиала уаабеит! Асулҭан Дуӡӡа
иусқәа рынагӡараҟны иулуршаз афырхаҵарақәа рзы
ҭабуп ҳәа уасҳәарц ауп узаасыԥхьаз. Уареи уҩызцәа амҳаџьырқәеи
гәыкала имаҵ аура шәҽшаԥсашәтәыз изысыцҳаит
аԥадиушьах Абдул Ҳамид. Агәра згоит, гәахәара
дула уи илԥха шшәиҭо. Аха уи сазымԥшыкәа исҭахуп
уҽзыԥсоутәыз ачын усҭарц.
Бадра. Стәыла ахақәиҭразы аибашьра – уалын сара
сзын.
Дааиуеит ачынқәа зку Ҳасанали.
Аԥашьа ухаҵкы! Ааԥхьара суҭеит, схаҭа арахь ааиразы
аҳәара ҟасҵарц
сгәы ишҭаз.
Шьев  ь е  (Ҳасан-али иахь). Ҳааизныжь, Ҳасан-али.
Ҳасанали иикыз ачынқәа астол инықәҵаны дцоит.
Сузыӡырҩуеит.
Бадра. Цҳаражәҳәара аура сыдҵоуп, аԥашьа ухаҵкы!
Шьев  ь е 0. Зыҟнытә.
Бадра. Сызлоу амҳаџьырцәа рыр рыҟнытә.
Шьев  ь е 0. Иарбан усу амаҳаџьырцәа зыргәамҵуа?
Бадра. Адгьыл ус, аԥашьа ухаҵкы. Аԥсны аныжәга
ԥхьан шәахьынхоз ҿыц анхара азин шәысҭоит ҳәа ажәа
ҳаиҭахьан асулҭан. Иахьынӡаҳалшоз ҳаибашьит. Иҭахаз
ҭахеит, аха инхаз ҳаҳәоит ҳзықәдыргәыӷыз. Зқьаԥҭажәқәа
рахылара аԥшьызгаз мап рцәикит Маан Ҟамлаҭ.
Шьев  ь е 0. Ирзеиӷьӡами амҳаџьырцәа ҳабџьар рыдкыланы,
аха иҳадымгылакәа абна иазцаз аҭыԥантәи ауаа
рҭыӡқәа ирхылар. Ирзыруазеи амыӷ зхысхьоу рқьаԥҭажәқәа?!
Уҽазкы абри у аиҿырцаара.
Бадра (дааиԥхьхәыцааны). Абна иазцаз мышкызны
ихынҳәышт.
Усҟан ҳабакылнаго?..
Шьев  ь е 0. Ҳара иҳадымгылаз даҳҭахӡам. Ицааит
Урыстәылаҟа, рымҩа аартуп.
Бадра. Ус ҟалашьа амам, аԥашьа! Ҳажәлар ирхыргахьоу
рзымхакәа еиҭа ахҵәара рықәшәарцу?
Шьев  ь е 0. Османлы иахьаҵанакуа иҟоу адгьылқәа
зегьы зтәу асулҭан иоуп. Досу дахьынхаша зыӡбогьы иареи
ԥсыцқьала имаҵ зуа ауааи ҳауп.
Бадра. Асулҭан ду ҳара ишҳаҳауаз адҵа уиҭеит уара,
доусу рыдгьылқәа раанкылара аус еиҿукаарц.
Шьев  ь е 0. Исыдиҵеит, аха шәымала шәзакәым.
Еицу ҳар зегьы ақәыргәыӷуп аратәи адгьылқәа.
Бадра. Зинс ирымоузеи урҭ Аԥсны адгьыл роуратәы?!
Ари аԥсуа дгьылуп. Жәытәӡа аахыс уи аԥсуаа ҳакәын
иқәынхоз.
Шьев  ь е 0. Бадра! Ажәытәӡа зны Византиа ҳәа империак
ыҟан, изтәызгьы аурымқәа ракәын, аха уажәы
Османлы ахьӡуп, изтәугьы ҳара ҳауп – аҭырқәцәа. Аԥсны
ҳәа узҿу жәытә хьӡуп. Уажәынахыс иахьыӡхоит Аҟәатәи
аԥашьалықь ҳәа. Иузымдыруа рацәоуп, аха уахьҵарадоу
аҟнытә уаҭасҵом.
Бадра. Анцәа иџьшьаны исыԥхьаӡоит уи аҩыза
ахәыцшьа
сызҭо аҵара ахьсымам.
Шьев  ь е  (даацраланы). Уахьыҟоу ухашҭит Бадра!
Бадра. Мап, исхамышҭӡеит, аԥашьа ухаҵкы! Стәылаҿоуп,
сыҩноуп  сахьыҟоу.
Шьев  ь е 0. Ари атәылеи иқәынхо ауааи жәытәаахыс
Ҭырқәтәыла анапаҵаҟа иҟан. Ус иҟалоит уажәынахысгьы.
Иаҳхаҵгылаз ҳалԥха раҳҭоит, ираҳҭоит адгьыл чашәқәа,
амаҵура бзиақәа.
Ашәқәа зегьы анаар ту Анзор МыБ адра (хәыцрак дынҭанагаланы, нас иаалырҟьаны).
Аԥашьа! Иашоуп, иахьазы ҳаицхырааны аҳәынҭқар ир
наскьаҳцеит, аха аӡәгьы агәра ганы ҳаҟам, урҭ рымч
иазырҳаны ишымаауала... Умш аабзиахааит!.. (Дцарц
иҿынеихоит.)
Шьев  ь е  (Бадра дцаанӡа). Уабадәықәлеи?
Бадра. Снап иануҵаз анагӡара...
Шьев  ь е 0. Уаанҿас! (Дхәыцуа акыр даалеиҩеины, нас
акыр ирхааны.) Уара ухаҭа иуҳәеит, иԥхаҳҵаз ар рҽеибыҭаны
ҳажәлара рҽазыркыр шалшо. Нас урҭ рҿагылара
аҽазырхиара ахаҭыԥан, адгьылшара ҳалагарыма?
Амҳаџьырцәа идеилыркаатәуп ҳаибашьратә усқәа
цқьа
рҭыԥ иқәаҳҵаанӡа изыргәамҵуа аус ӡбашьак шамам. Уи
еилукаароуп уаргьы.
Бадра. Еилыскааит Шьевқьеҭ-ефенди, – ҳтәыла ҳаӷацәа
ықәнаҵы ҭынч нхашьак шаҳмоуа, ҳарҭ аԥсуаа.
Шьев  ь е 0. Бадра, уара иудыруазарц ухәҭоуп иаҳхымхәыцыз
иԥеиԥшу закәхо...
Бадра. Иахьа шәсымбеит, ухаҵкы!
Шьев  ь е 0. Иудкыл аиузбашь ичын. Арнапхгаҩы
имазароуп
иқәнагоу арратә хьӡы.
Бадра. Иҭабуп, аԥашьа! Схы ззыскыз аус азықәԥараҿы,
ачын сыжәҩа иқәым ҳәа ԥырхагак шысмоуа агәра
га. Умш аабзиахааит! (Дласны дцоит.)
Ҳасанали (дааҩналаны). Амрагыларантәи ҳаԥшыхәцәа
хынҳәит. Изларҳәаз ала, Гыртәыла иалсны
арахь аара иаҿуп агенерал Алхазов ир.
Шьев  ь е  (деицрашәаны). Алхазов ир Карскҟа идәықәҵоуп
ҳәа адырра соухьан!1.
Ҳасанали. Ус акәын ишаадыруаз, орамиралефенди...
Шьев  ь е 0. Шаҟаҩ ыҟада?
Ҳасанали. Ҩажәи хәба нызқь иреиҵам, иреиҳамзар.
Шьев  ь е 0. Англиеи Франциеи рыр рхабар?
Ҳасанали. Макьана акгьы.
Шьевқьеҭ дгәамҵуа, акы дазхәыцуа длеиҩеиуеит, Ҳасан-али
дышьханԥсылазшәа уи ииҳәарызеишь ҳәа дихәаԥшуа
дгылоуп.
Шьев  ь е 0. Иабанӡааихьоу?
Ҳасанали. Изларҳәазала, шьҭа Егрынӡа иааихьеит.
Шьев  ь е 0. Иаарласӡаны Исҭамбулҟа удәықәла ухаҭа.
Аҭагылазаашьа даара ишшәарҭоу иаҳәа асулҭан. Излауала
иаарласӡаны ар ааишьҭырц уиҳәа. Жәохә-нызқь
еиҵамкәа.
Ҳасанали. Абыржәыҵәҟьа сдәықәлоит.
Шьеф  ь е 0. Ирласны уааиԥхьа Ҟамлаҭ-беи.
Ҳасанали. Уажәыҵәҟьа. (Дласны дцоит.)
Шьев  ь е  (дышгәамҵуа иныԥшуа длеиҩеиуеит, нас
инапы ҩышьҭыхны ажәҩан даҵаԥшуа). Иа, Аллаҳ уоуп
жәҩани дгьыли рҿы мчы змоу! Суҳәоит уаҳхылаԥшырц!..
Ҟамла  (дласны дааины, иҽааидыԥсаланы, инапы ихы
инадкыланы). Сузыӡырҩуеит, орамирал!
Шьев  ь е  (иҽаарҭынчны). Ҟамлаҭ-ефенди! Османлыи
асулҭан Абдул-Ҳамиди рымчхара азырҳараҿы уара
уџьабаақәа ирацәоуп. Жәытә-аахыс шьҭрала ҳара иаҳтәу
Амраҭашәаратәи Кавказ ҿыц ҳнапаҿы аагара лымкаала
знапы ианҵаз уаргьы-саргьы ҳауп, иудыруеит.
Ҟамла 0. Усоуп орамирал! Агәра згоит аллаҳи аԥадишьаҳи
рылԥхала, ари аус ду аиҿырцаара шҳалҳаршо.
Шьев  ь е 0. Уара ибзиаӡаны иудыруеит, асулҭан ари
аус ду анагӡараҿы шаҟа хшыҩзышьҭра аиҭо аԥсуаа рыцхыраара.
Ҟамла 0. Ҳәарада... Аԥсуаа ҳабџьар рыдыркылеит, ацхыраара
дугьы ҳарҭеит агенерал Кравченко ир рықәцараҿы.
Шьев  ь е 0. Ҳхы ҳжьарым, Ҟамлаҭ-беи. Ҳабџьар
шьҭызхыз
маҷуп, дара урҭгьы раӷьырак абна иазцеит, уахиҽни ҳар ргәырҽанӡамкәа рыжәлара иаҿуп.
Ашәқәа зегьы анаар ту Анзор МыҞ амла 0. Сзыхшаз сан лхаҭа лакәзаргьы ас еиԥш
аԥсахра сызланажьуам. Урҭ хара имгакәа рыхқәа аҵәқәа
ирхаҵаны иусырбап.
Шьев  ь е 0. Зхы хҵәоу ҩ иаасҭа, аҽада ԥсы иаҳа
ихәарҭоуп. Ма уи ацәа ахухыргьы акы иаԥсоуп. Ҳаԥхьаҟа
аус дуқәа узыԥшуп. Ир иманы арахь амҩа дықәын
агенерал Алхазов. Аԥсуаа зегьы еидцаланы уи иҿаргылара
– абри ауп ихадароу.
Ҟамла 0. Уи сылсыршоит орамирал-ефенди.
Шьев  ь е 0. Ҳанаауазгьы ус уҳәон...
Ҟамла 0. Усҟан дыршьа сымамызт иаҳа исзааигәаӡаз
ауаа ас аԥсахра шысзыҟарҵоз. Аус аиҿырцаара иаҳа
имариоуп узҭахуи узҭахыми еилыкка иубо ианыҟоу.
Шьев  ь е 0. Алашә лывасцәа рацәаҩхеит, ухааӡала
Ачачба дназлоу. Аҟәырҟангьы иаҳәоит – аԥсахҩы иаԥырхра
гәнаҳара ишатәым.
Ҟамла 0. Шәареи ҳареи жәытәаахыс иҳамоу аизааигәара
иаԥырхагахаз раԥыхра гәнаҳарам аиашаз.
Шьев  ь е 0. Сара еснагь агәра згон уара уԥсыцқьара.
Уара уааиаанӡа дысҭан Бадра Кәаӡба. Уаргьы дузашшит.
Адгьылшара ҳалаган, аха Ҟамлаҭ имуит иҳәеит.
Ҟамла 0. Уара умида сымамкәа исылшарызма адгьылқәа
рыҭара!..
Шьев  ь е 0. Азин усҭоит иаарласӡаны адгьылқәа
шаны рыҭара. Ирхылааит рабацәа рқьаԥҭажәқәа. Ирзырхынҳә
аҭыԥантәи ауаагьы аҳәынҭқар ичынуаа ирымырхыз
адгьылқәа зегьы. Уамеигӡан, Ҟамлаҭ. Уи акырӡа
иуцхраауеит унап иану аус аиҿырцаараҿы.
Ҟамла 0. Даара ҟәышрыла ихәыцуп... Адгьылқәа
рҳәазаны
џьаргьы ирызгарым... Азин сыҭа, аус анагӡара
анапалакра.
Шьев  ь е 0. Уца! Удҵа нагӡа, агенерал.
Ҟамлаҭ иаҳаз
изхамҵо Шьевқьеҭ дихәаԥшуеит, иара уи гәаҭаны.
Мап, Ҟамлаҭ-беи, улымҳа уамжьаӡеит, Ҳасан-али иҭаны
ашәҟәы сышьҭит Исҭанбулҟа, агенерал чын шуқәнагоу
анҵаны. Уи гәахәарыла идикылашт, умаҳә-асулҭан
Ҟамла 0. Иҭабуп, орамирал-ефенди! Асулҭани Османли
рымчхара азырҳара ахьӡала схы сеигӡом. Сеигӡом
сыԥсҭазаарагьы, уи аус ианаҭахха.
Даахырхәаны дласны дцоит. Шьевқьеҭ акраамҭа уи дишьклаԥшуеит, нас днеины ахсаала дахәаԥшуа астол днахатәоит.
Абжьбатәи асахьа
Дамеи иҩны аҟны. Ахәышҭаара аԥхьа игылоу арымӡ дықәтәоуп
Рас  а, ихәу изшьапык шьҭыхны арымӡ иқәуп, Дамеи касыжәла
уи аҿаҳәара даҿуп.
Рас  а (ихьаа изымчҳакәа). Ыы... Иурххацәеит саб...
Дамеи (днаиқәымчны). Макьана уабаҟоу...
Рас  а. Даргьы саргьхандаз... Сабџьар еибагазҭгьы...
Дамеи. Аума ҟауҵара уҟан!
Рас  а. Аума сзыҟамҵаргьы ас сыҽисҭомызт уи
асолдаҭажә.
Дамеи. Уабџьар иахароузеи аԥса цырцыруа иануба
ушаҵхара ухашҭызар. Уара амырҵеи уакәызма адунеи
абжа зымпыҵазкыз аҳәынҭқар ир ирабашьны ириааиуаз!..
Рас  а. Уиаҟара ихацәазар ас еиԥхныҩланы ицарымызт.
Иԥаҵа ҟаԥшьӡа, џьара ҳаиҿамҳакәа шԥаҟалари...
Дамеи иҿаҳәага иҭа иааирххоит, Расҭа еиҭа ахьаа изымчҳакәа
дааӷызыӷызуеит.
Дамеи. Иаачҳа, дад, иаачҳа – шьҭа салгоит. (Аҿаҳәара
нагӡо.) Шәеиҿаҳауеит ҳәарада. Дшаахынҳәлак унеиԥыланы
асааранӡа иҿаԥхьа ухырхәаны ҭабуп ҳәа иаҳәа уԥсы
ахьынижьыз азы.
Расҭа иаб иажәақәа игәамԥхакәа днеиҿаԥшуеит.
Ашәқәа зегьы анаар ту Анзор МыАаи, ааи... иҩахыкны иахьдәықәимҵаз азы. Иххацәоума?
Рас  а. Мап, изаманоуп.
Дамеи. Уҩагыли. (Расҭа дицхрааны диргылоит.) Рацәак
уқәымгылан макьана. Абас ауп ишыҟоу. Ауаса
ахьымтәаша
иантәалак абга иафоит.
Рас  а (алаба иҽанҵаны даагыланы). Града сынхару?
Дамеи. Уԥсы ахьынхаз ауп узызхәыцша.
Агәашә абжьы гоит. Дамеии Расҭеи уахь иԥшуа иаагылоит, иаарту
ашә даалагылоит акыр зылахь еиқәу Бадра. Аӡәгьы ҿиҭуам,
Дамеии, Расҭеи ҳамҭакы игылоуп уи ихәаԥшуа.
Иуаашьоузеи?
Бадра. Саҭоумҵан, саб зегь рзы. Уара уиашан.
Дамеи. Сара саниашамыз ыҟаӡамызт...
Бадра днышьамхнышгылан
иаб икәымжә акалҭ дагәӡуеит.
Анцәа
иҳамҭоуп ихьшәаны акәзаргьы, уахьҿыхаз.
Бадра дҩагыланы
Расҭа иахь иҿынеихоит.
Бадра (Расҭа дааигәыдыҳәҳәаланы). Саҭоумҵан, Расҭа.
Бадра иабџьар аҭӡаҿы иныкнеиҳауеит. Расҭа уи изеилымкаауа
дихәаԥшуеит, нас илаба иҽанҵаны егьи ауадахь дцоит. Бадра уи
дишьклаԥшуеит.
Саб, иӷәӷәоума ихәра?
Дамеи. Абаҩ ԥҽуп.
Бадра. Агра изыннажьру?
Дамеи. Сҳәатәы хаиҵазҭгьы... града дыҟазаауан. Анцәа
иҳамҭоуп иԥсы ахьынхаз.
Бадра ихы наикәаҽуеит.
Унеи... Уан даара дҽеим. Хымшуп чаӷьа лымфеижьҭеи.
Бадра ашьҭахьтәи ашә ала егьи ауадахь дцоит.
Дамеи (ажәҩан ахь ихы рханы дматанеиуа). Иа, Анцәа!
Ҳамдырра ҳаҭоумҵан, ҳашрыцҳау убоит, ҳтәыла ҳацәзырӡша амҩа ҳанумҵан, уаҳхылаԥш... Ҳабацәа рхәышҭаара
умырӡын...
Алашыбжьқәа ааҩуеит. Уи инақәырццакны агәашә абжьы гәыҭшьаагаха
иааҩуеит. Дамеи иаарыдашьҳәа ашә ахь дыԥшуеит.
Иааиуеит
даара игәамҵны ишыҟоу зныԥшуа АлиасиБа  ьгеи.
Иҟоузеи? (Арымӡқәа дырбо.) Шәаатәа.
Б а  ьга. Ҳаҟамзар еиӷьын, Дамеи, абарҭқәа зегьы
ҳархаанымхакәа.
Дамеи. Аԥсцәа урылазар аасҭа абзацәа урыцҟазар
еиӷьуп, иагьа аамҭа бааԥсызаргьы.
Б а  ьга. Аха асҵәҟьа збахьада. Егьырҭгьы ҳрыхәомызт,
аха арҭ зынӡа илахшаха иааҳхагылеит.
Дамеи
ҿиҭуам.
Ҳар ирфаша аажәга рҳәан, – досу иҳамаз ҳамеигӡеит.
Уи
маҷыршьан ҳцақәа иларҭаланы ҳасабицәагьы
иаарзымхәыцӡакәа
зегь ааҭыршәшәаны ирыманы
ицеит. Иахьа
аҽнышьыбжьон ҳаӡлагара илақәлан напсыргәыҵакгьы
аанмыжькәа иҟаз зегь ргеит, уи азмырхакәа ҳаӡлагарахьча
ихы хҵәаны ашә аԥхьа аҵәы иахаҵаны иадырсит. Аҩнырҳәра,
аҳәса рцәа аԥҽра... Ламыс ҳәа ак рымаӡам.
Дамеи. Ақәылаҩ ламыс имазар дқәылаҩхозма!
Б а  ьга. Нас, ҳнапқәа еиқәыԥсаны, иаҳзыжәулак
бзиоуп ҳәа ҳрыхәаԥшларыма? Иаҳҳәап аԥашьа.
Дамеи. Издыруам угәахәуоу?
Б а  ьга. Нас, иара ихаҭа ҳилгап, Кониар иеиԥш. р
схала сизхоит!
Дамеи. Аԥашьақәа зегьы рыхқәа узыхҵәару?
Алиас (Дамеи иахь). Алықьсандр ихабар?
Дамеи. Макьана акгьы.
Агәашә еиҭа абжьы гоит, зегь уахь инаԥшуеит. Дласны дааҭалоит
даара зхы-згәы алаҟоу Кәын  а л.
Кәын  а л (агәырӷьара даманакуа). Шәызтәоузеи
шәанаџьалбеит,
иҟоу шәымбаӡои?!.
Ашәқәа зегьы анаар ту Анзор МыА лиас. Иаҳзааугазеи, Кәынҵал?
Бадра дааиуеит.
Кәын  а л. Шьевқьеҭ-ԥашьа адҵа ҟаиҵеит, аҳәынҭқар
ичынуаа иҳамырхыз ҳадгьылқәа зегьы ҳаздырхынҳәырц.
Амҳаџьырцәа рыр иреиуоу зегьы рқьаԥҭажәқәа
рахыларагьы азин ҟаиҵеит. Шәгыл, шәеиха! Анцәа
дҳагәҭасын, аха аллаҳ даҳзылԥхеит!
Бадра. Иабантәааугеи ас еиԥш ажәабжь, Кәынҵал
ухаҵкы?
Кәын  а л. Аԥашьа ихьӡала Маан Ҟамлаҭ Лыхнашҭа
ажәлар еизганы ирылеиҳәеит.
Бадра (иаҳаз изхамҵо). Ианба?
Кәын  а л. Иахьа. Уаантәи саауеит. Дыдрыԥшь ныха
иамаҿоуп!
Алиас (Бадра иахь). Аԥашьа имеида имамкәа ус
иҳәарызу?
Бадра (дааиԥхьхәыцааны). Дгәыбзыӷхеит иаалырҟьаны...
Еилкаам уск ыҟоуп ара... Гәыразыла ус иҳазныҟәо
иакәым аԥашьа. Ҩысҭаарак ҳзиӡбеит...
Кәын  а л. Абри уара узакәу сара исзеилымкааит,
аҟама аҿеиԥш унаҳәы-ааҳәуа. Бзарбзанла ҳқыҭақәа
рбылра данаҿыз, Шьевқьеҭ-ԥашьа ҳара ҳзы деиқәырхаҩуп,
шәидгылароуп ҳәа уаҳҿагылан. Уажәы шәыдгьылқәа
шәымаз аниҳәа, дҽеим игәра шәымган ҳәа уаагылеит.
Измааноузеи ари?!
Дааиуеит Алы  ьсандр, уи макьана аӡәгьы дибаӡом, дгылоуп
Бадра иажәақәа дырзыӡырҩуа.
Бадра. Ааи, сидгылон, сицынгьы сааит, еиқәырхаҩык
иеиԥш дыԥхьаӡаны. Аха шьҭа еилыскааит ҳхьаақәа дырхаҵгылап
ҳәа зынӡаскгьы игәы ишҭам.
Алы  ьсандр (Бадра иахь). Еснагь агәыӷра сыман, мышкызны
уи шеилукаауала. Абыржәшьҭа угәыдыскылоит.
Алықьсандри Бадреи гәыдибакылоит. Зегьы ԥшуп Альықьсандр
иҳаиҳәарызеишь ҳәа.
Дамеи (Алықьсандр иахь). Иаҳзааугазеи, дад?
Алы  ьсандр. Егры ҳныруаны, ԥызара зуаз аԥшыхәцәа
рполк ҳаарыхҭыгәлеит. Ҳазусҭқәоу нараҳәаны аҳәара
ҟаҳҵеит агенерал ҳимардарц. Ҳидикылеит Алхазов.
Иҟоу аҭагылазаашьа изеиҭаҳҳәеит: иҟалаз, ишыҟалаз,
ҳажәлар
раӷьырак аҭырқәцәа ирыдымгылар ада ԥсыхәа
рымамкәа аҭагылазаашьа шроуз, зегь зхароугьы аинрал
Кравченко ихымҩаԥгашьа шакәыз ак аанмыжькәа зегь
иаҳҳәеит.
Алиас. Нас иахиҳәаазеи?
Алы  ьсандр. Аҭагылазаашьа шуадаҩыз дақәшаҳаҭхеит.
Усҟан зегьы шәыхьӡала ажәа шьҭаҳҵеит агәрагьы
иҳаргеит ир ҳшырҩызоу, ҳшырзыԥшуала: Ҩажәихәба
нызқь ар иманы иахьа-уаҵәы Егры дааӡхыҵуеит.
Бадра (ихазы). Абар, аԥашьа дзыргәыбзыӷызгьы...
Кәын  а л. Нас, аԥашьа иҳазирхынҳәыз ҳадгьылқәа
ҳзынижьып угәахәуоу?
Дамеи. Удгьыл кәамҟьа аума узыхӡыӡаауа, Кәынҵал?
Кәын  а л. Сгәы ԥҵәеит, Дамеи. Зда царҭа амам аҟны
снеины сыҟоуп. Иааилак ҳара ҳиашоуп, шәеиқәҳархоит
рҳәоит, арахь ҳақәызгароуп зегьы зҿу. Мап, шьҭаҵәҟьа
аӡәгьы игәра сызгом.
Алиас. Аӡә игәра мгаӡакәа, – ԥсҭазаашьак ыҟам. Уара
ус уҳәарҭам, Кәынҵал.
Кәын  а л. Ачҳарагьы ҳәаак амоуп. Сара сахьахәаԥшуа
ҳақәымӡаар ада ԥсыхәа ҳамамкәа аамҭа ҳааҭагылеит.
Дамеи. Ахәац иахьыз умыхьааит, Кәынҵал.
Кәын  а л. Ахәацгьы баша ҳақәӡбоит: агәрагареи
агәыӷреи анацәыӡ акәхап уи аблақәа анҭнах. Мап, шьҭаҵәҟьа
аӡәгьы игәра сызгом, сыхгьы агәра сызгом...
Схәыҷқәа
аасгәыдыҳәҳәаланы сқәацәажә ашә снылатәоит,
Ашәқәа зегьы анаар ту Анзор Мыаҳәынҭқар дитәума, асулҭан дитәума иааилак среихслоит
сыршьаанӡа.
Алиас. Ус хазы-хаз ҳанеиха акгьы ҳзырҽеиуам.
Кәын  а л. Шәымш аабзиахааит... Уаҳа сзышәҩызам.
(Дцоит.)
Дамеи. Аԥсра аҽаҭара иаҳа имариоуп, аԥсҭазаара
азықәԥара аасҭа.
Б а  ьга. Зегьы мҩак-мҩак рзыԥшуп, ас еиԥш аӡыблараҿы:
Гәыбӷанс имоузеи...
Бадра. Алықьсандр! Хәышәҩык амҳаџьырцәа рыр
сыманы сыбналеит иаха! Зыгха еилызкааз роуп зегьы.
Гәыма аԥсҭаҿы унеира иазыԥшуп.
Алы  ьсандр. Уара?
Бадра. Снаушьҭалоит. (Ашьҭахьтәи ашә ала иан лахь
днеиуеит).
Б а  ьга. Дад, Алықьсандр, ишԥаҟаҳҵои нас?
Алы  ьсандр. Аҳәса, ахәыҷқәа, алыгажәцәа, зегьы
абнахь рцара еиҿкаатәуп. Ажәлар ар шаауа рылаҳәо, уи
зыԥхықәу ақыҭақәа ирылалахьеит. Бџьар змоу Гәыма
аԥсҭаҿы еизгахароуп.
Алиас. Измам, ишԥарыԥсыхәоу?
Алы  ьсандр. Урҭгьы еизгатәуп. Ар шааилак ирыҭахоит...
Алиас. Иа, Анцәа, хьымӡӷ ҳаумырган! Нас ҳазгылоузеи,
досу ҳазмаҭәахәу ҳҽазаҳкып. Ҳдәықәшәҵа!
Али
а сиБа  ьгеи цоит.
Дамеи (даахәыцны). Алықьсандр, дад! (Игәы ааԥшааны.)
Узысааӡазеи сҳәо сыҟам. Сгәы уздууп, убри удыруазааит.
Алы  ьсандр (длаҟәны Дамеи ижәҩахыр днагәӡны).
Угәы зырԥшаазеи, сабаӡӡеи?..
Дамеи (Дамеи Алықьсандр ихы инапы аакәыршаны
дааигәыдрыӷәӷәаланы).
Ҳажәлар рлахьынҵа, уареи уҩызцәеи
шәнапы иануп. Цәгьа рҳәа, бзиа рҳәа уабацәа рабацәа ааигәанӡа ҳ-Аԥсни ҳажәлари напхгара рыҭо еиқәдырхеит.
Дара ииаӡаазаргьы аҿар шәыҟоуп, шәара ишәықәымӡааит
ҳауаажәлар инхаз. Схаан избахьоу агәаҟрақәа
иреицәоу ҳҭагылоуп иахьа, ахымҩаԥгашьа шәанзақәымшәа
ҳҭахоит. Шәнапы ҳануп, ажәларқәа раԥхьа
ҳаиаӡаауа
ҳҟашәымҵан, хьымӡӷ ҳашәмырган.
Алы  ьсандр. Ианаҭахха ҳаԥсҭазаарагьы ҳаигӡом.
Абри агәра га, сабаӡӡеи.
Дамеи. Мап, дад. Уи маҷуп. Ҳара ҳазламаҷу ала,
лымкаала
ҟәышрала ҳхы мҩаԥаагароуп. Аӷагьы ҳаииааины,
ахақәиҭрагьы ааганы, ҳаԥсгьы ҭаны ҳаанхароуп. Абас
ада даҽакала ҳажәлар еиқәхашьак рымаӡам.
Алы  ьсандр. Сабаӡӡеи! Қьафла ҳзыҟамларгьы, ҳаҟан,
ҳаҟазаауеит уажәынахысгьы – абри агәра га.
Дамеи (игәы иахәаны). Ҳаи, дад дукәхшоуп! Иаҳҭаху
зегьы анцәа иҳаиҭашам, аха аҟазаара еиҳау арбану. Ԥыҭк
ҳазнеихыр – даҽа аамҭа бзиак шԥаҟамлари. (Дааиԥхьхәыцааны.)
Даҽакгьы... Сҳәашьа ԥшӡамзаргьы ҟалап,
аха уажәазы акы дшәыхәо дыҟам... Расҭа дааԥхьоукыр
сҭахуп... Зегьы ҳзааӡаз ҳабацәа рхәышҭаара ҿыцәаар ҳәа
сшәоит. Мышкызны еиҵызхап ҳәа сзықәгәыӷуа иара аӡәзаҵәык
иоуп. Суҳәоит дысзыхьча.
Алы  ьсандр. Хьаас думкын, сабаӡӡеи. Уажәа насыгӡоит.
Дамеи (ибжьы нҭганы). Расҭа!
Рас  а дааиуеит.
Алықьсандр уиҭахуп, дад, уицца.
Р а сҭ а (дааиԥхьхәыцааны). Бзиоуп, саб.
Алы  ьсандр. Ҳашьҭы, Расҭа.
Дамеи (ирышьҭеиҳәоит). Иа, анцәа хьымӡӷ шәумырган!
Алы  ьсандриРас  е и цоит. Дамеи ахәышҭаара аԥхьа
игылоу арымӡ днықәтәаны уи дацәажәо.
Ашәқәа зегьы анаар ту Анзор МыСумырԥхашьан абаа... Хьымӡӷ сумырган... Иахьанӡа исылшеит
ухьчара, аха ҳашәқәа зегьы аартгәышьахеит. Ҳаӷаимшхара,
ҳамч змырхара ԥша бааԥсӡак аасыргьы,
џьара кәицк иадамхаргьы ухәа аҵаҟа иҵәахы. Сара сахаанымхаргьы
мышкызны, агәгәаҳәа уеиқәызҵаша аӡә
дышԥаҳаҭнымхари
анаџьалбеит...
Дамеи иажәа даалымгацкәа дласны дааҩнашылоит ҩыџьа аҭырқәа
еибашьцәа зцу Ҟамла 0. Дамеи урҭ гәеиҭаӡом, дара гылоуп уи
изыԥшуа.
Ҟамла 0. Аҿыцәаара иалагеит уабацәа рхәышҭаара.
Абас ауп ишихьуа ауаҩы ахшыҩ аницәыӡлак. Дабаҟоу
Алықьсандр? Дабаҟоу Бадра аԥсахҩы?
Дамеи. Хьымӡӷ змам, аԥсахҩы уара ухаҭа уоуп, Ҟамлаҭ!..
Ачынқәа рырҳареи аиҳабырақәеи ушрышьҭаз
узлыҵыз ууаажәлар ршьа кауршит. Аха башаӡа умҵақьақьоит
асулҭани аԥашьацәеи рҿаԥхьа. Зыжәлар зҭиуа
аԥсахҩы аӡәгьы диҭахӡам. Лажәк аҟарагьы ҳаҭыр уқәӡам
урҭ рҿаԥхьа. Сара уԥхасшьоит... Иԥхасшьоит анцәеи
ауааи рҿаԥхьа, абас еиԥш ауаҩы маҳагьа ҳуаажәлар уахьрылҵыз.
Ихьымӡӷысшьоит уааӡара снапы иахьаныз, аха
уахьсзымааӡаз. Уара анцәа уимшаӡеит. Аҩысҭаа иоуп
уара, ҳажәлар рлахьынҵа шьамҩаутәырц урзызшаз. Аха,
мап, ҳауаажәлар убри аҟара рԥашә кьаҿым, иԥсыҽым,
уареи иуеиԥшуи рымчала рышьҭамҭа ииаӡаартә аҟынӡа!
Ҳара иҳамоуп, гәаҟрас ҳзыниалкгьы ҳацәызыхьчо милаҭ
маӡак. Анцәа иџьшьоуп уи амаӡа уара уеиԥш иҟоу
аԥсахыҩцәа рыхшыҩ маҳагьа уи аилкаара аҟнынӡа иахьзымнаӡо
акәымзар, шәҽазҵәылхны шәашьҭазаарын
ахәцә ҩыҵкааны аԥсы аҭыхра. Уара уааит (аҭырқәа еибашьцәа
рахь ихы рханы) абарҭ амаҵуарқәа уманы, узааӡаз
уабаӡӡеи ихәышҭаара урцәарц...
Ашьҭахьтәи ашә ала дласны дааиуеит Бадра.
Аҳы, нас, узгылоузеи, амаҳагьа? Сшьы, уахьысымбо
сҭынчхап
саргьы...
Бадра даацәырҵны, али-ԥси рыбжьара днаԥаны аҭӡаҿы икнаҳау
абџьар кыдихырц иҽазикуеит, аха дахьымӡакәа игоит аҭырқәцәа
руаӡәык инҭирҟьаз ашәақь абжьы. Ахы заахаз Бадра дхьыдышьшьны
акаҳара дналагоит, еимырхха аҭӡамцқәа рыбжьара икыду ахымаа
инацәақәа нархьысуеит иҵәаауа арахәыцқәа рыбжьы аагоит,
иаргьы аҭӡамцқәа рыбжьара дныбжьаҳауеит. Уи аамҭазы дааиуеит
ахарԥ шкәакәа зшәу, зхахәы шлақәа еиужьны илашьҭу Ҳамида.
Ҳамида (Бадра дахьышьҭоу аагәаҭаны, лымч зегьы
еизыркәкәаны дынҭыҵәаауа). Сыҷкәын нан... (Даарылаԥшны.)
Сааӡара уамааӡааит, нан, Ҟамлаҭ...
Дхьыдышьшьны Бадра днаиқәҳауеит, Ҟамла  и а  ы р  әцәеи
ашырҳәа
индәылԥоит. Дамеи дгылоуп дышьханԥсылазшәа.
Аабатәи асахьа
Афбатәи асахьаҟны иҟоу аҩыза адекорациа. Шьев  ь е  иҽизнымкыло
дгәамҵуа длеиҩеиуеит. Дласны дааҩналоит Селим.
Шьев  ь е 0. Иҟоузеи?
Селим. Орамирал-ефенди! Осман-ԥашьа, уара ишидуҵаз
ала Аалӡга днырны джәылеит Самырзаҟан игарц.
(Аҳәара ицәыуадаҩны.) Аха аллаҳ игәамԥхеит ус аҟалара.
Раԥхьа инаишьҭыз, Маан Ҟамлаҭ дзеиҳабыз аԥсуа мҳаџьырцәа...
Шьев  ь е 0. Урҭгьы агьааурқәа рахь ииасыма?!
Селим. Мап, Орамирал-ефенди. Урҭ инарыгӡеит
зегь зымчыз аллаҳи Османлы асулҭан ду Абдул Ҳамиди
рҿаԥхьа
ишьҭарҵаз рҭоуба, аха реиҳараҩӡак ҭахеит. Урҭ
рнаҩс ижәылеит ҳианичарцәа, аха рышьҭахь ала абна
иаалҵны
ирыжәлеит Ачачба икьараз. Абас ала ҩ-мцакы
ирыбжьахеит Осман-ԥашьа ир. Аӷа инапаҿы иҟалеит
абзарбзанқәа зегьы. Дҭахеит ихаҭагьы.
Ашәқәа зегьы анаар ту Анзор МыШ ьев  ь е  (дшьақәҟьаны). Аԥсахыҩцәа! Дабаҟоу иара?
Дабаҟоу Ҟамлаҭ?
Селим. Ауаҩ сышьҭит иаагаразы.
Шьев  ь е  (иҽизнымкыло длеиҩеиуа). Аԥсуаа, аԥсуаа...
Сара сиашан еснагь рыгәра ахьысымгоз. Ҳара ҳзыҳәан
ргәы шыцқьам иасҳәахьан аԥадишьаҳ. Абар!..
Селим. Орамирал-ефенди! Аԥшыхәцәа изларҳәаз
ала, амаиор Мухортов шьхала даахыҵын, Гагра абаа
игеит. Уажәы аполковник Гилевичи иареи рҽеимаданы
ҳар рхьацара иаҿуп.
Шьев  ь е 0. Ишԥа? Иабанӡааихьоу?
Селим. Бзыԥ аԥшаҳәанӡа.
Шьев  ь е  (иаҳа-иаҳа дгәамҵуа). Нхыҵҟа исышьҭыз
аԥшыхәцәа рхабар?
Селим. Иԥсы ааигеит, аӡәызаҵәык. Дыԥшуп абраҟа.
Шьев  ь е 0. Нас уззыԥшузеи, дааԥхьа.
Селим (аҩналарҭа дазааигәаханы ибжьы иргоит).
Џьанбулаҭ!
Џьанбула  дааиуеит.
Шьев  ь е 0. Иаҳзааугазеи ашьхаруа?
Џьанбула 0. Узыргәырӷьаша акгьы, орамирал! Ҳазҭахыз
раасҭа ҳазҭахымыз еиҳахеит ашьхаруаа рыҩнуҵҟа.
Иҳадымгылеит. Ҳзызнеиз анеилыркаа ҳашьра иалагеит.
Изӡом – зхала зыҽрызҭазгьы ҟалеит. Сара исылсыршеит
сыбналаны арахь аара.
Шьев  ь е 0. Иулзыршазеи ачарқьаз?
Џьанбула 0. Сҭоуба.
Шьев  ь е  . Ҳарԥсахит уҩызцәа, иҳадымгылеит
ууаажәлар.
Џьанбула 0. Аха рыжәлар рымԥсахит, аԥашьа.
Шьев  ь е  (игәамԥхауа). Селим!
Џьанбула 0. Орамирал! Сара арахь амҩа санықәлозгьы
издыруан уара уҟнытә бзиарак шысзыԥшым.
Ҭырқәтәылан аԥсҭазаара аасҭа иаҳа инасыԥны исыԥхьаӡоит
Кавказ сыԥсыбаҩ амадара! Аха иуасҳәоит даҽакгьы.
Қәлыхәра иаахыҵны арахь аара иаҿуп аинрал Бабич
ир. Урҭ ирылоуп сыжәлар ачарқьазқәа иреиуоу, ургьы
уаргьы џьаҳанымҟа шәзышьҭыша ашьоуцәа! Аҳы! Сазыхиоуп
слахьынҵа аԥылара.
Шьев  ь е 0. Селим!
Селим (ибжьы нҭганы ҿиҭуеит). Меҳмеҭ!
Дласны дааины иҽааидыԥсаланы даагылоит бџьарла еиқәныхны
иҟоу ҩыџьа аршьаҟауаа зцу Меҳме 0.
Шьев  ь е  (Меҳмеҭ иахь). Ихы аҵәы иахаҵаны абаа
иахашәыргыла, зегьы иахьырбарҭоу.
Меҳме  (дышгылац). Инагӡахоит!
Меҳме  иаршьаҟ
а уаҩиЏьанбула  даарыгәҭылакны
дыргоит.
Селим. Орамирал-ефенди! Адырра ҳауит... Аллаҳ
игәаԥхарала
Мысра азааигәара аурыс ӷба «Константини»
иареи
реидыслараҿы иӡааҟәрылеит иаҳа ҳзықәгәыӷуаз
ҳаӷба...
Шьев  ь е  (иажәа анагӡаха имҭакәа). «Ассари-Шьевқьеҭ
»
Селим (ус шакәу аанарго даахырхәаны.) Уиала адырра
ҳаиҭеит, иахьа, аамҭа ҳара ҳганахь ишыҟам.
Дааиуеит Ҟамла 0.
Ҟамла  (иҽааидыԥсаланы.) Сузыӡырҩуеит орамирал!
Шьев  ь е 0. Уара сузыӡырҩуеит, Ҟамлаҭ, уара...
Ҟамла  (азныказ ииҳәара иҿамшәо, аха ҿыц иҽааизганы).
Иҟалаз ҟаломызт ианаамҭаз Осман-ԥашьа ацхыраара
ҳаиҭазҭгьы.
Шьев  ь е 0. Имариоуп аԥсы ицәахыхра... Ҳашуқәгәыӷуаз
ухы узаамырԥшит.
Ашәқәа зегьы анаар ту Анзор МыҞ амла 0. Сара исылшо ԥсыцқьала саҿуп.
Шьев  ь е 0. Уара унапы ианын Ачачба иҭархара. Ҳанаауаз
ишуҳәоз аԥсуаа зегьы ҳара иҳадгылоит ҳәа акәын,
аха уажәы?
Ҟамла 0. Ас еиԥш аҽыԥныҳәа сыхәҭам орамиралефенди. Сара исылшо акы самеигӡеит... Иршәатәыз сыршәеит,
инырҵәатәыз... Макьанагьы исылшаша рацәоуп,
аха ацхыраара сҭахуп.
Дааиуеит Ҳасанали.
Ҳасанали (иҽааидыԥсаланы). Орамирал-ефенди!
Османлы аԥадишьаҳ Абдул-Ҳамид иузааишьҭит абри.
(Ашәҟә еиларҳә наииҭоит.)
Шьев  ь е  (иаартны даԥхьоит). «Кавказ аусқәа
рымҩаԥгара
знапы иану орамирал Шьевқьеҭ-ԥашьа!
Ҳзықәдыргәыӷыз
ар ҳарымҭеит Англиеи Франциеи.
Ахьаҵра
ҟалом, унап иану нагӡахароуп. Асулҭан Абдул
Ҳамид».
Ҳасанали. Аҭагылазаашьа шуадаҩу дақәшаҳаҭхеит
аԥадишьаҳ, иҟаз зегьы анизеиҭеиҳәа.
Шьев  ь е 0. Уи мацара азхом Ҳасан-али. Иабаҟоу
аианычарцәа?
Ҳасанали. Балканҟа идәықәимҵар амуит. Даарак
иманшәалам уаҟатәи ҳусқәа.
Шьевқьеҭ дышгәамҵуа иныԥшуа, аха ҩнуҵҟала иҽынкыло хәыцра
ҵаулак дҭанагаланы длеиҩеиуеит. Зегьы ҿымҭуа уи ииҳәарызеишь
ҳәа иӡыҩӡа изыԥшуеит.
Шьев  ь е  (ихала). Ахьаҵра ҟалом, унап иану нагӡахароуп.
Угәы ишԥаанаго Ҟамлаҭ, иаҳзынагӡару ҳнап
нану?
Ҟамла 0. Зинс иҳамоузеи аԥадишьаҳ Дуӡӡа идҵа анамыгӡара.
Шьев  ь е 0. Уара иахуҳәаауазеи, Селим-ԥашьа?
Селим. Аҭагылазаашьа даара ишәарҭоуп. Иаҳҿагылоу
ар ҳара ҳаасҭа хынтә еиҳауп. Аԥсуаа ракәзар чарҳәара
ҳзуны аиҳараӡак ҳаӷа идгылеит, ҳашгәыӷуаз еиԥш
иаҳхамыҵгылеит Нхыҵтәи ашьхаруаа. Ҳар хьчазар
еиӷьны сахәаԥшуеит хаҭала. Балкантәи ҳусқәа даарак излаҽеим
ала, уахьгьы ацхыраара аҭаххашт!
Ҟамла 0. Ахьаҵра?! Ари ԥсахроуп, Селим-ԥашьа!
Шьев  ь е  (иаҳа ихы агәра ганы). Аԥсны, зегь акоуп
мышкызны Ҭырқәтәыла анапаҵаҟа иҟалоит! Сынтәамзарҽааны! Уажәтәи ҳаара заацәан.
Ҟамла  (дацраланы). Асулҭан дуӡӡа ирнапхгаҩы
иаҭәам,
абас шәыргәындаҵас ахьаҵра. Ииашам шәара
шәыгхақәа зегьы аԥсуаа ихьырхарашәтәуа. Ас ахымҩаԥгашьазы
аԥадишьаҳ ҭабуп ҳәа уеиҳәом, орамирал.
Шьев  ь е 0. Схымҩаԥгашьазы уи иҿаԥхьа аҭак сара
иҟасҵоит. Аха уара ахырқьиара улзыршаша акы
заҵәык ауп – иудысҵо ԥсыцқьала анагӡара. Даҽаамҭак
еиԥшымкәа иахьа, аибашьцәа ӷәӷәақәа аҭахуп Ҭырқәтәыла.
Иааӡазар аибашьцәа бзиақәа рылҵуеит аԥсуаа.
Ихҵатәуп зегьы. Абри уҽазкы, Ҟамлаҭ. Умаҳә Абдул Ҳамид
изнага уеиқәзырхаша аҳамҭа ду!
Ҟамла 0. Мап, аԥашьа! Сара ус азакәым шәҩызара
зышьҭысхыз. Сыжәлар рхырҵәара азакәым сара арахь
сыззааз.
Селим. Ихәарҭа духоит урҭ даҽазны ҳанаауазы.
Ҟамла 0. Шәызқәа шәыблала ижәбараҳа ижәбарым
арахь ҽазны аара. Напсыргәыҵак иҟоу Аԥсны шәазымиааит,
арахь адунеи абжа ҳампыҵакуп ҳәа абақь асра
шәаҿуп, иара уигьы аилабгара иаҿуп. Иԥхашәымшьаӡои,
ихьымӡӷышәымшьаӡои зықьҩыла ар еиқәных ишшәымоу
ахьаҵра ахьаԥшьажәгаз?! Аха аԥхашьареи ахьымӡӷи
захьӡу шәызҭада шәара: шәшьа иалам, шәда иалам. Сгәы
иҭаз анцәа имчала сахьӡаны сыҟандаз, адунеи иқәу ажәАшәқәа зегьы анаар ту Анзор Мыларқәа зегьы иџьаршьаратәы идсырбарын ахақәиҭразы
ақәԥара зыхьӡыҵәҟьоу!
Шьев  ь е 0. Уара уԥсахҩуп, Ҟамлаҭ! (Селим иахь.)
Ддәықәшәҵа раԥхьаӡатәи агәыԥ дрылаҵаны. Уаацакы,
Ҟамлаҭ, аӷбаҿы аҭыԥқәа зегьы ааныркылар ушгылоу ацара
уқәшәоит.
Селим (дааццакны ибжьы иргоит). Меҳмеҭ!
Дааиуеит аршьаҟауаҩ зцу Меҳме , забџьар ҭызгарц иалагаз
Ҟамлаҭ, деимлагәа даанкыланы иабџьар имырхуеит.
Ҟамла 0. Алахшақәа! (Дыргоит.)
Шьев  ь е 0. Ҳасан-али! Иҩла!
Ҳасан аҩра иҽазикуеит ҳәа дналагоит.
«Аинрал Кравченко! Ҳара иҳаӡбеит Аԥсны нҳажьырц.
Баша ашьа камҭәарцаз иаанышәкыл шәжәылара,
ҳжәылом
ҳаргьы. Аӡара ҳашәҭар – аԥсуаа зегьы ықәганы
иаагоит. Адгьыл – шәара, ауаа – ҳара.
Орамирал Шьевқьеҭ-ԥашьа».
(Аҩра иалгаз Селим иахь.) Иаарласны иоуратәы аус еиҿырцаа.
Ҳасанали (иҽааидыԥсаланы). Инагӡахоит, орамиралефенди! (Дцоит.)
Шьев  ь е 0. Иахьа инаркны ҳар ҩыџьараны ишахоит.
Сардар-ԥашьеи Фазлы-ԥашьеи аурысқәа рыр аамышьҭуа
ирҿагылоит. Абдул-ԥашьеи Давлеҭ-ԥашьеи аԥсуаа рыхҵара
нап адыркуеит. (Иаарыӷәӷәаны.) Инагӡа!
Селим (иҽааидыԥсаланы). Инагӡахоит!
Селим даақәҵәиааны дласны дцоит.
Ажәбатәи асахьа
Уаанӡа иҟац адекорациа, аха уажәы зегьы рхиоуп аинрал Кравченко
иштаб ишақәнагахара. Иара аишәа гьежь дахатәаны Кавказ ахсаала дахәаԥшуеит, иаԥхьа иқәгылоу аирыӡ аҩы ааҭыхны
аҵәца инҭаҭәаны уажәы-уажә днаҿыхәоит, маҷк иқьаф шыҟалаз
иныԥшуа дҟалахьеит, зны-зынла дааҟрымҿрымуа ашәак иҳәарцгьы
даҿуп. Иааҩналаз адиутант даагәаҭаны.
Кравченко. Ҳархәҭақәа зегьы ржәылара аанкылоуп.
Ирҳәозеи аԥшыхәцәа?
Адиутант. Аҭырқәцәа ироуз аҭагылазаашьа рхы
иархәаны
ажәлар рхырҵәара иаҿуп. Иӡхырҵахьоу ҩажәа
нызқь иреиҵам. Даҽа уиаҟара еизгоуп агаҿа. Ҿыц иаадгылаз
аӷбақәа рахь рнагара иаҿуп.
Кравченко (иаҳаз игәы иаахәаны, иаҵәца еиҭа
аҩы нҭаҭәаны иаашьҭыхны). Ҳаб аҳәынҭқар иус ԥшьақәа
рзы! (Иаҵәца иҭаз ыжәны аҵа днагәӡны.) Закә ҩы
ссирузеи! Агәра ганы сыҟоуп абри аҩыза аҩы Европа
ахьынӡанаӡааӡо ҳҭынрак аҟны ишырымжәыц. Ҳусқәа
рҭыԥ ианаақәаҳҵалак ари атәыла зегьы аҿы абри злыҵуа
ажь еиҭаҳҳауеит. (Иқьаф шыҟалаз иаҳа-иаҳа иныԥшуа.)
Ыы... Угәы ишԥаанаго адиутант?
Адиутант иқәҿиҭуам.
Акгьы захумҳәаазеи, адиутант?
Адиутант. Агәаҽанызаара аҭахны збоит, Шәара Шәаҳаракыра.
Аԥсуаа рыҩқәа дара ирҩызоуп – иџьбарацәоуп.
Кравченко (адиутант иажәа ахы ахьцо еилкааны,
игәамԥхакәа дҩаиқәцәҟьаны). Ушԥагылоу адиутант? Угыл
уҽыриашаны!
Адиутант иаҳа иҽыриашаны даагылоит, иара акыр иҽааирҭынчуеит.
Агәаҽанызаара...
Адиутант (иажәа даҽа хырхарҭак аҭо). Иаха, алашьцара
рхы иархәаны апоручик Ачачба икьараз аҭырқәцәа
инарықәлан ажәлар рӡыхҵаха рымҭакәа ирыцрырҟьаз
рацәоуп.
Ашәқәа зегьы анаар ту Анзор МыК равченко. Ишԥа? Ус еиԥш адҵа изҭада Ачачба?
Дабаҟоу иара?
Адиутант. Аинрал Алхазов диԥыларц дцеит. Адырра
соуит акапитан Маевски иполкгьы урҭ ишрыцхраауаз ала.
Кравченко (зынӡа иҽхыршәааны). Сыдҵа анамыгӡара
ихы иаҭәеишьеит! Изҭада азин? Ирласны даарԥхьартә
иҟаҵа.
Адиутант. Инагӡахоит! Шәара Шәаҳаракыра, аԥсуа
ҭаҳмадак Шәара шәахь ааира даҳәоит.
Кравченко. Иаха шсымам умбаӡои, адиутант?
Адиутант. Избоит...
Кравченко (иҳәашьа игәамԥхакәа). Иарбан иубо?..
Адиутант. Даараӡа шәусқәа шеилахоу.
Кравченко. Ируазеи сусқәа? Избан изеилахоу?..
(Иҽааиқәкны.) Ҟы-ҳы... Исҭахузеи зиҳәа?
Адиутант (ацәажәара ицәыуадаҩны). Даара аҳәара
ҟаиҵеит. Ихаҵкы агенерал сидикылааит, иара ихәаша
уск аӡбахә иасҳәар сҭахуп иҳәеит.
Кравченко (дааиԥхьхәыцааны). Даашьҭы.
Адиутант
дцарц иҿынеихоит.
Адиутант!
Адиутант дааҭгыланы
дизыӡырҩуа даагылоит.
Абџьар имоума?
Адиутант. Иҟама ада акгьы идсымбалеит.
Кравченко. Ихыхны даашьҭы. (Дааиҭашәаны.)
Мап, мап... Аӡәыр ицума?
Адиутант. Мап.
Кравченко. Даашьҭы. Амала хара умцан.
Адиутант даахырхәаны дцоит. Кравченко игәы шҭынчым
иныԥшуа даалеиҩеиуеит.
Дамеи (дааҩналаны аинрал дааеихырхәаны). Лахь
сумҭан,
сааирала уахьсыргәамҵуазы аинрал ухаҵкы. Ҳара аԥсуаа еиқәырхаҩык уакәны ҳухәаԥшуеит азоуп арахь
ааира зызгәаӷьыз.
Кравченко (аҟәардә идгало). Уаатәа, алыгажә.
Дамеи. Иҭабуп, аинрал! Атәаха сызҭада...
Кравченко (дхәыцуа). Џьара узбахьоушәа сыҟоуп.
Дамеи. Счеиџьыка агьама убарц уицымҩахыҵхьан
Алықьсандр Ачачба.
Кравченко. Ааи, ааи! Исгәалашәеит!.. (Иқьаф шыҟоу
иаҳа иныԥшуа.) Аџьма ахы цәыббылӡа исымҵоуҵеит,
исгәалашәоит! ..
Дамеи. Асасдахь ҳаҭыр злаиқәаҳҵо ҟазшьоуп уи
ҳара аԥсуаа ҳзын.
Кравченко. Аха иршәны ала ианасҭа иамфаӡеит. Иугәаламшәои,
алыгажә! (Иҽырхшәааны.) Алаҵәҟьа иамфеит!..
Дамеи. Ҳара ҳлақәагьы ҳҟазшьа рылаҳааӡоит, аинрал
ухаҵкы. Ахы иаҭәанамшьеит асас изкыз ахәы алакьысра.
Кравченко (иаҳаз игәамԥхакәа, иаҳа дҩыхшәааны).
Ихы имхакәачраны, длывас-ҩывасуа давоуп Алықьсандр
Ачачба, уара уааӡамҭа.
Дамеи. Ачачба ибоит ибла шааԥшуа ижәлар аиаӡаара
ишаҿу. Аҭырқәцәа бџьар зкым ҳажәлар хырҵәаны
аӡыхҵара иаҿуп. Шьала ихҟьоуп ҳқыҭақәа зегьы, абылра
иаҿуп.
Кравченко (аҵәалаҵаны). Ариаҟара абзиарақәа ирзыжәухьоу
рнаҩс ус ишәзымныҟәар акәын...
Дамеи. Маанала аҽԥныҳәа суҭарц ушаҿу збоит, аинрал.
Аха уара ибзиаҵәҟьаны иудыруеит ҳара иаҳхароу
даараӡа ишмаҷу.
Кравченко. Нас изхарада уара утәала? Шәтәыла
кәамҟьа ахьчаразы зшьа казыршуа сеибашьцәеи сареи
ҳакәны иуԥхьаӡозар?!
Дамеи. Аҳәынҭқар инапынҵала уи уара иууалны ауп
ишаадыруа ҳара. Аԥсны уҟаижьҭеи бзиарамзар цәгьарак
Ашәқәа зегьы анаар ту Анзор Мыузаҳамуцт, нас избан абас ҳажәлар анеиқәырхатәу раӷацәа
ҿаҵахәыс изруҭо? Унеи жәылара. Бџьар зку аԥсуаа
зегьы уара иудгылаҩуп.
Кравченко. Уҳәаақәа зегьы урхыҵит, алыгажә. Иузеиӷьуп
агаҿахь уааццакыр.
Дамеи. Мап, аинрал! Уахь ацара сгәы иҭазҭгьы арахь
сузааиуамызт. Инашьҭы ур жәылара!
Адиутант (дааины). Акапитан Маевски дааины
дыҟоуп, Шәара Шәаҳаракыра!
Кравченко. Дааԥхьа уааласны!
Адиутант дцоит.
(Иааҩналаз Маевски иахь.) Акапитан Маевски! Адҵа усҭоит
абри алыгажә дындәылганы, наҟ алажә еиԥш уилгарц.
Маевски. Ус еиԥш аус схы исзалыршом, Шәара Шәаҳаракыра.
Кравченко (иҽырхшәааны). Адҵа усҭеит, акапитан.
Инагӡа иууалу!
Маевски. Харак змам аҭаҳмада ишьра, схы исзаҭәашьом...
Кравченко. Инагӡа, акапитан, угхақәа уанасыжьырц
уҭахызар.
Маевски. Зырҽеира аҭаху гхак сыманы схы иадызбалом
макьаназ. Цәгьарак иуны сыздыруам ари ауаҩ ас
ҳизныҟәартә еиԥш. Аханатәгьы дҳацхрааҩымзар даҳԥырхагам.
Дамеи. Инагӡа, дад, унап ианиҵаз, ухы зсықәурӡгәышьозеи.
Сара сзыҳәан шьҭа зегьакоуп, сыжәлар аныҟам
адунеи иқәысхгәышьозеи.
Кравченко. Сыдҵа уахыԥаны аԥсуаа рӡыхҵара
уаԥырхагахеит. Сара исзеилкаауам, акапитан абарҭқәа
узырҟаҵо?
Маевски. Сыламыс, Шәара Шәаҳаракыра. Сара хара
рыманы збом аԥсуаа. Ииашаны исзыԥхьаӡом ас гыгшәыгҵас рызныҟәара. Сара иԥхасшьоит иахьатәи ҳхымҩаԥгашьала
ажәларқәа рҿаԥхьа ҳцәаԥҽыганы ххы ахьааҳарԥшуа.
Иԥхасшьоит, агенерал, шәышықәсала ҳабиԥара
ҿыцқәа аҽԥныҳәа рызҭалаша аус бааԥс амҩаԥгара
ҳахьаҿу.
Кравченко. Ргәы цқьам аԥсуаа.
Маевски. Мап, агенерал! Аԥсуаа раҟара згәы аарту,
ауаҩ ибзиабареи игәрагареи злоу даҽа жәларык сырнымиацт.
Сыгәгьы ҵнаблаауеит урҭ рҟазшьа ссирқәа
еиқәнархарц ахаҭыԥан дара рзыҳәан иахьнырҵәагахаз.
Кравченко. Аԥсуаа ҳахьырыԥсахыз ииашаны иҟарҵеит
уҳәарц уҭахызар, акапитан?
Маевски. Ҳара ҳауп аханатә аԥсахра ҟазҵаз, Шәара
Шәаҳаракыра. Иҳагхеит инарҵауланы ахәыцра, ираӡаны
ахымҩаԥгашьа, атакт. Уи ала зда царҭа ыҟамыз
аҭагылазаашьа
раҳҭеит. Нас ишԥарурыз уаҳа – аԥсҭазаара
рҭахын.
Кравченко ииҳәара иҿамшәо даанхоит,
нас алеиҩеира далагоит.
Шәара Шәаҳаракыра! Ҳара
ҳахьыӡ арԥшӡома, рымч зқәымхо
агәаҟра иҭагылаз ажәлар маҷ ҳахьчарц ахаҭыԥан
абас раныӡаара ҳахьацхраауа?
Ма, рхыԥхьаӡара ала аума
ажәларқәа раҳаҭыр
шбатәу? Иахьа рацәак ицәыргамзаргьы
имаӡам
аԥсуаа цивилизациа дук ишацырҟьоу. Урҭ
ажәытәӡан
ақьырсианра рыдыркылахьан. Ус шакәу ишаҳаҭуп
руахәама
хьыҵәцарақәа. Ишаҳаҭуп зуаҩра ҳараку,
здоуҳа беиоу рхаҭақәа. Насгьы, аԥсуаа арантәи рцара
ҳимпериа аҳәаақәа рырӷәӷәара иазеицәамхозар иазеиӷьхом.
Атәым дгьылаҿы ианыҟала, рмилаҭтә хдырра
рыманаҵы
рыԥсадгьыл
ахь ихьаԥшлоит. Уи ала еснагь
ишәарҭазаауеит
ҳара ҳзын.
Кравченко. Уи хьаас иктәым, акапитан. Аҭырқәцәа
ирылшоит иаарласны урҭ рыхдырра рцәырӡра. Сара
сгәы иалоу даҽакуп, акапитан – уара хьӡи-ԥшеи згым
аҳәынҭқар ир ушырфицару ахьухашҭыз.
Ашәқәа зегьы анаар ту Анзор МыМ аевски. Афицар иҟазшьақәа зегьы иреиҳаны исыԥхьаӡоит
зымч маҷу рыхьчара.
Кравченко. Башаӡа ухы рықәуҵоит, Маевски. Иӡбоуп
урҭ рразҟы– ртәыла ианымӡаар ҟалаӡом.
Маевски. Шәара шәакәым урҭ ртәыла рызҭаз –
ишәылшом
рымхрагьы.
Кравченко. Уара уԥсахҩуп, Маевски! (Ибжьы иргоит.)
Адиутант!
Дамеи. О, Анцәа! Изакәызеи лахьынҵас иҳауҭаз?!
Дызусҭада
жәларык ҳразҟы знапы иануҵаз?!.
Кравченко (иааҩналаз адиутант иахь). Абри алыгажә
агаҿахь дыргартә иҟаҵа. Исҭахым снапы аҟьашьра.
Дамеи. Мап, аинрал. Сара сыԥсадгьыл кажьны џьаргьы
сцаӡом. (Зынӡа дымчыдаханы.) Иузымгааит ҳагәнаҳа...
Иаҳхылаԥшхәу лахь сумҭан, абас сымчыданы сахьымҩасуазы.
Иҟама ааҭԥааны ицацха иналеиҵоит –
дынхьыдышьшьны дынкаҳауеит.
Кравченко (адиутант иахь, Маевски дирбо). Иқәжәа
ичынқәа!
Маевски (иҽаарыӷәӷәаны). Урҭ шәара исышәымҭеит.
Кравченко (амзаатә изааны дыҳәҳәоит). Адиутант!
Инагӡа сыдҵа! Иқәжәа ичынқәа!
Адиутант ииура изымдыруа длакҩакуа дгылоуп, нас иҽааизганы
Маевски иахь иҿынеихоит.
Маевски (икьарахә ааҭԥааны уи инаиқәкны). Уҽумырҵысын
адиутант!
Адиутант дшанханы даанхоит. Кравченко истол амгәаҟнытәи
акьарахә ааҭиԥаарц иҽыназикуеит. Дласны дааҩналоит Алхазов.
Адиутант (уи даагәаҭаны, иҽааидыԥсаланы, ибжьы
нҭигоит).
Агенерал-леитенант, Алхазов!
Иааҩналоит Алы  ьсандрЧачбеи даҽа ҩыџьа афицарц
ә е и. Адиутант дцоит. Кравченко урҭ зегьы дшанханы дрыхәаԥшуеит, нас дцәырҳаны дааҿыхазшәа иҽааидыԥсаланы ак иҳәарц
иҽнаԥшьигоит.
Алхазов (имырҳәакәа). Иҟоузеи ара? (Кравченко еиҭа
ак иҳәарц иҽнаԥшьеигоит, аха имырҳәакәа.) Шәҽаанышәкыл,
аинрал!
Алы  ь с  ндр (Дамеи днеихаххны). Сабаӡӡеи...
Алхазов (Маевски иахь). Ихьзеи аҭаҳмада?
Маевски. Иԥсадгьыл аныжьра аасҭа еиӷьеишьеит
аԥсра.
_А лхазов (дааиԥхьхәыцааны). Жәылара шәзымнеиуазеи
аинрал?
Кравченко (аишәа иаақәхны абӷьыц Алхазов инаидгало).
Шәаԥхьа Шәара Шәаҳаракыра.
Алхазов (иааимхны даԥхьаны, иаарымчны). Зымаҵ
жәуа дарбану аинрал, ҳаб аҳәынҭқар иакәу, асулҭан иԥашьа
иакәу?
Кравченко (ииҳәара иҿамшәо). Аԥсуаа аԥсахра ҟарҵеит.
Аӷа идгыланы ҳара иаҳҿагылеит.
Алхазов. Шәара азин шәымамызт аинрал, хаҭала
жәларык рразҟы аӡбара. ҟәа абаагәара ӷәӷәа шшәымазгьы
еибашьрада аӷа изныжьны ахьаҵразы адҵа ҟашәҵеит.
Ахьымӡӷ ашәыргеит хьӡи-ԥшеи згымыз
ҳарбџьар.
Ҳаб аҳәынҭқар иҟаиҵаз адҵала, шәаргәындарыла
шәхымҩаԥгашьазы
шәырԥызаратә маҵура шәамхуп, аусеилыргара
аҭоуп арратә трибунал. (Афицарцәа
рахь.) Дыжәга!
Афицарцәа неины Кравченко иабџьари имаҟеи имырхуеит. Кравченко
инапқәа ишьҭахь иҟаҵаны дцоит, уи ишьҭагыланы ицоит
афицарцәагьы.
Акапитан Маевски!
Маевски (иҽааидыԥсаланы). Сӡырҩуеит, Шәара Шәаҳаракыра!
Алхазов. Аамҭала адивизиа анапхгара Шәара ишәыдҵоуп.
Инажәга жәылара, зӡыхҵара иахьымӡац аԥсуаа
еиқәшәырха.
Ашәқәа зегьы анаар ту Анзор МыМ аевски. Сазыхиоуп шәыдҵа анагӡара!
Алы  ьсандр. Иҭабуп, аинрал! Зыԥсадгьыл иазынхаз
аԥсуаа ахааназ шәырхашҭуам!
Дласны дааиуеит қьаад бӷьыцк зку адиутант.
Адиутант. Шәара Шәаҳаракыра! Шәыхьӡала ателеграмма,
Тифлиснтәи (ииҭарц инаирххоит).
Алхазов. Шәаԥхьа адиутант!
Адиутант (ибжьы ҭганы даԥхьоит). Аинрал-леитенант
Алхазов! Зегь рыла иацхраатәуп аԥсуаа хырҵәаны
амшын рӡыхҵара. Кавказ ахылаԥшҩы, аҭауад Дуӡӡа
Романов.
Алхазов (ателеграмма ааимхны иану илаԥш нахганы).
Акапитан Маевски! Шәдивизиа аҭыԥаҟны иҟазаауеит.
Шәырԥырхагамхан аԥашьацәа... (Алықьсандр ихы
наиқәкны.)
Шәхы шәақәиҭуп, апоручик.
Алы  ьсандр. Иа ҳшамкәа ҳазшаз, Анцәа! Џьара
иашарак алаӡамкәа иушама, ҳазну абри адунеи хәаԥса?!
Алхазов. Амчра змоу роуп аиашара зтәу. Абри удыруазарц
ухәҭан апоручик!
Алы  ьсандр. Абас шәҳазныҟәарц азакәызма ҳабацәа
Урыстәыла агәра ганы ҳахьчап ҳәа ҳзаларҵаз. Ҳажәлар
хдырҵәарц азакәызма?!
Алхазов. Уи азы азҵаара зуҭаша Сафарбеи Чачба
иоуп, нырцәыҟа уаннеилак!
Алы  ьсандр (агәамҵра иҽаҭаны, ибжьгьы амч наҭаны).
Шәҳалахәмарит! Аханатә шәҳалахәмарит... Ҳажәлар
апровокациа рзыҟашәҵеит, идырны. Ихшәырҵәеит,
рыԥсадгьыл иахышәцеит. Ламысгьы шәымам, уаҩрагьы
шәылам, анцәагьы шәиҵаԥшуам!..
Алхазов. Агәамҵра уҽоумҭан апоручик, акгьы узалгаӡом.
Еиӷьуп зынӡа ҿумҭыр.
Алы  ьсандр. Сыбжьгьы сымхума, аинрал?! Сҿахәы
аҳәарагьы сақәиҭӡами? Уи ак ада уаҳа исзыншәыжьзеи?..
Анзор МыИалкаау
Алхазов. Учын узынҳажьит! Уара узы уи маҷума?! (Тәамбарала Алықьсандр дихәаԥшуа.) Учын заҟароу гәаҭаны убжьы ҭыгала, апо-ру-чик!
Алықьсандр. Шәара исаҭәашәшьаз ачын... (Ихала ичынқәа ықәижәоит.) Иазызуазеи, уаҳа мчык амамзар, ишәымаз! (Имҵеиԥсоит.)
Алхазов (дыҽхырччо Алықьсандр диҿаԥшуеит). Урыстәылатәи аимпериа иарбанзаалак ак ацәыӡуам!
А  арда
АДГЬЫЛ АГЬАМА
Ҩ-қәгыларак змоу апиеса
ИАЛАҚӘОУ:
Аҳмаҭ – 80 шықәса днарҭысхьеит
аниа – уи иԥҳәыс, шықәсқәак рыла деиҵбуп
Саид – 21 шықәса ихыҵуеит.
Сырма – 19 шықәса лхыҵуеит
Шамил – Саид иаб, 50 шықәса днарҭысхьеит
Рамиз – астудент-апрактикант
Даур – акомҿареидгыла амаӡаныҟәгаҩ
Аполон – аколнхара ахантәаҩы
Ҳазараҭ – ақыҭсовет ахантәаҩы
Ҷаҷара – ақыҭсовет амаӡаныҟәгаҩ
Дикран – апарторганизациа амаӡаныҟәгаҩ
Ӡабушьа –имаӡаныҟәгаҩ
Самсон – абна ахылаԥшҩы
Какашьа – Самсон иԥҳәыс
Учана – аколнхара акассир
Адгәа – асахьаҭыхратә ҵараиурҭа адиректор
Иракли – акультура аминистр ихаҭыԥуаҩ
Афина – аусеилыргаҩ-акьыԥхьҩы
Ахҭыс мҩаԥысуеит иахьатәи аамҭазы,
ашьха иаԥну ԥсыуа қыҭак аҟны.
АКТӘИ АҚӘГЫЛАРА
Актәи асахьа
Аколнхара ахантәаҩы икабинет. Астол иадгылоу, зыбӷа ҳараку асқам ибӷа кыдҵаны дықәтәоуп Аполон. Уи иханы аҭӡаҿы икыдуп бираҟ ҟаԥшьык уи иавархыкны икыдуп Ленин исахьа. Астол аҵыхәан дгылоуп Ӡабушьа. Аполон ихаҿсахьала уаҩы ибоит игәы иамыхәаз акы иаҳаны дшыҟоу.
Аполон. Нас лара Сырма дааихьоума?
3абушьа. Дааихьазар ахәҭоуп.
Аполон (даахәыцны). Дикран?
3абушьа. Ашьыжьӡа даакыдгыланы дцеит аԥсрахьы.
Аполон. Ҳазараҭи Ҷаҷари шааилак баасызрыԥхьа. Еиқәырццакны ақалақьбжьаратә шакәу зҳәо ателефон абжьы гоит.
(Атрубка аақәхны.) Сӡырҩуеит!
Ӡабушьа дцоит.
Изҳәо уарбану? (Игәы иахәаны.) Уа, бзиара збаша, Шамил! Иҟоузеи, шәышԥаҟақәоу? Анцәа иџьшьоуп! Еилахароуп. Иубац ақыҭа проблемақәа... Арчил Гьаргь-иԥа дышԥаҟоу? Ааира шәгәы ианбаҭоу? Изаманоуп. Асас? О, уи ҳаҭыр иқәҵатәуп. Ишԥа? Мачхәума! Шәара ианышәҭахха аԥсҭа зегьы хаҳамшьаауеи! Амала, машьынала ҳмаџьаноуп... Изаманоуп, изамана... Шамил! Сара сузасып
Адгьыл агьама Анзор Мыҳәа сгәы ишҭаз ауп уара ушысзасыз. Сыҷкәын ҟадыџь
сынтәа далгоит. Аус сзеиҿурцаароуп. Иара ииҭаху идыруама,
ашәеиқәа далоуп. Аиуристтә факультет бзиан...
Аиеи, аиеи сеилукааит... Аамҭагьы ааиуеит, сҽааидыскыларын...
Бзиала! Ҳашәзыԥшуп. (Атрубка нықәҵаны, аҵәҵәа
аашьҭыхны абжьы иргоит.)
Дааиуеит Ӡабушьа.
Ӡабушьа! Самсон даартә иҟабҵароуп. Бааласы!
Ӡабушьа. Бзиоуп. Абду Аҳмаҭ уск азы дсымбар ҟалом
иҳәеит.
Аполон. Дабаҟоу?
Ӡабушьа. Абра дыԥшуп.
Аполон. Даашьҭы.
Ӡабушьа дцоит. Дааиуеит Аҳма 0. Аполон уи дҩаихаҵгыланы
днеиԥылоит.
Уа бзиала уаабеит, Аҳмаҭ!
Аҳма  (инапы имхуа). Бзиара збаша, дад, шьыжьбзиа!
Аполон. Минуҭқәак рышьҭахь уааизҭгьы уҷкәыни
уареи шәеисырцәажәон. Аҭел дасуан. Уаатәа.
Аҳма  (ирмаананы). Иҭаҳмадацәа дҳазҵаауазар
акәхарын.
Аполон (даҿамхакәа). Аиеи. Шәгәабзиара дазҵаауан,
Ханиагьы уаргьы.
Аҳма 0. Аҩеира макьана иҳақәшәарушь ҳәа дымҵааӡеи?
Аполон. Даауеит ахәашаҽны, аминистр диманы.
Амаҵура
ду змоу сас дукгьы дрыцуп.
Аҳма 0. Ҟоҳ! Дахьиз ақыҭа иагу-иабзоу дирбарц
иҭахызар ҟалап... Ҳашԥаҟақәоу зиҳәа?
Аполон. Ақьафура ҳагым иҳәеит.
Аҳма 0. Ақьафура бзиоуп, ҳәарада... агьама анамоу.
Смаҭа иӡбахә криҳәазар?
Аполон. Ииуазеи умаҭа?
Аҳма 0. Лассы снеиуеит ҳәа ателеграмма ааишьҭын...
(Дааиԥхьхәыцааны, иҽааизганы.) Аполон! Аусмшха аамҭа
уцәызгоит, аха ухы сзышьҭны уаасзыӡырҩыр сҭахуп. Акы
саргәамҵуеит.
Аполон. Сымч зықәхо ак акәзар...
Аҳма 0. Ҩы-шықәса уажә аԥхьа Аԥсны аиҳабыра
рахь шәҟәык ҳашьҭын, асахьаҭыхратә школ аартразы.
Иахабару ҳәа акрудыруазар?
Аполон. Аҿыц акәым, иҟоугьы аркызар еиҳа еиӷьны
збоит. Ҷышәрак аазҵаз зегьы еиханы ақалақь ахь ацара
иаҿуп. Ҳқыҭа аҭацәра иахьаҿу умбаӡои, Аҳмаҭ?
Аҳма 0. Избагәышьоит. Нкылашьак рызҭаша хәшәык
ԥшаамзар... Ас мацара...
Аполон. Нас, ҳаҷкәынцәа асахьаҭыхра дҳарҵар, ара
иаангылап угәахәуоу?
Аҳма 0. Смаҭа уи ауп дзылгаз. Ииҵаз ала усурҭак ара
ианыҟала...
Аполон. Аҳмаҭхеит!.. Умаҭа ара даанаҳкылоит ҳәа
школ дуӡӡак злааҳартрызеи?! Атракторныҟәцацәа ҳааӡар
даҽакы иамусуп... Аха асахьаҭыхҩцәа абаҳахәарҭоу? Зегьы
рқыцәқәа кны иаатәоит, ҳҿар амалагьы аусуразы
рыбӷа ԥҵәоуп. Иаҳҳәап, иааҳартӡаргьы, Шамил бзиа иԥа
ара даанижьп угәахәуоу?
Аҳма 0. Избан, дзаанимыжьуа? Иара иҷкәын иаасҭа
еицәоума ақыҭаҿы иҟоу?
Аполон. Даанижьуам ақыҭаҿы, даанижьӡаргьы диашахом.
Дминистрхароуп, Шамил иеиԥш иҟоу ауаҩ бзиа
иԥа, уара умаҭа. Ишԥа нас!..
Аҳма 0. Изырҽеиуада ҳабацәа рҭыӡҭыԥқәа? Иқәаарыхуада
ҳадгьыл?
Аполон. Зегь ықәҵны ицааит сымҳәеит. Ақыҭаҿы
иаагылашагьы ыҟоуп, аха урҭ хаз уаауп...
Адгьыл агьама Анзор МыА ҳма 0. Џьоукы рыԥсы ахьынӡаҭоу анышә иахалароуп...
Даҽа џьоукы шьҭрала амаҵура дуқәа ныҟәыргалозароуп,
ус акәу? Анык шәлыхшазшәоуп шәшеиԥшу
сыҷкәынгьы уаргьы.
Аполон. Башаӡа угәы иалсит, Аҳмаҭ, ухаҵкы...
Ҳазара  и  а  ари ааиуеит.
Аҳма 0. Қыҭак ҳныҟәигоит ҳәа ҳухәаԥшуеит, уара?
(Дласны дцоит.)
Ҳазара 0. Ихьзеи?
Аполон. И хшыҩ цеит рыцҳа... Иахьатәиума Аҳмаҭ
бзиахә... Шәаатәақәа.
Ҳазараҭи Ҷаҷари натәоит.
Иҟоузеи?
Ҳазараҭи Ҷаҷари ҿымҭуа итәоуп, Аполон ииҳәарызеишь ҳәа иԥшны.
Иаха сзаанымгылеит. Ахәмарра акыр иадхалоушь?
Ҳазара 0. Уҟазар акәын, Аполон Сабыда-иԥа.
Аполон. Ашьақәыӷәӷәара мыжда сымоуп, ахәылбыҽха
маҷк ихалоушәа анызба схы нықәсҵап аасгәахәын...
 а  ара. Ушцаз ауп...
Аполон. Избан?
 а  ара. Ушьақәыӷәӷәара иҵегь ихалон.
Аполон (ҽырзымдыр ҟаҵо). Иҟази?
 а  ара. Ҳцәа ккаӡа иааҳхырхит.
Аполон. Уеизгьы?
 а  ара. Ҳқыҭа иагу иабзоу џьара акы инавымсит.
Еицәоу рдыруазаргьы ирҳәон.
Ҳазара 0. Ҳахьыӡқәа ааҭкааны ирымҳәеит акәымзар,
ирҳәоз зегьы ҳара ҳакәын изызкыз.
Аполон. Ажәлар ишԥарыдыркылеи?
Ҳазара 0. Иӷьазкит ишыччоз. Ахәмарцәа акы аарҳәацыԥхьаӡа
ркьатеиах ԥҵәо зегьы ҳара ҳахьтәаз ахь
ицәыҵԥшны
иҳахәаԥшуан.
Аполон. Иҳақәнагаҵәҟьоит! «Чарирама» уаҳа арахь
иааҳашьҭрым ҳәа шаҟантә ишәасҳәахьазеи! Ҳара ҳҿы
иааилак зегьы зҩак-зҩак ҳазныжьны ицоит. Идзырҟаҵаз
деилышәымкааӡеи?
Ҳазара 0. Дара иаурӡах... Ажәақәа Шьарбалиа-ԥҳа
Сырма илҩит рҳәеит. Иқәзыргылазгьы лара лоуп.
Аполон (уажәада имаҳацызшәа). Ҟоҳ! Иасон иԥҳау?!
Хдырраҳәа акгьы ыҟаӡамзаап, анаџьалбеит!.. (Дҩагылан
длеиҩеиуа.) Бзиара утәӡам ари адунеи аҟны! Абнигьы
лаб иаҳзиуз ланажьны, аҭыԥ лысҭеит. Лхы зланыҟәылго
капеиқәак лоуп сҳәеит. Дрыцҳасшьеит... Уажә дааҳәны
ҳцәахыхра лҽазылкит!
Ҳазара 0. Зегьы лара лус рылоуп, зегьынџьара лҽаԥылшьуеит.
Аполон. Лмаҵура аҳаҭыр лзымбеит излашәҳәо ала.
Ҳазара 0. Ус акәхоит...
 а  ара. Аклуб ҵара далымгацт...
Аполон (даара хьаацәгьак игәы иҵхозшәа, инапы
ишьҭахь
иҟаҵаны длеиҩеиуа). Лара дгаӡахазаргьы дрыцҳасшьоит,
диаҭымуп хәылак. Лаб дҭакуп, лан дылцәыԥсхьеит.
Ӡабушьа (дааины). Сырма дааихьеит даасԥхьарыма?
Аполон (Ӡабушьа лахь). Минуҭқәак рышьҭахь.
Ӡабушьа дцоит Ҳазараҭи Ҷаҷари рахь.
Ишәҳәаз саҳаит. Лара слацәажәап...
Ҷаҷари Ҳазараҭи царц идәықәлоит.
Шәаанҿас, шәаанҿас! Шәыззаасыԥхьаз схашҭхьан!.. Шамил
дасуан. Иааиуа ахәашазы Арчил Гьаргь-иԥа диманы
даауеит. Сас дукгьы дрыцуп. Иаашәарыцарц рҭахуп.
Акака ирыдамхаргьы дара рхала иршьыртә еиԥш еиҿырцаатәуп.
Насгьы џьара инаҳартәароуп.
Ҳазара 0. Иҿаҳәаны иҳазрыҭарым, аха алақәа илбаарцартә
иҟаҳҵап.
Адгьыл агьама Анзор МыҶ а  ара (Ҳазараҭ иахь). Нас уи уара еиҿырцаа. Ҳааилатәара
сара еиҿыскаап. Аха аколнхара рахә ашьха иҟоуп,
ишԥаҟаҳҵо?
Аполон. Абра измоу аӡәы иааимышәх ацкыҳәа. Нас
шьхалбаан...
Ҳазараҭи Ҷаҷареи «бзиала» ҳәаны ицоит.
(Ателефон аашьҭыхны дҭацәажәо.) Арсен уоума?.. Ак
уасҳәашан... Уӡӷаб дабаҟоу? Дзылгеи лара факультетс?
Абиблиотекатә. Џьара усурак даҿызар ҟәрышьқәакгьы
лмоуази. Џьара ҭыԥк сызҭарцәуазар ҳәа сгәы иҭоуп.
Илылшап сгәахәуеит...
Сырма дааиуеит, даахырхәоит. Аполон уи даагәаҭаны ицәажәашьа
ааԥсахны.
Уажәы еизарак сымоуп... Дааласааит...
Сырма. Шьыжьбзиақәа!
Аполон (дҩалхаҵгыланы). Бзиара ббааит! Бышԥаҟоу
с-баба?
Сырма. Хар сымаӡам.
Аполон. Иасон ихабар?
Сырма. Иҭабуп! Шәызсыԥхьазеи Аполон Сабыда-иԥа?
Аполон (иҽырҭынчны). Сырма, дад! Бзыниақәахьоу
арыцҳарақәа шаҟа сгәы иалоу басҳәахьеит, ибдыруеит.
Иасон иаҟарагьы сзықәгәыӷуаз, ҳаҭыр зқәысҵоз уаҩ
дсымамызт.
Сырма. Ишәҳәарц ишәҭаху иааԥҵәаны ишәҳәа,
Аполон Сабыда-иԥа, сара еилыскаауеит.
Аполон (иааицәымӷханы, аха инмырԥшуа). Абра аусура
баналасыргоз зҭахымыз рацәан. Баб имшалоума,
даҽакума иазыбуазеи... Усҟан специалист дыҟамызт
аклуб усура аганахьала. Ашшрақәа рацәахеит. Ақыҭсовет
ахантәаҩи амаӡаныҟәгаҩи бааиаанӡа бус ҳалацәажәон...
Сара уи лҭагылазаашьа шыҟоу ала бца ҳәа сызлаҳәом
сҳәеит, аха закәанла ииашам рҳәеит.
Сырма. Нас исзышәыӡбазеи, сара сыҟамзаараз?
Аполон. Быҟазаргьы ҟалон, ҳәарада. Аха уи акгьы
аӡбомызт. Ҳааилацәажәақәан... Сара, лара слацәажәап,
иҟоу ласҳәап, лара ишлыхәҭоу дныҟәап сҳәеит.
Сырма. Нас иҟасҵарц ишәҭахузеи?
Аполон. Дамхзааит ҳәа априказ ҟасҵар, бара бзын
еиӷьым. Арзаҳал бҩыр иаҳа еиӷьуп... бхатә гәаԥхарала
бышцо ала.
Сырма. Исшәырбар ҟамлари?
Аполон. Иарбан?
Сырма. Ашшыԥхьыӡқәа.
Аполон. Урҭ ажәалоуп ишҳәаз...
Сырма. Аполон Сабыда-иԥа! Арзаҳал ҩны схала
аусура нсыжьыртә еиԥш аусура сылымшо збом. Сышәгәамԥхозар,
сызлашәгәамԥхо аашәырԥшы, насгьы ауаа
ираҳаратәы.
Аполон. Бмыццаклан, Сырма.
Сырма. Шәаргьы шәмыццаклан, Аполон Сабыдаиԥа...
Аполон (маҷк илахь еиқәны). Сыбзеилымкааит ҳәа
сыҟоуп,
Сырма...
Сырма. Мап, Аполон Сабыда-иԥа. Ибзиаҵәҟьаны
шәеилыскааит.
Аполон (иҽхыршәааны). Бабгьы абас акәын...
Сырма. Ииуазеи саб?
Аполон. Ҟазшьала шәеиԥшуп.
Сырма. Ҳәарада. Ишьа салҵит.
Аполон (дмыццакӡо, ахышә ахь дыԥшуа). Усҟан иасҳәеит
сара... Арзаҳал ҩны уца ҳәа... (Дласны Сырма илаԥш
налхигоит.) Дысзымӡырҩит. Ашьҭахь ихы зықәиршәаз
ббеит.
Сырма илаҳаз лзымбатәбараханы дгылоуп аха лҽынкыланы. Уи
аамҭазы дааиуеит Самсон. Сырма дшаагәеиҭаз еиԥш, иқьышә
Адгьыл агьама Анзор Мыаӡәы дынҭасызшәа иҽмырҵысуа даагылоит. Сырма уи даагәаҭаны,
нас еиҭа Аполон днаихәаԥшны ацара лҽыназылкуеит.
Нас, ибҳәозеи аҵыхәтәаны?
Сырма (лҽаариашаны Аполон иахь). Сара исҳәашаз
сҳәахьеит. Шәымш аабзиахааит! (Дцоит.)
Аполон (иҽхыршәааны длышьклаԥшуа). Лаб ихаҭаԥсаҭа.
Самсон. Абна дацәымӷуп амаҭаԥшь!
Аполон. Иара мызкгьы, дызлеичҳази ҷкәын мыжда?!
Самсон. Уара ус ҳәала. Аҭаца хазына дшәоун, аха
дшәызныҟәымгеит зҳәогьы дубап. Абзиа дақәшәан, аха
илзеилымкааит. Дышцаз ауп. Лхы даасуа дгәаразааит...
Аполон. Ак уасҳәашан... Ус акыр лыдубалахьоума?
Самсон. Длаԥсуам ҳәа уҟоума. Дцаны даахьеит...
Аполон. Уаалызкылыԥшлеи... Шамил дасуан иахьа.
Убриазоуп узаасыԥхьазгьы. Аԥшьаша ауха х-машьынак
аауеит. Ишеиҿырцаатәу уара иудыруеит. Ааҵлеи, ахьеи,
ашыци. Машьынак-машьынак рызна рхиатәуп.
Самсон. Игаӡоу аӡә иакәым, уи асас, – дзыҳәаша
идыруеит.
Аполон. Иара дамыҳәаӡеит. Ҳамҭас ирҭар рҭахуп.
Самсон (игәамырԥхакәа). Аиеи, дара аҳамҭақәа
ҟарҵалап, џьоук ааҳазкылатәар, усҟан сара срыманы
рҿынархап...
Аполон. Иууазеи, Самсон... Ари еиԥшума аусқәа
еиҿурцаахьоу... Уца, уца уааласы! Абнаԥҟацәа рнапы
ианҵа...
Самсон мыцхәы иҭахымкәа дцарц иҿынеихоит.
Даҽаџьоукы урыцәҩашьаны ак рымсхуеит ҳәа уаламгааит,
амарџьа!..
Самсон дцоит.
(Аҵәҵәа аашьҭыхны абжьы рго.) Ӡабушьа!
Аҩбатәи асахьа
Ашьха қыҭа апанорама. Амҩа нымҩахыҵ иҟоуп аԥсуа кыҭақәа рҿы
џьара-џьара иуԥыло аӡыхьчаԥа. Азганк аҟны икнаҳауп алаба змоу
акәапеи. Харантәи иааиуа амашьына абжьы, уажә ишааигәахаз
уаҩы идырратә абжьы гоит. Ус, уи шааҭгылаз ҳдырратә абжьгара
зынӡа иааҟәыҵуеит, нас апҟаҩҳәа ашә анкыдҳалара абжьы
гоит, амашьына шцаз зҳәо еиҭа абжьы аагахуеит. Даацәырҵуеит
Саид. Иарма жәҩахыр ихшьуп спорттә арҭмаҟк.
Маҷк дааҭгыланы
аԥсабара блала иааимидоит, нас аӡыхьчаԥа днадгыланы,
иеидарақәа
нышьҭаҵаны, акәапеи
аашьҭыхны, аӡы ааҭганы игәарԥханы
ижәуеит. Аӡә иааира дазыԥшуашәа зымҩа акраамҭа дыԥшуеит.
Аха уаҩ данимба аӡыхьчаԥа ахы днықәтәаны азныказ
аӡәы дизыԥшушәа дтәоуп, нас аԥсабара ԥшӡа игәалаҟаны лаԥшыла
еимидоит. Ус ак ааигәалашәаны, даагыланы, иарҭмаҟ
мелк
ааҭганы аӡыхьчаԥа азварак аҟны «Сырма» ҳәа аниҵоит, излаиҩызгьы
уи аханы инықәиҵоит. Даанаԥшыааԥшны, нас иеидарақәа
аашьҭыхны, имҩа нагӡо иҿынеихоит. Асцена агьежьра
иалагоит.
Саид иаҳа-иаҳа иабду Аҳмаҭ иҩны дазааигәахоит. Зықәрахь
инеихьоу ԥҳәыск лыҽреиџьны амца аҭәҳәара даҿуп, знызынлагьы лхы иалырхәоит аҟьамсаргага уи ладеи-ҩадеи иҟьо. Ари
Ханиа лоуп. Саид уи дгәеиҭоит.
Саид (иеидарақәа наргыло). Нанду!
Ханиа (Саид дгәаҭаны, дгәырӷьаны). Унан! Уанду
уара узы дкәырбанхааит, с-Маџь! (Игәыдибакылоит.)
Уеибгоу,
нан? (Лнапқәа рыла уажәы-уажә дылгәыдкыло
дылшьшьуеит.)
Саид. Сеибгоуп нанду...
Ханиа. Анцәа иџьшьоуп, нан! Анцәа иоуп зегь зымчу,
зегь иаҳхылаԥшу! Илԥха, игәаԥха ҳамазааит!..
Саид (алаф аалхшәа). Аиеи, ҳәарада, уи дҳамазар...
 аниа. Алаф алумхӡан. Уи илаԥш хаа ухымызҭгьы,
абас уџаџаӡа саԥхьа узгылазаарызу?.. Дгьылк анаӡара
уҟан,
иуандаз, иуабдаз, нас анцәа иакәӡамзи иухылаԥшуаз?!
Адгьыл агьама Анзор МыС аид. Уанӡа ҳара ҳанцәа имч наӡаӡом, нанду! Аллаҳ
иоуп уа мчы змоу ҳәа ирыԥхьаӡо.
 аниа. Уи иоуми зынӡа шьарда зымчу. (Дааиԥхьхәыцааны.)
Ақьаафыр бызшәа уааҟәыҵны, ушыҟоу насаҳәеи.
Саид. Сара хар сымаӡам ишыббо. Сабду игәабзиара
шԥаҟоу?
 аниа. Гәабзиарасгьы имоу акгьы ыҟам... Ицәа ҭынчым.
Уаха шаанӡа дшыӷызуа ааиршоит. Ҳмажәи, нан...
Иаанда-исында, иуҭра иара ишиҭаху имч азхом, ихьааигагәышьоит
цхырааҩ дахьимам.
Саид. Аколнхара аиҳабыра ацхыраара шәырымҭаӡои,
нанду?
 аниа. Иҳарҭагәышьоит зны-зынла... Аха урҭгьы ҳара
ҳада ус рымамкәа иауҟоу... Қыҭак анапхгара рнапы иануп.
Саид. Саб даақәымлаӡалои?
 аниа. Даақәлалоит... дышԥақәымло... Аха илуршагәышьозеи...
Заҟа дрыхьӡои... Дшамыхәо ибагәышьозаап,
ҽааны сымнеит, ҵыԥх аӡынра харш-гәыршык ааҳахьын,
даара ҳханарҟьеит. Ҳаӡбахә иарҳәазаарын деикәаҳәыеикәаԥса даҳзааит, Викториагьы диманы. Шәаала иҳәеит
Аҟәаҟа. Аҳақьымцәа ааигәоуп, ҳаҩны ԥхоуп уа шәыҟазаап
иҳәеит. Аха уабду иҭахымхеит, ҽааны сымнеит,
маҷкгьы игәы нирхеит.
Саид. Избан?
 аниа. Шәаала ахьиҳәаз игәамԥхеит.
Саид. Шәгәы аабзиахар шәеиҭамаауази, шәцандаз...
Ханиа. Зынӡа уахь шәаала иҳәеит, уи ауп дзыргәамҵызгьы.
(Иаалырҟьаны.) Ных, схьаақәа зегь цәырызгеит...
(Дҩагылоит.)
Саид. Сабду дахьцаз бымҳәаӡеит, нанду.
 аниа. Аусҳәарҭаҟынӡа снеиуеит иҳәан, ашаха амҭакәа
дгыланы дцеит. Иусқәа нҵәаӡом, арахь дшааԥсаз
ибаӡом.
Саид (иарҭмаҟ дынҭаланы еилаҳәарак ааҭигоит).
Ари шьалуп, ибхаҵеишь нанду, ишыбнаало збап.
Ханиа (лгәы иаахәаны). Агәхьаа уҽзаургазеи, уанду
думухааит.
Саид (лыжәҩахырқәа инарықәиршәуеит). Ибгәаԥхоу?
 аниа. Изаманами, нанду дукәыхшоуп. Ари схаҵаны
саацәырҵыр саамҵԥаа сзымгарыда?..
Саид. Ахаҵаҩызагьы абар, смазеиуп! Сабдугьы анабзыҭ
быциҵозар акәхап!
Ханиа. Сиԥырызго дибозар имоу ахәыҷы деигӡом!
Саид (ҩнуҵҟатәи цәамаҭәак аацәырганы, иааиҵыртланы).
Арҭ сабду изы.
 аниа. Дуааӡеит, уанду уара узы дкәырбанхааит.
Аӡынразы зеиԥшыҟам... (Иааимхны днахәаԥшны, еилаҳәаны
инықәылҵоит. Нас акы аалгәалашәаны.) Унан, уанду
думаӡамкәа дааумухааит!.. Сҽеиқәырԥшьыхаа сышԥагылоу.
Амҩа хара уанысит, амла уамкуа уҟоума. Уажәыҵәҟьа,
сыԥсҭакыга.
Саид. Аӡы бымоу, нанду? Ибзаазгап.
 аниа. Уагьымааицкәа аӡаагара ушԥасышьҭуеи. Ахьурӡы
иазхаша сымоуп, нас сара сцоит.
Саид. Сара сшыҟоу бара бышԥасышьҭуа! Мап, ус
иҟалом нанду! (Дласны иведрақәа аашьҭыхны дцоит.)
Ахԥатәи асахьа
Иаабац аӡыхьчаԥа амҵан. Даацәырҵуеит илаба иҵшьуа, акыр
зықәрахь неихьоу, зызшьапык зыхьуа Самсон. Иарма жәҩахыр
ихшьуп арҭмаҟ, игьало уи иахьынҳалоуп аибашьцәа иныҟәыргоз
акателок. Аӡыхьчаԥа данаадгыла илаба нкыдыргыланы, нас иарҭмаҟ
зымҩа инықәҵаны измагәк ааишьихуеит. Аԥхӡы иаганы иҟоу
ишьапкәырша наҟьа-ааҟьаны аӡыхьчаԥа ахы инықәиҵарц иҽыназикуанеиԥш,
илаԥш иныҵашәоит «Сырма» ҳәа аҩыра иану.
Адгьыл агьама Анзор МыИгәамԥхакәа днахәаԥшын, нас даанаԥшы-ааԥшны уаҩы дшимбо
агәра анига ишьапкәыршала ианихуеит, нас уи еиҭааҟьаны ҳаҭыр
ақәҵо амра инаҭаны, кәапеила аӡы, ааҭганы иҿыҵыхәхәо
ижәуеит, иааицәынхаз аҟьеҩҳәа аҩыра ахьаныз инақәиҭәоит. Иаалырҟьаны
игоит ведрак шкаҳаз ҳзырдыруа шьҭыбжьқәак. Самсон
дааҭрысын, дааицакны иарҭмаҟ иацраҳәаз акателок аамхны
кәапеила аӡы таны уи аҭаҭәара далагоит, аха шьҭа дмыццакӡакәа.
Дласны даацәырҵуеит ҩ-ведрак зку Саид. Самсон даахьаԥшшәа,
иаламҵаӡакәа, илаԥш неихигоит, иидыруа аӡә шиакәым агәра
анига еиҭа ихы инаркны ишьап аҟнынӡа лаԥшыла дааимидоит.
Саид азныказы ҿымҭкәа дааҭгылоит аха нас маҷк днаиеихырхәоит.
Самсон (даацәыҵаччашәа). Макьана шьыжьуп арԥыс!..
(Саид ҿиҭуам.) Уццакуазар акәхап...
Саид. Мап, ишәтала... (Еиҭах ҳамҭакы аҿымҭра.)
Самсон (ацәажәара аҽалагалара иҭахны). Омашәа
ишоуроуп...
Саид аҭак ҟамҵо дышгылац дгылоуп, аха уажәы дахәаԥшуеит,
«Сырма
» ҳәа аҩыра ахьаныз ахаҳәчаԥа адаҟьа.
Шәара шәахьгьы ас ишоуроу?
Саид ҿиҭуам.
Уабанӡатәиу... ҵаара ԥхашьарам?
Саид. Акрааҵуама абра шәыҟоуижьҭеи?
Самсон. Уажәаҟароуп санааи. Сышнымҩасуаз ӡык
снахәап, сҽаасырхьшәашәап сҳәан... (Дааиҭашәаны.) Ара
зегьы ирымҩоуп. Баагьы-ԥсгьы зегьы ыиасуеит. Ҽнак
шәҩык... анахь ицогьы, арахь ицогьы...
Саид ҿымҭуа уи ииҳәо зынӡа имаҳауашәа дгылоуп хәыцрак дамҽхакны.
(Уи гәаҭаны.) Уабантәааи?
Саид. Шәара?
Самсон (дыҽхырччо). Сара? Аҩнынтәи саауеит...
Саид (иажәа ааҿахҵәаны). Ӡаагараҳәа сааит саргьы.
Самсон (дааҳәшәа аӡыхьчаԥа иҽнадҵаны ишьапкәырша
ишьапы инакәыршаны имагә ишьаиҵарц дналагоит,
аха егьи ишьапы ахьихьуа аҟнытә маҷк деихом).
Сшьапы
сыхәагәышьом...
Саид (даарыцҳашьашәа дыҭҵаауа). Саҭамзааит... Афронт
аҟны аума иахьшәыхьыз?
Самсон (даалахҿыхханы). Аиеи дад... Абомба аҟәырҷахак
наахан, сшьаргәацә абаа ҟәаҟәаса иқәнаҵеит...
Саид аҭак ҟаиҵаӡом.
Ирцәаҳмыхьчеи дад, ирцәаҳахьчеит, абри аԥсабара ԥшӡа
иубо иагәылоу амал зегьы дара иргарц рҭахын... Алахшақәа!..
(Саид иахь.) Уара занааҭ умоу?
Саид. Исымоуп.
Самсон. Амаҵура бзиагьы умазар акәхап?
Саид. Маҵура бааԥс ыҟаӡам рҳәоит...
Самсон. Уа уиашоуп... Уеизгьы узҿузеи?
Саид. Асахьаҭыхратә-ҵараиурҭа салгахьеит.
Самсон (даалахҿыхханы). Аа!.. Анҭ амаҵуарқәа уреиуаз
џьысшьан...
Саид. Урҭ арбақәан?
Самсон. Зны-зынла игәарлалоит икылԥш-кылӡырҩуа.
Абна иацәымӷуп... Усахьаҭыхҩуп нас? Даара ихырҳагоу
занааҭуп.
Саид. Аус абажәуеи шәара?
Самсон. Абна сахылаԥшуеит.
Саид. Аҵлажәла лыԥшаахқәа ыҟазар акәхап ара?..
Самсон. Иҟамкәа, ишԥаҟам! Шаҟа уҭаху!.. Анцәа
иџьшьоуп.
Саид. Аԥсны абна аԥҟара злаҟамло ала аԥҟара ҭрыжьит
рҳәоит.
Самсон. Аиеи, агазеҭгьы ианын. Аха асанитартә ԥҟара
ауеит: ичмазаҩхаз, икаҳаз уҳәа. Амала, нас, ҩак ахьАдгьыл агьама Анзор Мыкаҳауа қәыԥшкгьы инацрамсыр ауам. Инужьыргьы баша
ибаауеит, нас еиҭамгылахуеи.
Саид. Уи ашәышықәсақәа аҭахуп.
Самсон. Ҳоҳ! Шәышықәса ҳара ҳаԥсы ҭоума! Ауаҩы
дахьынӡаҟоу иифаз, иижәыз, ирҳаз ауп, уаҳа акрыҟоу
џьушьома?!
Саид. Ҭаҳмадак данԥсуаз иҳәанеиԥш, «сара саныҟам
сашҭаҿы ахаҳә леиааит». Ус акәу?
Ханиа лыбжьы ааҩуеит: «Уа, Саид!»
Снеиуеит, нанду, снеиуеит!
Самсон (даамхагәырӷьашәа иҽыҟаҵаны). Ҟоҳ, умоурахә
мыӡааит, уара аҷкәын! Шамил иԥа уоума уара?! Арра
иҟаз уакәӡами?
Саид. Аиеи, арра сыҟан.
Самсон. Дабазбахьоу сҳәоитеи... Иа анцәа иџьшьоуп!
Анцәа иҳамҭоуп уеибганы уахьааз! Даара сгәы иахәеит!
Саид. Иҭабуп!
Самсон. Аиаҭымцәа рхьыкәкәа иҟан ахәашақәа,
маҷк рыԥсы ааҭоуҵап уахьынӡаҟоу.
Саид (игәамԥхакәа). Избан изиаҭыму?
Харантә иааҩуа иалагоит амотоцикл абжьы.
Самсон. Змахәҿа ӷәӷәоу ауаҩы дахьыҟам нас... Уаб
лассы-ласс даауам, имаҵура даунамыжьуазаап... Уан
уеизгьы арахь дааӡом... Дара ажәит – ибатәуп.
Амотоцикл абжьы зынӡа иааигәахан, уажә абжьы агара зынӡа иааҟәыҵуеит.
Саид уахь днаԥшуеит. Даацәырҵуеит Рамиз. Саид уи
даниба Самсонгьы дихашҭны днаиԥылоит. Самсон дласны дцарц
иҿынеихоит.
Саид (Рамиз днеиԥыланы). Мшыбзиа Рамиз!
Рамиз. Уахьцо уаалеит, Саид!.. (Игәыдибакылоит.)
Самсон (даахьаҳәны урҭ дрыхәаԥшуа). Шәеицәнымхааит...
(Дласны имҩахь иҿынаханы.) Ԥу, абна шәацәымӷуп...
(Дцоит.)
Рамиз. Сгәы иахәеит уаара, Саид!
Саид. Иҭабуп, Рамиз!
Рамиз. Иузҳаит!
Саид. Уаргьы ухаҵахеит. (Еибарччоит.) Уара умцаӡаци,
арра?
Рамиз. Мап, аинститут сшалгалак сцашт. Уажә апрактика
сахысуеит ара, ҳколнхараҟны.
Саид. О, уи бзиоуп! Уаала аҩныҟа уеилахаӡамзар.
Рамиз. Аилахара ҳамоуп аиашаз. Аха шәара шәахь
акәын сахьаауаз. Ашьыжь уабду адәқьан аҿы телевизорк
ааихәеит. Саид иахьа-уаҵәы даауеит, аԥсуа телехәаԥшра
ҟалеижьҭеи имбаӡацт, исырбароуп иҳәеит. Изызгап сҳәан,
смотоцикл инақәҵаны сҿаасхеит. (Днаԥшны.) Абар, иааԥҵәаны
ахалара даҿуп иаргьы.
Саид. Сырма исзылҩышт аԥсышәала адырраҭарақәа
ҟалараны ишыҟаз, аха... уаҳа лымҩит.
Рамиз. Издыруеит, исалҳәон.
Саид. Иарбану иуалҳәоз!..
Рамиз. Аҩра дшаҟәыҵыз... (Ак иҳәарц иҭахны,
аха иҽаанкыло.) Уамашәа дазыԥшын уаара... (Еиҭа иҿы
еихашәызшәа дааҭгылоит.) Аԥсуа университетгьы аадыртит
уахьынӡаҟамыз.
Саид (акы ицәа иалашәаны). Издыруеит. Агазеҭ ианын,
саԥхьеит. Рамиз! Иакәымыз акыр даниама Сырма?
Рамиз (аҳәара ицәыуадаҩны.) Ишԥауасҳәари... Рҽеишьа
змам акгьы.
Саид (игәы ҭынчымкәа). Уеизгьы?
Аҳма  (даацәырҵны, Саид даагәаҭаны). Саид, дад!
Рымшра ааугааит, уеибганы уаҳзаазышьҭыз!
Саид Аҳмаҭ днеиԥылоит. Игәыдибакылоит.
Ааи, дад! Сажәымҭа шкәакәазаарын! Уеибгоу, дад?
Саид. Сшубо сыҟоуп, даду! Исыбаргәузеи!..
Адгьыл агьама Анзор МыА ҳма 0. Ҳаи, дад дукәыхшахааит! Ухаҵахеит! Ужәҩахырқәагьы
џаџаӡа! Урааӡеит!.. Урмаҭәа абаҟоу? Иабаҟоу
учынқәа?
Саид (дыхәмаруа). Уара уакәӡамзи, даду, аԥсуа ачын
инаалаӡом зҳәалоз.
Аҳма 0. Уи ззысҳәалоз аамҭа хазын. Уажә даҽа аамҭами,
сбаба! (Рамиз иахь.) Еҳ, дад Рамиз! Ахаҵа дыҟазар
абыржәы акәымзи кьарахәк ааҭԥааны ахысра анаҭахыз!
Рамиз (дԥышәырччо). Акомҿар ҳалоуп, даду Аҳмаҭ!
Зегьы еибарччоит.
Аҳма 0. Ҳабацәа рхаан, ахаҵа изы хынтә ихысуан.
Зны, даниз амш азы, аҩынтә – ныҟәароума, еибашьроума
раԥхьаӡа акәны дцаны даныхынҳә. Ахынтә ихысуан
аҭаацәара даналала. Актәи сылсыршахьеит. Аҩбатәигьы
аҩны ҳашнеилак... Ахԥатәи ахысра сахьӡап угәахәуо,
Рамиз?
Рамиз. Шәахьӡоит, даду Аҳмаҭ! Хымԥада шәахьӡоит!
Аҳма 0. Уаҳа адунеи сықәнаҵы акы саҳәом, убриак
збар, абра сабацәа рашҭаҿы.
Саид (иабду ицәажәара ахыго). Угәабзиара шԥаҟоу,
даду?
Аҳма 0. Уара уаара сықәра жәашықәса сзацнаҵоит.
(Рамиз ихы наиқәкны.) Абас арԥарцәа ахьыҟоу, ауаҩы
азин имоума ақәра аҽаҭара! Саид иаҳаргьы сҭахуп, иаха
шаҟа сшәыргәырӷьаз. (Саид иахь.) Ҳҿар хәмаррак
ҳдырбеит
аклуб аҟны. Ҳаиҳабыра ирарҳәеит, аха ишԥарарҳәеи!
Иандәылҵгьы иаманы ишԥацеи рҵыхәа рышьҭарҽыланы,
сқәақәра ргааит!
Даацәырҵуеит еилаҳәарақәак згәыҵакны изку Сырма. Аҳмаҭ уи
макьана дгәеиҭаӡом. Саид ииура изымдыруа дкәазы-мазо дылзыԥшуеит.
Рамиз (уи гәаҭаны). Ҳазгылоузеи, мшәан, даду Аҳмаҭ?!
Аҳма 0. Аиеиҵәҟьа! (Аведрақәа аагәаҭаны.) Ааиха
уахьымӡакәа ӡаагара удәықәылҵеит уанду... (Сырма даагәеиҭоит.)
Қоҳ, ари бара боума, даду дбыкәыхшоуп!
Сырма. Бзиара жәбааит! Шьыжьыбзиақәа!
Рамиз. Ҳдәықәҵа, даду Аҳмаҭ! Саид иведрақәа имырҭәыцт.
Днеиаанӡа ателевизоргьы ҳархиароуп!
Аҳма 0. Аиашаҵәҟьа! Баргьы бицнеи, дад Сырма.
Саид ҳааиқәныҳәап!..
Аҳмаҭи Рамизи цоит. Сырмеи Саидеи еиҿаԥшуа игылоуп.
Саид. Шьыжьбзиа Сырма!
Сырма. Уахьцо уаалеит, аибашьҩы! Сгәы иахәоит.
Саид. Саргьы сгәы иахәоит, абас иаалырҟьаны бшашаӡа
саԥхьа бахьаагылаз. (Иҽааизганы.) Ҳазгылоузеи
мшәан, ҳартәа.
Сырма. Мап. Аҩныҟа сцароуп. Макьана уцома?
Саид. Иабыкәу сахьыбышьҭуа? Зынӡа салганы сааит!
Сырма. Уи здыруеит. Аҩныҟа уанбацои ҳәа сҵаауеит,
ақалақь ахь.
Саид. Макьана сыҟоуп, сцаргьы сеиҭаауеит.
Сырма. Нас ҳаибабап. (Ацара иаԥшьго.) Саҭамыз.
Саид. Сырма! Былахь еиқәны избоит, избан? Бара ианакәзаалак
ибнаалаӡомызт алахьеиқәра. Сысалам шәҟәқәа
рҭакҟаҵара баҟәыҵит, избан Сырма?
Сырма лхы лықәжьны дгылоуп.
Гха сымоума? Иҳәа бгәы цәысҟьазар? Сгәы исанаҳәоит
иакәым акы бшаниаз. Еиӷьуп бара бҿынтәи исаҳар.
Сырма (лҽааизганы). Саид! Исҭахын уара узы сыҟазарц,
анасыԥ усҭарц, аха исылымшеит, схы сзымыхьчеит...
(ацәажәара лцәыуадаҩны) саҭоумҵан.
Саид. Ибыхьзеи, Сырма?
Сырма. Сымҵадырсит.
Саид (ииҳәара иҿамшәо). Нас шәеицыҟоума?
Адгьыл агьама Анзор МыС ырма. Уи акраӡбома?
Саид. Уеизгьы?
Сырма. Саанымгылеит. Иара дҭакуп.
Саид. Иззы? Бара бзы?
Сырма. Ихымҩаԥгашьа азы. Аӡәгьы дҟамлеит сааигәара.
Сгәы аазырӷәӷәашаз, иаасыцхраашаз. Иззаасыртрыдаз
сгәаҟра, зыгәра згарыдаз? Уара аӡәк уакәын усҟан
сзацәажәоз гәаныла. Сгәы иҭыхоз азҵаарақәа усҭон, уара
ухьӡала рҭак ҟазҵозгьы сара сакәын. Абас сҽызыжьжьон,
сгәы сырӷәӷәон. Исцәыӡит ауаа рыгәрагара, аиҳараӡак
саб данҭарк инаркны.
Саид. Баб? Избан дызҭаркыз?
Сырма. Аколнхараҿы кассирс аус иуан. Ҽнак абанк
аҿынтәи аԥара рацәаны иааигеит. Амш ахәларахь инеихьан,
изиҭозгьы ауаа ыҟамызт. Асеиф инҭаҵаны аҩныҟа
дцеит. Адырҩаҽны аколнхацәа руалафахәы рыҭо
иҿанааиха,
иааигаз аԥара аанызқь инареиҳаны иазымхеит.
Уаанӡагьы игхахьазаарын, аха иҵәахуан. Амилициа
рҿы днеин исыхьыз абас ауп ҳәа реиҳәеит. Уа дагьааныркылеит.
Саид. Нас, аусӡбара ҟамлаӡаци?
Сырма. Хымз раԥхьа иҟан. Ицхраашаз ҳәа уаҩ дҟамлеит.
Иаргьы ахырқьиара илымшагәышьеит. Аколнхацәа
ракәын, ҳааԥсарахә уфеит ҳәа иҿагылеит. Аҵыхәтәаны
ажәа анирҭа, исықәырҵо аасҭагьы ихьаазго ахьӡ исхылаз
ауп иҳәеит. Сзымааӡаргьы сеилышәкаа, сқыҭауаа
ԥхӡашала ишәырҳаз шыстәысымтәыз агәра жәга иҳәеит,
дӷьаҵәыӷьаҵәуа. Иуҳәо ацәа уцәоуп ҳәагьы наишьҭарҳәеит.
Уи акәын дрыманы ицеит, аашықәса наиқәҵаны.
Саид. Иара ихараҵәҟьамзар, мышкызны дмааԥшыр
ҟалаӡом, ахара зхараҵәҟьоу.
Сырма (лгәы каҳаны). Ианба?
Саид. Ачҳара аҭахуп, Сырма. Аԥсҭазаара қәԥароуп.
Ҳара ҳгәы ззыҳәо зегьы ҳанаҭом уи, аха бзиа дабоит
алԥхагьы инаҭоит аиаша иазықәԥо, абзиа иашьҭоу, иагьа
рыцҳара даниаргьы зхы лазмырҟәуа ауаҩы. Аҟазшьа
џьбароуп уи, ус шакәу дырны уи дазыхиазароуп ауаҩы.
Иага ауаа бааԥсқәа адунеи ианызаргьы, еиҳауп ауаа
бзиақәа. Абри агәра га. Иаҭахым агәкаҳара, уи ауаҩы дҭанамырхозар
дарӷьацом. Ибдыруама поетк ишиҳәаз:
Жәантә исылашәҵар шәҟамақәа,
Шәжәантә цасҳәа сыччалоит!
Абасоуп ишаҭаху аԥсҭазаара! (Аилаҳәаразы.) Арҭ закәызеи?
Сырма. Ахәыҷқәа рсахьақәа.
Саид. Исырбеишь.
Сырма иааԥыртланы ирбара далагоит.
(Урҭ интересс икны дрыхәаԥшуеит.) Изҭыхымҭада?
Сырма. Уара уҵаҩцәа, урҭ рҵаҩцәа!
Саид (акакала дрыхәаԥшуа). Ари ссируп! Иҭызхда?
Сырма. Ахра. Дугәалашәоу?
Саид (дигәаларшәаны). Ани, акан зҿоу ахы ҟаԥшьу?
Сырма. Аиеи, еснагь иуцу.
Саид . Дышԥасгәаламшәо! Етиудҟаҵара сахьцалак
дсыцын. Ашәыгақәа реиларҩынтра бзиа ибон. Нас инапы
шыҟьашьу дазымхәыцӡакәа иԥынҵа иԥссон! Еснагь
ашәыга иҿатата дыҟан, дырччаган омашәа!
Сырма. Иара уажәыгьы ашәыга импыҵататоуп дызбацыԥхьаӡа.
Саид данбаауа хәа дсазҵааит жәаха ҽнак.
Асахьаҭыхратә школ аатуеит ҳәа ҳиргәыӷын, иҳәеит.
Саид (игәы иаахәаны). Дабаҟоу иара?
Сырма. Аԥсшьара рымоуп зегьы. Ранацәа ирыцхраауеит.
Амшын ахь ицаз, апионерлагер ахь ирышьҭызгьы
ыҟоуп.
Саид (даҽак аарылганы даахәаԥшуа). Ари зтәыда?
Сырма. Уи, иара «иҵаҩы» иоуп. Хәба рҿы дтәоуп.
Омашәа дхәыҷы бзиоуп.
Адгьыл агьама Анзор МыС аид. Закәытә хәыцшьа ссирузеи имоу! Ари баҩхатәроуп!
Иахьӡиҵазеи? (Даԥхьоит.) «Амра сан лыкәа иҭоуп».
Аҩыџьагьы еибарччоит.
(Даҽакы дахәаԥшуа аҩыра
иану даԥхьоит.) «Адамра
аазыртуа археолог». О, бихәаԥши?
Дабеибахьоу археолог?
Иабаибахьоу адамра?
Сырма. Уара уцеижьҭеи аҭоурыхтә баҟа бзиаӡақәа
аадыртит ҳқыҭаҿы. Адамра ааиртит Аҟәатәи археологк.
Адольмен. Иара излаиҳәоз ала, уи ҳера ааиаанӡа аҩбатәи
азқьышықәса азы идыргылеит. Адольменқәа адунеи
аҿы ирацәоуп, аха ари аҩыза архитектура бзиа змоу
џьаргьы
макьана уаҩы иааимырԥшыцт иҳәеит. Индиа
ак рыԥшаазаап, маҷк, иара иеиԥшу, аха уи ари аҟнынӡа
изыҟамзаап!
Баа дукгьы аартра иаԥшьыргеит Џьаԥшьных ахәаҿы, VI ашәышықәса иатәуп рҳәеит. Аԥсуаа
хыхьчарҭас
ирымазаарын. (Даҽа сахьак аалганы ирбо.)
Уахәаԥши
ари шаҟа ирччагоу. «Ақьачақьцәа» ахьӡиҵеит.
Саид (игәарԥханы дыччоит уи дахәаԥшуа). Сырма!
Бара еилыбкаауоу закәытә баҩхатәроу арҭ ахәыҷқәа
ирылоу?!..
Еилыбкаауоу? Брыхәаԥш рсахьақәа рҿы шаҟа
аԥсабара
цқьаны ирбо! Нас ари иаанаго бдыруама бара?!
Сырма. Саид иџьабаа мыӡит. Аҵла еиҭеиҳаз амахә
ҟатақәа ахылҵуа иалагеит. Абри ауп иаанаго.
Саид. Сара ус маҷӡак дсырбеит, агьама дсыркырц салагеит
ауп. Нас, иҟоузеи Сырма, адунеи аҿы абас абаҩхатәра
ссир змоу, абарҭ ахәыҷқәа рааӡара аасҭа еиҳау
разҟыс?! Бара базхәыци! Ибдыруеи, абарҭ рахьынтә
аӡәы идамхаргьы ҳқыҭа, ҳ-Аԥсны ссир иаҳа иӡырызгаша,
ҳкультура, ҳҟазара даҽа ҽаԥарак иацызҵаша сахьаҭыхҩы
дуӡӡак дрылҵыргьы. Бара агәра бымгаӡои, ус ҟаларц
шалшо, Сырма?
Сырма. Иахьатәи ҳаамҭазгьы ауаа иџьаршьо, зеиԥш
адунеиаҿы иҟам адамра усҟан аргылара рылшазар! Абас
абаа ду рчаԥазар! Адунеиаҿы зегь реиҳа ихароу абызшәақәа
иреиуазар ҳбызшәа ссир! Уи хьчаны иахьанӡа
иааргазар
ҳабацәа. Нас агәра мгашьас иҟоузеи урҭ ирышьҭанеиуа
ахәыҷқәа абаҩхатәра ссир рылазарц шалшо!..
Саид. Дара ахәыҷкәа рабацәа, ранацәа шԥазнеиуеи
рхәыҷкәа зҿу?
Сырма. Омашәа ргәы иахәеит аклуб аҿы ацәыргақәҵа
ҟаҵаны зегьы анааҳаԥхьа.
Саид. Ацәыргақәҵагьы ҟашәҵахьеит!.. Уи шьахәуп!
Нас изкыдыбхзеи? Уа иҟандаз, изымбац ирымбарызи!
Сырма. Исыхьчарц сҭахуп. Ҿыц иаарго дзакәу сыздыруам
макьана. Аусура самхуп.
Саид. Избан?
Сырма. Иаха хәмаррак ҳаман. Аиҳабыра иргәамԥхазар
акәхап...
Саид. Абар, Сырма, ақәԥара ахьаҭаху! Баб биацәажәахьоума
дҭакуижьҭеи?
Сырма. Сиацәажәахьеит. Асеиф ацаԥха еилкаам
аӡәы имоуп, уаҳа аԥарақәа рыӡшьа ыҟамызт иҳәеит.
Саид. Саҭамзааит, Сырма... Бара ус шакәу агәра бгома?
Сырма. Сара саб ибзиаӡаны дыздыруеит. Насгьы иблақәа
ирхызбаалоит, акгьы шихарам.
Саид. Дышԥабзыҟаз Аполон Сабыда-иԥа иахьанӡа?
Сырма. Бзиарамзар бааԥсык сзиуны, ма исзиҳәаны
сгәалашәом. Аха иахьа, ак рхызбаалеит иблақәа.
Саид. Сырма! Иарбан усзаалак, егьа аилыргара уадаҩзаргьы,
мышкызны еилыкка имаатыр ҟалаӡом. Аха
уи азы ақәԥара аҭахуп.
Сырма. Исылшом Саид...
Саид. Ибылшароуп. Бара бзаҵәым. Аҳы, бхы ҩышьҭыхи!
Абас! Абас быҟазароуп. Ауаа ӷәӷәақәа роуп аԥсҭазаара
бзиа иабо, изыцхыраауагьы.
Сырма. Иҭабуп, Саид... Иҭабуп!..
Дгәыдикылоит.
Адгьыл агьама Анзор МыАҨБАТӘИ АҚӘГЫЛАРА
Аԥшьбатәи асахьа
Аколнхара ахантәаҩы икабинет аҟны. АполонСабыдаи  а
астол дадтәаланы ачаижәра даҿуп.
Ӡабушьа (дааҩналаны). Аполон Сабыда-иԥа, џьоук
шәҭаарц рҭахуп.
Аполон (ахәырԥҳәа днаҿыхәо). Схәы рыманы исзаазар
акәхап!.. Изусҭқәада?
Ӡабушьа. Даур – акомҿареидгыла амаӡаныҟәгаҩ,
Рамиз – апрактикант, Сырма, нас даҽа арԥыскгьы дрыцуп.
Аполон (иааицәымыӷханы, ачаижәра дааҟәыҵны). Иаҳҭахузеи
зырҳәа?
3 абушьа. Ҳнеир ҳҭахуп рҳәеит, уаҳа акгьы сарымҳәеит.
Аполон (дҩагыланы, иаԥхьа иқәгылоу лырбо). Арҭ наҟ
инаԥхьакишь.
Ӡабушьа днеины ичаижәыгақәа аақәганы ашкаф инҭалыргылоит.
Арԥыс дызусҭада ирыцу?
Ӡабушьа. Дсыздыруам. Иахьадагьы дсымбацт.
Аполон (дхәыцуа, длеиҩеиуа). Иаашьҭы. (Истол днахатәоит
даара усурала еилахоу иԥшра иманы.)
Ӡабушьа дцоит. Иааиуеит Рамизи, Даури, Сырмеи, Саиди.
«Шьыжьбзиақәа!» – рҳәоит зегьы еицҿакны.
(Истол даахыҵны днарԥыланы.) Бзиара збаша, бзиала шәаабеит!
(Аӡәаӡәала днарԥыланы рнапқәа ымх
аҟәардәқәа
дырбо.) Шәаатәақәа! (Аҵыхәтәаны Саид даагәаҭаны.)
Ҟоҳ!
Уара Шамил иԥа уакәӡами?
ид ус шакәу дақәшаҳаҭны ихы ааиҟьоит.
Уахьцо уаалеит, дад! Анцәа иџьшьоуп, уеибга узҩыда
абас уахьаабо! Уԥсынҵры духааит!.. (Иҭыԥаҿы днатәаны,
зегьы днарылаԥшны, игәы алаҟаны.) Иацуха шәыхәмарраҟны
сзыҟамлеит, сгәы иалоуп... Сгәы бзиамызт.
Ашьақәыӷәӷәара
мыжда сымоуп. Аха даара ибзианы аӡбахә
саҳаит. Сгәы иаахәеит!
Рамиз. Ҳәарада, уаҩ агәра игаратәы иҟоуп уи шәгәы
ишахәаз...
Даур. Аполон Сабыда-иԥа! Зҵаарақәак ҳамоуп шәара
шәҿы, убри ауп ҳзааизгьы.
Аполон. Сышәзыӡырҩуеит.
Даур. Сырма ламхразы априказ ҟашәҵеит. Ишԥеилкаатәу
абри?
Аполон. Абри азоума иас, абас шәеиқәибаҵа зегьы
шәзааиз?!. Аусура анаҭаху ас шәеизибагалондаз, ҳазлаҟоу
аасҭа ҳаиӷьзаауан. Рамиз, уара ахԥатәи абригадахь ацара
удҵан.
Рамиз. Исыдҵан. Аха уажәазы арахь ааира иаҳа
иахәҭаны исыԥхьаӡеит. Уахьгьы сҽахьысыгӡоит.
Аполон. О, макьанатә ахамакәачра уалагазар!.. Апрактика
ушахысыз ала шәҟәыбӷьыцкгьы уҭаххоит...
Рамиз. Ҳәарада исҭахуп, иагьсышәҭоит, Аполон
Сабыда-иԥа! Избан акәзар иҟасҵарц иаасыхәҭаз ак агмыжьуа
сааиуеит.
Даур. Избан абас априказ зыҟашәҵаз?
Аполон. Априказ иануп Сырма лусура аҟынтәи лхы
дыззақәиҭтәу. Цқьа ишәзеилымкаазар, ишәзеиҭасҳәап.
Ҵыԥх иҟаз сынтәа иҟам, сынтәа иҟоу, ҽааны иҟалом. Аамҭа
ԥхьаҟа ацара иаҿуп. Анкьа ҳколнхара анеиҿыркаауаз, ҷышәрак
ззымдыруазгьы хантәаҩра руан. Аха уажәы, ахантәаҩы
хымԥада адиплом имазароуп! Абас ауп ишыҟоу
аклубгьы. Аклуб акультура иахәышҭаароуп! Убри
аҟнытә
аспециалист даҳҭахуп. Сырма ашкол ада акгьы далымгацт...
Адгьыл агьама Анзор МыС ырма. Аполон Сабыда-иԥа! Зҵаарак сымоуп. Зныкыр
гәыбӷан сышәҭахьазма, сусушьа аҽеимра иахырҟьаны?
Аполон. Бзыниақәаз рзы брыцҳасшьон.
Сырма. Сара срыцҳашьатәны схы збаӡом. Иаҳҳәап,
ишышәҳәаз акәзаргьы, нас «сызрыцҳашәымшьазеи»
уажәы,
усурада сықәшәырхарц анышәыӡба, мзызс иаиузеи.
Аполон (ииҳәо иҿамшәо, ихы ахьигара изымдыруа, аха
еиҭа иҽаарӷәӷәаны). Егьырҭ зегьы ҳарҟәаҵып, шаҟараан
ауаа быжәлахьоузеи акино заҳзаабымгозеи ҳәа? Убригьы
бхашҭма?
Сырма. Исхамышҭӡеит. Шәаргьы ишәгәалашәозар
акәхап шаҟарааны сышәзааихьоу ажәлар акино иаҳәоит,
ирзаагатәуп ҳәа.
Аполон. Абар, ассир! Нас бара бусгьы сара иҟасҵарызма,
схы амца аркызар арцәаха ансымам?!
Сырма. Шәара еснагь уи шәаԥырхаган. Ақалақь ахь
аҭел шәасуан, акинофикациа аҟәша аиҳабы иахь. Араиком
аҿгьы шәасхьан акино аагара иаҟәырхырц. Ақыҭауаа
русура иаԥырхагоуп, ҳаплан анагӡара иаԥырхагоуп ҳәа
шәашшуан.
Аполон. Ауаа акино рымбааит сымҳәеит сара. Иаҳа
ҳанеилахоу иақәыршәаны аагара бҭахын бара. Акино
збарц зҭаху, ицаны ақалақь аҟны ирбааит, рҽаҩрақәа
анааҭаргалалак.
Анцәа иџьшьаны амҩа ыҟоуп, автобусқәа
бжьоуп. Нас, шәара шәгәы ишԥаанагоз! Акино азы
ҳапланқәа хҳарбгаларызма?! Ҳхы иадаҳҵаз, аҳәынҭқарра
иҳадырҵаз аплан анаҳзынамыгӡа, ирасҳәозеи усҟан?
Суаажәлар акино иахәаԥшуан, ахарымамызт ҳәа сызраҳәарызу?
Раԥхьаӡа иргылатәуп ҳаплан анагӡара, ҳекономикатә
база аизырҳара. Нас ауп акиноқәа, атеатрқәа ианрышьҭалатәу.
Иҟоу шәымбаӡои уара адунеиаҿы! Агазеҭ
шәамыԥхьаӡои, ателевизор шәахәамԥшӡои? Америкаа
уҳәа, ҳаӷацәа зегьы ҳақәхроуп зегь зышьҭоу. Шәара акино
ауп хьаас ишәымоу!
Даур. Адемагогиа ара иаҭахым, Аполон Сабыда-иԥа.
Аполон (ииҳәаз изеилымкаакәа). Ишԥоуҳәеи?
Даур. Демагогиала ҳаблақәа хыжәҩарц шәаламган
сҳәеит. Адунеиаҿы иҟоу аҭагылазаашьа шәара ҳшәеицәамкәа
ҳаргьы иаадыруеит.
Сырма. Даҽа зҵаарак сымоуп. Избан самхразы иацтәи
амш залышәхыз?
Аполон (иҽизнымкыло). Самхра, самхра... Бшаҟәыҵра
наҟ... Маҵура дук бамысхызшәоуп бышцәажәо...
Сырма. Сара сзыҳәан уи иагьмаҷмызт. Аха ара аиҳараӡак
аус злоу иҟалаз афакт ахаҭоуп.
Аполон. Уи уиаҟара хьаас ибымкын. Иаҳа еиӷьу даҽак
бзысыԥшаауеит. Уажә баша аамҭа сцәышәымган,
шәара
шәыда ус сымамкәа сыҟам... Ҳхы амца аркызар арцәаха
ҳамам. Шәара?! Шаҟаҩы аҵәаҟьасцәа ааиуа жәдыруоу
ҽнак ала ара!..
Рамиз. Шәымҩашьан Аполон Сабыда-иԥа. Ҳара
ҳҵәаҟьасыҩцәаӡам.
Аполон (ииҳәаз шҽеимыз еилкааны). Саҭамзааит. Ҷанҷаны санышәк...
Даур (иааигәаԥханы). Азҵаара аҭак шыҟашәҵарызгьы
шәхаҳаршҭит...
Аполон. Иарбан зҵаароу?
Даур. Сырма ишәылҭаз азҵаара. Избан, лымкаала
иацтәи амш залышәхыз уи ламхразы?
Аполон. Шәара шәзыҳәан уи зегь акакәӡами?
Даур. Мап, зегь акакәӡам. Апарторганизациа амаӡаныҟәгаҩ
дзалашәмырхәзеи шәеилаӡбара?
Аполон. Далахәымызт, дыҟамызт азы.
Даур. Дзыҟамзеи?
Адгьыл агьама Анзор МыА полон (деицрашәаны, иҽаарӷәӷәаны, даагыланы).
Иҟоу шәасҳәап!.. Апарторганизациа амаӡаныҟәгаҩ дахьыҟаз,
дыззыҟаз уи иара иусуп. Закәызеи уара, апартиагьы
шәашьклаԥшуа шәалагама?! Иаҩшәцацәоит арԥарцәа,
иаҩшәцоит.
Даур. Мап, апартиа ҳашьклаԥшӡом ҳара. Уи ҳақәгәыӷуеит,
агәра аагарцгьы ҳҭахуп. Дзыҟамзеи Дикран
Алиас-иԥа усҟан?
Аполон. Абна иҭыԥаҿы дыҟазар акәхап, шәнеины
шәиазҵаа... (Ацара иҽазкуа.) Саргьы араиком ахь сымцар
ҟалом, сыццакуеит.
Рамиз. Шәаамыццакын Аполон Сабыда-иԥа. Излазбо,
ҳаргьы уахь цатәыс иҳақәшәар ҟалап. Ҳаиццоит.
Аполон даагьежьны ишьапқәа даанырымкылашәа днатәоит.
Иаҳа еиӷьуп ҳәа сгәы иаанагоит, апарторганизациа амаӡаныҟәгаҩгьы
дынрыдкыланы зегь абра иаашәыԥхьар.
Аполон (мчыла дааԥышәырччаны). Абри аус хәыҷ,
абриаҟара ацтәы алшәымхын, ҷкәын ҟадыџьқәа...
Даур. Шәара шәзы ихәыҷуп, аха ҳара уи аилыргара
зҭаху ус дук иахәҭакны ҳахәаԥшуеит.
Аполон. Зегь уск-уск рымоуп. Раамҭа зҳарӡрызеи?..
Иаҭахым арԥарцәа.
Рамиз. Мап, Аполон Сабыда-иԥа! Иаашәыԥхьароуп,
даҽа цәажәаракгьы ҳамоуп.
Аполон (иааицәымӷханы). Уи закәыхзеи? Ишәҳәа нас.
Рамиз. Ҩынтә изаҳҳәарызеи, зегь ааир ҳалацәажәап.
Аполон (уаҳа ишамуаз еилкааны). Ӡабушьа!
Дааиуеит Ӡабушьа.
Иааԥхьа, Ҳазараҭи, Ҷаҷари, Дикрани. Еилахазар акәхап,
аха уамак шәынхом ҳәа раҳәа.
3 абушьа. Уажәыҵәҟьа Аполон Сабыда-иԥа. (Дцоит.)
Учана (ашә аартра ихы иархәаны қьаадқәак кны дааҩналоит).
Снеир ҟалома?
Аполон иааира дақәшаҳаҭны ихы ааиҟьоит.
(Аполон иахь иҿынахо.) Шьыжьбзиақәа!
Аполон ида зегьы неихаҵгылан аҭак ирҭоит.
Аполон Сабыда-иԥа! Аихшьаалақәа зегь еиқәҳаршәеит.
Шәнапы аҭахуп.
Аполон (ақьаадқәа имхуа). Аҳасабеилыргаҩы иаҵаиҩхьоума?
Учана. Иаҵаиҩхьеит. Шәара шәнапаҵаҩрада зегь
ҟаҵоуп.
Аполон. Ианбарзаауго?
Учана. Иахьа изгоит иаҭаху ақьаадқәа зегьы еиқәыршәаны.
Уаҵәы ма уаҵәашьҭахь ишԥаҳарымҭари ҳәа
сгәыӷуеит. Аколнхацәа хьаас ирымоуп...
Аполон. Хьаас ирымамкәа, ԥхӡашала идырҳаз ауми!
Ианаамҭоу ирыҭатәуп. Гәыбӷанс ирымоузеи ашәарақәа
ирықәшәахьеит...
Арԥарцәа неиҿаԥшы-ааиҿаԥшуеит.
(Ақьаадқәа днарыхәаԥш-аарыхәаԥшны инапы рыҵаиҩуеит,
нас Учана инаиркуа.) Џьара аӡә дышьҭых амарџьа.
Учана. Ҳқыҭа милиционергьы дсыццоит. (Ақьаадқәа
иманы дцарц иҿынахо, арԥарцәа даареихырхәаны.) Саҭамзааит!..
Абзиараз!
Аполон ида зегь маҷк инеихаҵгыланы аҭакқәа ҟарҵоит.
(Дцоит.)
Иааиуеит Ҳазара  и,  а  ари, Дик
р а н
и.
Зегь нархаҵгылоит.
Аполон . Шәусқәа шәрыхҳарҟьеит, аха ҳаҭашәымҵан.
Рацәак шәынҳархом. (Арԥарцәа ихы нарықәкны.)
Ус
ауми, арԥарцәа?
Аӡәгьы аҭак ҟаиҵом.
Адгьыл агьама Анзор МыДикран иацы уҳақәымшәеит, Ҳазараҭи, Ҷаҷари сареи
еилатәара хәҷык ҳаман.
Дикран. Шьыжьӡа сааины сцагәышьеит. Саҳәшьаԥа
хәаша иацы анышә дарҭон, мцашьа сымамызт.
Аполон. Ҳазараҭи Ҷаҷари акыр уарҳәахьоу сыздыруам.
Иацаахыс усымбацт.
Дикран. Мап, акгьы смаҳацт. Изакәызеи?
Аполон. Акадрқәа рызҵаара шықәгылоу иудыруа
ауп. Ас хаԥшьгаратә системала аус анбанӡааулари, досу
иахьихәҭоу, дызмаҭәоу аҭыԥ аҟны дыҟазароуп... Ус
ауп аиҳабыра ишҳарҳәогьы. Сырма еицаадыруа лоуп.
Бзиара лыггәышьам. Лаб ԥсыҽрак ихьзаргьы лара илхарагәышьеи,
сҳәан аклуб аҟны аусура даласыргеит, изхысҳәаауа,
ажәа шәзасыршьрызеи. Ҳазараҭи, Ҷаҷари сареи
ҳаилацәажәан, иаҳа дахьанаалаша џьара усурак ахь
диаагарц ҳаӡбеит... Абарҭ арԥарцәа лара дрыманы абра
иааит. Маҷк ргәы иалсит, ҳарзеилымкааит.
Дикран (иаҳаз игәамԥхакәа). Гәаҟрас иҟалазеи, иаалырҟьаны
иацы ишәмыӡбар амуа? Сара ибзиаӡаны издыруеит
Сырма лусушьа. Џьарамзар, ҽԥныҳәак лықәнаганы
дызбом. Аусура дналагеижьҭеи лахҿыхрахеит аклуб аҟны.
Аҩнуҵҟа ишақәнагахара еиҿылкааит, аҿар аҭаауа
иалагеит, аныҳәа бзиақәа мҩаԥыргоит, ахәыҷқәа рҭыхымҭақәа
рцәыргақәҵақәа еиҿылкааит. Клуб ссирк ҳамам
аха, иҟоу ахәҷы уаҩы игәы ахыланы днеиратәы
еиҿлырцааит.
Лареи лҩызцәеи еиҿыркааз иацухатәи
ахәмарра,
ауаа ргәы иҭымҵәо иргәаԥхеит. Ахәмарраҿы
сзыҟамлеит, аха арепетициақәа збахьан, сара сыхәҭаахь
ала даара ҳаҭыр ақәсҵоит, ирыцхраатәынгьы исыԥхьаӡоит.
Нас избан, ас иаармарианы ари азҵаара шәзазнеиз?
Ҳазара 0. Аполон Сабыда-иԥа! Саҭамзааит, аха сара
Сырма дамхзааит сымҳәаӡеит. Ахәмарраҿы иҟази ҳәа
нҵаа
иҟаз сҳәеит.
Аполон. Ахәмарра аума у злоу? Ҵарала дахьақәнагам
ауп ҳара ҳазлацәажәо. Ус акәӡами, Ҷаҷара?
 а  ара (ииҳәара иҿамшәо). Аиеи нас... Иҳагу ҳаргьы
иаабоит... Ауаа рҿаԥхьа иаартны зегьы рымҳәандаз
ҳҳәеит, аха, ламхра ҳәа... Сыздыруам...
Рамиз (дҩагыланы). Зегь еилкаауп! Дикран Мамсыриԥа! Сара агәра ганы сыҟан, шәара абас иашарыла абри
азҵаара шәшазнеиуаз. Ҳара иаҳҭахыз аиаша еилаҳкаарц
акәын, иагьеилаҳкааит, иҟалаз аныҟалаз, насгьы изыхдырҟьаз.
Аколнхареи акыҭсовети рхантәаҩцәа, амаӡаныҟәгаҩгьы
днарыдкыланы иргәамԥхеит Сырма еиҿлырцааз,
аҿар ҳазлаз, ҳқыҭауаа ахәмарра идҳарбаз. Иргәамԥхеит,
дара рхала ҳқыҭа иамоу аиҵахарақәа аартны
иахьаҳҳәаз.
Дара уи иазхәыцны, рыгхақәа рырҽеира
ҩнапыкла
рҽазыркырц ахаҭыԥан, аҿар ргәы иҵхоз дзырҳәаз
рыгәаӷьра рхәаҽырц рыӡбеит. Абжьааԥны ишашьцылахьаз
еиԥш, дара ирыӡбаз аӡә даҿагыларц илшом
ҳәа ргәы иаанагеит. Дара ртәала рҳәоу еибырҭеит, уаха
уажә рыхҩыкгьы ахҭа ианҭацалаха рҳәоу еибамкуа,
ирыцҳахәха иштәоу жәбоит. Избан акәзар, имчыдахеит
аиаша
аҿаԥхьа. Ирдыруеит азы иҟарҵаз шиашам. Шәара
шәшырҿагылоз рдыруан, убри азоуп, шәыҟамзаара рхы
иархәаны аилатәара ззыҟарҵазгьы. Убри азоуп дзаармыԥхьаз
акомҿареидгыла амаӡаныҟәгаҩ Даургьы.
Аполон (иҽизнымкылакәа дҩаҵҟьаны). Иабатәи комҿареидгылоу
уара? Иабаҟоу иара акомҿареидгыла ҳәа
узҿу?
Дикран. Акомҿареидгыла ыҟоуп Аполон Сабыдаиԥа, иҟарҵогьы маҷым.
Аполон. Иҟазаргьы ахьӡазы иҟоуп. Иҟарҵаз ҳәа
акгьы збом.
Даур. Иахьанӡа ишәымбацзаргьы, уажәынахыс ижәбарц
шәыҟоуп.
Адгьыл агьама Анзор МыА полон. Закәызеи уара исурбараны иҟоу?.. Суршәарцгьы
уҽазукма? Усақәԥарцгьы уҭахызар?..
Рамиз (ҭынч). Мап, Аполон Сабыда-иԥа! Ҳара ҳшәақәԥаӡом,
ҳашәҿагылоит...
Аполон. Уара иацоуп уанҩаҵхаха, аха сара исхызгахьоу
рацәоуп. Схы-сҿы мааӡацызт сара аибашьра
санцоз.
Ашьа, абылра, аконцлагер... Исымбац, исхызымгац
ҳәа акгьы ыҟаӡам. Шәара шәҩыҵхахаанӡа, зегь мазеины
ишәымазар шәҭахуп. Шәеилаҳәоуп, шәеилацоуп,
ишәфоижәжәуа шәымоуп. Арахь зегь акоуп шәгәы наӡом!.. Шәара
иабажәдыруеи ҳара иаҳхаагахьоу? Ҳшьалоуп шәара
шәыԥсҭазаара шаҳахьчаз. Аха шәара?
Саид (даагыланы). Саҭамзааит шәажәа ахьԥысҵәо,
Аполон
Сабыда-иԥа. Ишәхыжәгахьоу шәџьабаақәа ҳаҭыр
рықәзымҵо ара уаҩ дыҟаӡам. Аха шәара шәеиԥш аџьабаа
ду збахьоу, иџьабаақәа хыбрас иҭаны, ишидыруа агха
ҟаҵаны иҽаналеиҵәахуа, усҟан уи ақәҿымҭшьак амаӡам.
Зны ихигаз мацара азхом ауаҩы. Еснагь иациҵалароуп,
ирҭбаалароуп илшонаҵы. Аха иааҟаиҵахьоу абзиарақәа
амаҷ азы ианбжьихуа уи ҳаҭырқәҵарак ихәҭаӡам. Шәымҩашьан
даҽак аҿгьы... Еиҭа шьакаҭәарак аныҟала, шәара
ианшәаамҭаз еицәамкәа аԥсадгьыл ахьчара зылшо аҿар
бзиа шыҟоу жәдыруазааит! Башаӡа шәрызгәаауеит абарҭ
арԥарцәа!
Аполон. Уиаҟара улазар уаанымгыло абра. Уандуи
уабдуи аачмазаҩхаргьы аӡы рызҭо дрымаӡамкәа иҟоуп.
Иӷьазӷьазуа ҩнык наургылар ауаа реиԥш...
Рамиз. Аҩнду аргылара аԥара ду аҭахуп. Џьоук реиԥш
имазҭгьы...
Аполон. Ирымазар идырҳаит азы ирымоуп.
Даур. Ҳәарада, изыҭнырхуагьы макьана иҟоуп. Ҳабнақәа
беиоуп...
Аполон. Абнагьы ҽԥныҳәас иҳашәҭоит. Аколнхара
иаҭаху
аус азы ҵлақәак ԥаҳҟозар, нас уигьы азин ҳамаӡами?
Рамиз. Уаҳа аӡәгьы ак ишәҭаӡом?!.
Аполон. Аӡә ак иумҭакәа, ак имумхыкәа ус аколнхара
аиҿырцаара ауам, арԥарцәа. (Саид ихы наиқәкны.) Иаҳҳәап,
иацы уаб аҭел дысзасит қыдқәак рзы.
Саид. Сара сабу?!
Аполон. Аиеи, уара уаб! Хылаԥшҩы дук иҭахуп
иҳәеит. Мап ицәыскрызма, нас?
Саид. Зинс ишәымоузеи ажәлар рмал шәара ҳаҭыр
алаҟашәҵартә еиԥш? Шәара ишәааӡама?
 а  ара (дҩагыланы ацара иҽазкуа). Саҭамзааит,
џьоук сзыԥшуп...
Аполон (аӷьеҩҳәа ибжьы наиқәырганы). Зны уаангыл,
Ҷаҷара!
Ҷаҷара даангылоит, днатәоит.
Сара сымала сакәӡам, ҳқыҭа иагу зегь зхароу! (Ичҳара
хыжжӡаны.) Ишәымаз уара, абри аҭыԥ! Абыржәыҵәҟьа арзаҳал
зыҩуеит. Еиӷьны аус жәуп шәгәахәуазар, ишәымаз!..
Рамиз. Арзаҳал ҩны шәца ҳәа аӡәгьы ишәеимҳәаӡеит.
Ацара мариоуп, иуадаҩу ԥсыцқьала еиҿырцааны аусуроуп.
Аполон (зынӡа дшьақәҟьаны). Нас, ижәула ԥсыцқьала.
Ишәымаз сымҳәеи... Ишәымаз уара, ижәга!..
Саид. Саҭамзааит, аха ари аҭыԥ абшьҭрала ишәырҭазшәоуп
шәара шәышцәажәо.
Аполон (ишиҳәац дацраланы). Изакәызеи уара, иац
уаакылсын, уабду икәал уааҭагылеит.
Дикран (дҩагылан, ибжьы аарыӷәӷәаны). Аполон
Сабыдаиԥа! Аԥсеибакра ҳхьаақәа ханарҭәаауам. Уҽырҭынч.
Шәаргьы иаҩшәмырҟьан, арԥарцәа. Ииашаҵәҟьаны
иҳагу рацәоуп, аха ас ажәеиқәԥарала ҳусқәа ҳзеиҿырцаауам.
Арҭ азҵаарақәа рымацарагьы ракәым. Ҳқыҭа
Адгьыл агьама Анзор Мыеиӷьхарцаз аусқәа реиҿырцаара ииашаны зегьы еицҳагуп.
Аколнхара аиҳабырагьы, акыҭсовет анапхгаҩцәагьы,
апарторганизациагьы. Акомҿарцәагьы ируалу
зегь ҟарҵоит ҳҳәар иашам. Ҳазҵаара иалацәажәон ааигәа
араионтә комитет аизара аҟынгьы. Ҳара ҳабзиахар –
ибзиахоит ҳқыҭагьы. Зырҽеира ҳуалу азҵаарақәа ас
иаартны
мышкызны ицәырымҵыр ада ԥсыхәа ыҟамызт.
Раԥхьаӡа
акәны аҿар рыбжьы ахьақәдыргаз хәҭакахьала
сара сгәы иахәоит, ииашангьы иҟарҵеит. Диашоуп Рамиз.
Аусура аныжьра иаҳа имариоуп, аиҿырцаара аасҭа.
Иҳагу маӡам, зегьы еицаабоит. Ҳаицхыраап зегьы! Ҳнатәаны
иаартны ҳалацәажәап, рырҽеишьас иҟоу амҩақәа
рзаҳаԥшаап. Убас ауп ишаҳуалу, апартиагьы ишҳаднаҵо.
Сырма лызҵаара уаҳа ҳалацәажәаӡом. Аус шылуц илулоит.
Ус акәӡами, Аполон Сабыда-иԥа?
Аполон. Апартиа аиҳабыра ус ишәыԥхьаӡозар, сара
исҳәараны иҟоузеи?
Даур. Даҽа зҵааракгьы ҳамоуп.
Аполон. Шәызҵаарақәа зегь иахьа иҳамӡбар ҟамло
иҟоума?!.
Дикран. Ҳарзыӡырҩып. Изакә зҵаароузеи?
Даур. Асахьаҭыхратә школ азҵаара, Дикран Мамсыриԥа. Ҩышықәса раԥхьа азҵаара ықәҳаргылеит, ишыжәдыруа,
Аԥсны аиҳабыра рҿаԥхьа. Ҳгәы иаанагоит уи аус
еиҵыхатәуп ҳәа.
Аполон. Ашкол аартразы ахыбра аҭахуп. Арҵаҩцәа
ракәзар, иҟам.
Рамиз. Имариам, ҳәарада. Ахыбра, акомҿараа ҳхы
иадаҳҵоит.
Амала ацхыраара ҳҭахуп.
Аполон. Иҳамчузеи?
Даур. Ажәытә уахәама ыҟоуп. Амҿы маҭәа ҳауртә
ишәзыҟаҵар,
ҳара иаҳхыбуеит, аԥенџьырқәагьы ҳаԥсахуеит,
ашәқәагьы.
Аполон (игәамԥхакәа). Ауахәама арҵәыга шьҭаҵарҭас
иҳамоуп.
Даур. Арҵәыга даҽа ҭыԥк азышәыԥшаар ауеит. Амаҭәахә
ҳашәҭар уигьы ҳара иҳаргылоит.
Дикран. Арҵаҩцәа?
Саид. Урҭ раагара сара схы иадысҵоит.
Дикран. Аполон Сабыда-иԥа, арԥарцәа ирҳәо ушԥазхәыцуа?
Аполон. Аҳәара мариоуп, аха аҟаҵароуп иаҳа иуадаҩу.
Ауахәама иагу аҟаҵара ҩынҩажәижәаба кубометр
рҟнынӡа итәоит.
Дикран. Аԥара ҳамоуп Аполон Сабыда-иԥа.
Аполон. Ааи, иҳамоуп. Аха азин ҳазҭода урҭ ауахәама
ахыбразы аныхра?
Дикран. Араион аиҳабыра ҳрыҳәап, азин ҳарҭаратәы.
Сгәы иаанагоит иҳацхраап ҳәа.
Ҳазара 0. Ахыбра ҟашәҵоит, арахь ашкол аадыртуоу
шәыздырӡом.
Саид. Ақыҭа аиҳабыра шәахаҵгылар, иаадыртуеит.
Ҳазара 0. Ҳахаҵгылеит, ашәҟәы алаҳҵеит, шьҭа дара
ирусуп...
Сырма. Ус шәазнеир акгьы алҵуам.
Дикран. Ҳазараҭ Кәукәуна-иԥа! Ашкол ҿыц аартра –
ҳқыҭа азы даара хәарҭара злоу хҭысхоит. Нас избан ҩнапыкла
ари аус ҳзахамҵгылара?
Ҳазара 0. Ишышәҭаху, бзиоуп... сара...
Аполон. Даара аамҭа аагеит. Усс иҟоу зегь ҳамоуп...
Ҳхы амца акызар арцәаха ҳамам...
Даур. Иҭабуп, Дикран Мамсыр-иԥа, зегь рзы! Ҽнак
ҳашәзааиуеит.
Дикран. Изаманоуп.
Зегь цоит Аполон ида.
Аполон (атрубка аашьҭыхны). Алло! Нара! Бааласны
Аҟәа сырҭартә иҟаҵеи.
Адгьыл агьама Анзор МыАхәбатәи асахьа
Аҳмаҭ иҩны аҟны. Ханиа аҟәардә дықәтәаны, саарақәак
лымҵаргыланы
аҟәыд аилыԥшаара даҿуп. Ааҩра иалагоит иаҳаиаҳа иааигәахо амотоцикл абжьы, нас зынӡа иааихсыӷьуеит. Аҳмаҭ
уҟоума
ҳәа бжьык аагоит. Уи заҳаз Ханиа дызҿу дааҟәыҵны,
дҩагыланы,
абжьы ахьгаз ахь лҿыналхоит. Агәашә даалагылоит
Рамиз.
Рамиз (даалеихырхәаны). Шьыжьбзиа, нанду Ханиа!
 аниа. Бзиара збаша, нан, уааи арахь.
Рамиз. Иҭабуп! Аҳмаҭ дыҟаӡами?
Ханиа. Рашәара дцеит, шьҭа даалашт.
Рамиз. Саид дцама?
 аниа. Ашамҭазыҵәҟьа дцеит. Уск сымоуп иҳәеит,
Аҟәа.
Рамиз. Саагьежьуеит, нанду Ханиа. Абригадир иҟнынӡа
снеины сааиуеит. Аҳмаҭгьы уаанӡа дааиуазар акәхап,
џьаргьы дымцааит, дсымбар ҟалом. Бара уеизгьы ара
быҟоуп.
 аниа. Ара ҳаҟоуп, нан, ҳҩыџьагьы, ҳабоушьҭуа...
Рамиз дцоит. Зыбжьы агара иналагаз амотоцикл иаҳа-иаҳа ишынаскьо
ҳдыруа абжьы аамаҷхоит, нас зынӡа иааҟәыҵуеит. Лышьилышьи еиқәҵо, маӡалашәа даацәырҵуеит Какашьа. Ханиа
макьана уи дылбаӡом.
Какашьа. Сабацо зиҳәа ани ахьаԥарч?
 аниа (Какашьа даагәаҭаны). Бзиала баабеит, Какашьа!
Абригадир иҟнынӡа снеины сааиуеит иҳәеит.
Какашьа. Маӡак иҳәар иҭахуп.
 аниа. Излабдырзеи, Какашьа?
Какашьа. Иблақәа ирхызбаалеит.
 аниа. Бааи арахь...
Какаш ьа (дналышьҭаланы). Иҟалаз баҳау?
 аниа. Шьыбжьхьазы ҟәыдк нҭасыԥсап сгәахәын...
Бааины исыцеилыԥшаа аха бымазар. (Дтәаны аҟәыдеилыԥшаара
дналагоит.)
Какашьагьы даҽа ҟәардәк днықәтәаны аҟәыд аилыԥшаара дналагоит.
Какашьа. Ани ахсаԥыҭ изыԥшьалгаз баҳау? Хьӡара
анцәа илимҭааит ахәаԥса...
Ханиа илаҳаз лгәамԥхакәа дналҿаԥшуеит, аха акгьы ахымҳәаакәа
еиҭа лхы азышьҭны аҟәыдеилыԥшаара дналагоит.
Дзакәу ҳәа анбасҳәоз ихабҵомызт...
Ханиа (рцәажәара даҽакахьы ииалгарц лҭахны). Ацаҟәыдгьы
ахәаԥсара аздырӡомызт, иаазқәылаз ибжьысуа
иалагеит.
Какашьа. Аҟәыд акәым ауаагьы хәаԥсеит, Ханиа.
Башаӡа сажәа ахыбгарц баҿуп, базыӡырҩыр иаҳа ибзеиӷьуп.
 аниа. Былҟәаҵ, Какашьа, убри ахәыҷы.
Какашьа. Дызлаҟоу ада ак лзысҳәозар, сыбз нҭакны
ихырҵәааит. Ҳара ҳҭыԥ дахьықәыжьцәаз азмырхакәан,
шәаргьы нап ахьшәылалкыз ауп сгәы ԥызжәо.
Ханиа. Иаауазеи ҳара?
Какашьа. Аӡә итәы иара иаҳаӡом. Шәыфҩы лыргарц
даҿуп, арахь шәара акгьы шәыздырӡом.
 аниа. Изакәызеи бызлацәажәо, Какашьа?
Какашьа. Изакәызеи, шәхәыҷы дхылхырц даҿуп,
ахсаԥыҭ.
 аниа. Ҳхәыҷы дарбану?
Какашьа. Арра иҟаны иааз. Шәмаҭа.
 аниа. Быбз нызкылаша ҭынха дбымамкәа адәы
бышԥақәха,
баргьы саргьы...
Какашьа. Сыгәра бымгозар ақыҭа бынразҵааи, ибарҳәап.
Мчыла лҽихьшьны лҽилыргарц даҿуп, рҳәоит.
Игәы дҭалазаап, ихы еилалгазаап!..
Адгьыл агьама Анзор Мы аниа. Мышқәак роуп иҵуа смаҭа дааижьҭеи...
Какашьа. Данааи аҽныҵәҟьа ӡаагараҳәа аӡыхьчаԥаҟны
дыҟаӡамзи иара?
 аниа. Ааи, дыҟан...
Какашьа. Лара дшаауаз лаҳахьазаарын!.. Имҩа кны
дтәан – лыҽиқәлыршәеит.
 аниа. Избан имҩа кны дтәан ҳәа бгәы изаанаго?
Какашьа. Лыӡбахәқәа цқьа иаҳаанӡа лҽилыргарц
лыӡбеит, ахсаԥыт.
 аниа. Аӡыхьчаԥа амҵан амҩақәа иреиларсырҭоуп...
Какашьа. Игәыдибакылон Ханиа, бара мыжда!..
 аниа. Нас иамоузеи уи? Еиқәлацәоуп. Ҩышықәса
дуӡӡа еибамбацызт, ианааиқәшәа...
Какашьа. Ианааиқәшәа акәӡам, Ханиа. Сааҭнаҟьак
еидтәаланы
еицәажәон. Нас ауп... Ани ателевиз аҿы
ахсаԥыҭқәа ишыҟарҵало еиԥш, агәыдеибакылара иалагеит...
Ханиа (лҽаарҭынчшәа, аха иаарӷәӷәаны). Амаҭ зыршьуа,
Какашьа, абыз азоуп.
Какашьа аҭак ҟалҵарц лыҽнаԥшьылгоит, аха лара илмырҳәакәа
дналықәцәҟьаны.
Абыржәыҵәҟьа ҳашҭа рыцқьа!
Какашь иламхацәгьаханы даагылоит.
Даҽазны ҳгәара банҭала, иаҳцәыԥсхьоу рыԥсы иамаҿоуп,
изымуша шысбыруа... Ибымбаз ибмаҳаз балацәажәоит.
Какашьа. Исымбазаргьы исаҳаит. Избазгьы дыҟоуп,
сыԥшәма иоуп, биазҵаар цқьа ибеиҳәап.
 аниа. Еиԥшқәоу шәоуп. Цәгьарамзар бзиа зымҳәац,
изымуц.
Какашьа. Уиаҟара беицрамлан... Арра даныҟазгьы
асалам шәҟәқәа изылҩуан, рҳәеит.
 аниа. Асалам лыҩуазар, ҳара ҳлыҳәон азы илыҩуан.
Ҳмаҭа ихабар ҳаҳалар ҳҭахын.
Амотоцикл абжьы агара иналагоит.
Какашьа. Бааԥсык шәақәымшәандаз ҳәоуп сара исҳәаз
ззысҳәаз. Ибзеилымкаазар бахьыҟоу быҟаз.
 аниа. Баргьы бахьыҟоу быҟаз, Какашьа! Уаҳа абрахь
быҽсыбмырбан.
Даацәырҵуеит Аҳма 0. Какашьа Аҳмаҭ дшаалбаз лкасы аҿацә
лҿы инаԥыраршәны дласны лҿыналхоит, аԥсшәагьы иамҳәакәа
днаивсуеит. Аҳмаҭ иҟалаз изымдыруа уи длышьҭаԥшуеит, нас
иҽага нкыдыргыланы аҩныҟа иҿааихон еиԥш Рамизгьы агәашә
даадгылоит.
Аҳма  (Рамиз иахь). Бзиала уаабеит, дад! Уааи арахь.
Рамиз (ахҵысҭа даахыҵны иҿааханы). Бзиара збаша,
даду Аҳмаҭ!
Рнапқәа ааибадыркуеит, нас еиманы аҩныҟа рҿынархоит. Ханиа
лыԥсы еибакны дуар-уаруа уаанӡа зеилԥшаара даҿыз аҟәыд аԥхьакра
даҿуп.
Аҳма  (Ханиа лахь). Илыхьзеи ани?
 аниа (дызҿыц даҿны). Илмыхьӡакәа... Даакылсын,
амаҭ еиԥш ашҳам насҿаҭәаны дцеит.
Аҳма  (лҿаԥшылара гәаҭаны). Нас, бара уи аҟара бхахьы
изаабгеи? Иахьа дыббама, ҳзышьцылахьоу ауп, лыԥшәмагьы
ларгьы ус анцәа ишеит.
Ханиа. нцәа ишазар даҽакала иҟазаауан, аха аҩсҭаа
иакәхап изшаз.
Аҳма 0. Ибалҳәазеи уиаҟара? (Рамиз иахь.) Утәа, дад,
Рамиз, узгылоузеи...
 аниа (уажәоуп Рамиз дангәалҭа). Уаргьы иуаҳарын,
нан Рамиз, ишылҳәаҵәҟьаз иҟазар...
Рамиз. Изакәызеи ди?
Ханиа (ишылҳәара лзымдыруа). Саид иӡбахә ала акыр
уаҳахьоума?
Аҳма 0. Ииуазеи Саид?
Адгьыл агьама Анзор Мы аниа. Сеидроу... Аӡәы дхылхыр лҭахуп, аӡыхьчаԥаҟны
еидырбалеит... ақыҭа зегь уи ада ҳәатә рымам,
лҳәеит.
Аҳмат. Ишԥеидырбалеи?
 аниа. Дхылхырц даҿуп, лҳәеит. Рамиз, уара акгьы
узымдырӡои, нан?
Рамиз. Издыруеит. Аха сара ишыздыруа...
Аҳма  . Дызусҭада лара?
 аниа. Сырма лоуп, уара, Сырма!..
Аҳма  (игәырӷьара иныԥшуа). Ари иашоума, Рамиз?
Рамиз. Ииашоуп, даду Аҳмаҭ.
Аҳма  (инцәыҵакшәа Рамиз иахь). Ҟьашьрак аламкәа?..
Рамиз. Мап, даду Аҳмаҭ.
Аҳма  . Илыхҭысқәахьоу идыруама?
Рамиз. Зегьы идыруеит.
Аҳма  . Нас иӡбаҵәҟьама?..
Рамиз. Закәызеи уара уа шәхәыҭхәыҭуа шәызлацәажәо?
Игәыдибакылон лҳәеит уара...
Аҳма  (агәырӷьара дамҽханакуа). Нас иҟалазеи, игәыдибакылазар...
 аниа. Саргьы убас ласҳәеит, аха...
Аҳма 0. Аиаша бҳәеит Ахан-ԥҳа!
Ханиа. Самсон дшымҩасуаз ибазаап!.. Ушьҭа...
Аҳма 0. О, убри азы биацәҳароуп бмаҭа. Самсон
иеиԥш иҟоу ахәымга ибарц ахьалшоз ихы иаҭәеимшьар
акәын ус аҟаҵара. Днавагылар акәын!..
 аниа. Уара еснагь лафҳәароу џьушьоит. Ҳаӷеиҭа,
аԥсы дҳамҵазаргьы алафҳәара уаҿызаауеит.
Аҳма 0. Аԥсы дышԥаҳамҵоу Ахан-ԥҳа! Ажәлар рымҩақәа
ахьеиларсу акы дацәымшәакәа, игәы раҳаҭны, изыԥшьигаз
арҽеира шилшо ала ихы агәра ганы, аԥҳәызба
дааигәыдыҳәҳәаланы
дгәыдикылазар! Ари бааԥсрак
аҵоума
нас?! Мап, ари аԥсҭазаара ссир иахыҵхырҭоуп!
Икәеикәеиуа
аӡыхь цқьа ахьааиуа амҵан зхац акыз
анасыԥ – ари ԥсра ақәӡам, хәашьрак змауша насыԥхоит
Ахан-ԥҳа!
Ханиа (иажәақәа лгәамԥхакәа). Изакәызеи уара узлацәажәо,
аҭаҳмада хшыҩца?..
Аҳма 0. Ибгәаларшәеи! Бани баби быҽрыцәӡаны,
ашьыжь ашахагьы амҭакәа аӡыхь амҵан банааиуаз.
Ибгәаларшәеи,
шаҟа ицқьаз усҟан ажәҩан, шаҟа иԥшӡаз
аԥсабара, шаҟа ихааз аԥсаатәқәа рашәаҳәабжь! Ибгәаларшәеи,
акаҭ иалахаз аҳәыҳә ԥшқақәа реиԥш, атыгәтыгәҳәа ҳгәеисыбжьқәа реилаӡҩара!.. Нас иаҳхашҭыр
ҟалома арҭкәа зегьы. Хашҭшьа амоума уи аамҭа!
Бгәырӷьала
Ахан-ԥҳа, уи аамҭа ссир дахьааҭагылаз
ҳмаҭагьы!..
 аниа. Убз уҿы иааҭакы уара... Иарбан узеигәырӷьо?..
Аҳма 0. Аргама ҳажәымҭа ашкәакәахара иахьалагаз!
Нас, избан сзымгәырӷьара? Жәҩангәашәԥхьара ҳзаатуа
иалагеит, Ахан-ԥҳа! (Дналзааигәаханы Ханиа дааигәыдиҳәҳәалоит.)
Ханиа (Рамиз уи иахьибо ԥхашьаны). Наҟ унаскьа, уара!
Ухшыҩ уцәыӡхьан, аха уламысгьы уцәыӡма?!. (Лыҽимылжәауеит.)
Рамиз бла хаала урҭ дрыхәаԥшуеит.
Аҳма 0. Упату схы иқәуп Рамиз, дад! Усықәмыӡбан...
Рамиз. Мап, мап! Иаҳагьы сгәы иахәоит, Саид инасыԥ
абас шәахьеигәырӷьаз...
 аниа. Ишԥа, нан?.. Ииашоума нас Какашьа илҳәаз?
Рамиз. Саиди Сырмеи ииашаҵәҟьаны ирыӡбеит рыԥсҭазаара
еиларҵарц.
Аҳма 0. Уажәыгь агәра бзымгаӡои? Абар, арԥыс замана
даҳзааишьҭит, ажәа ҳниҵеит, аԥсуаҵас ишахәҭаз еиԥш.
Ханиа (лшьамхқәа днырымкылакәа деизҟәыҿны аҟәардә
днықәтәаны). Схы исызҭагалом... С-Маџьи, Сырмеи...
Ҟалашьа амоума?! Нын, сара хгәаша!..
Адгьыл агьама Анзор МыА ҳма  . Избан ҟалашьа замам? Иашоуп, даҳгәылоуп,
аха жьрацәараа ҳабжьаӡам. Ма лара Сырма дҽеим бызҳәару?
 аниа. Ус ҳәашьас исымоузеи...
Аҳма 0. Нас иарбан бгәы еихьызшьуа. Иашоуп, лара
залымдарак даниеит, аха уи лара иаулхароу. Уи азы ҽԥныҳәак
луҭо ҳәа иҟам.
 аниа. Ҳара иҳаӡбаз ала мацара аус аиҿырцаара ҟалома!
Иан дыҟоуп, иаб дыҟоуп, – иразҵаатәыми.
Аҳма 0. Иани иаби иаҳа иразҵаатәны иԥхьаӡозар, уи
илымшоны дыҟамызт иара ихаҭа. Ҳара ҳгәаанагара иара
изы иаҳа хадара аманы иазиԥхьаӡеит.
 аниа. Иара дгаӡахазаргьы уара иурҽеир ауми. Иани
иаби роуп...
Аҳма 0. Иандуи иабдуи ҳауп ҳаргьы. Иаб ҳиазҵааргьы,
лаб маҵурас имоузеи ҳәоуп раԥхьа дышҵаауа.
Ханиа. Ус ауп нас... Уԥа иабхәа дзакәызеи ҳәа аӡә даниазҵаауа,
дыԥхамшьакәа абри иоуп иҳәо дилаҽхәартә
дыҟазар ауми. Иқыҭауаа рԥарақәа ифан азы дҭакуп изҳәару?
Аҳма 0. Сара шәынтә ибасҳәахьеит, Иасон дзыниаз
шзалымдароу, аха уажәгьы уи агәра бгаӡом.
 аниа. Сара игәра згап, аха ирҳәозеи ауаа?
Аҳма 0. Изҳәо дзеиԥшроу еиԥш.
Ханиа (Рамиз иахь). Нан, Рамиз! Ари сара дааздыруеижьҭеи
иара ииӡбаз, изқәикыз ада даҽакы дацныҟәар
иҭахӡам.
Аҳма  (ажәа бжьагало). Сышиашоу аныздыруа.
 аниа (лажәа нагӡо). Унабжьыс Аҟәанӡа, иҟоу абас
ауп ҳәа раҳәа.
Рамиз. Ишышәҭаху...
Аҳма 0. Мап, дад, Аҟәаҟа ацаха абаумоу?!. Уҩыза, уқәла
ԥҳәыс дааигоит, ацхыраара иуҭароуп.
 аниа. Ишԥа уара? Дзыхшаз ыҟаӡамкәа ԥҳәыс дышԥаизаауго?
Уҟамхеит шьыри... зынӡа уеилаԥсама?.. Гәаҟрас
узыниазеи?! Викториа лхаҵкы сцааит, даар Сырма
длымбари, дылҿамцәажәари. Цқьагьы еибамдырри.
Аҳма 0. Ахан-ԥҳа! Абри бара бансыццоз сани бареи
шәеиҿцәажәаны аус шәыӡбама?
 аниа. Усҟан даҽа аамҭан, уажәы...
Аҳма 0. Уажәгьы зынӡа даҽа аамҭоуп. Иандуи иабдуи
ара ҳаҟоуп. Анцәа иџьшьаны, иаҳзааиуа бзиала шәаабеит
ҳәа раҳҳәаратә еиԥш ҳаҟоуп макьана. Викториа ҳәа бызҿу,
лыҷкәын аиҳабы агенерал иԥҳа дааигоит ҳәа анларҳәа
иара уаҵәҟьа дақәшаҳаҭхеит. Иааиго дзеиԥшроузеи ҳәагьы
дымҵааӡеит. Уажә дааиргьы, Саид изы министрк иԥҳа
дысҭахуп ҳәа даақәгылозар акәхап.
 аниа. Нас уи цогьоума?
Аҳма 0. Ицәгьам ҳәарада. Аха ҳара ҳзыҳәан даԥсахару?
Иҳаҩсыз аӡынразы ҳхы ҳамыхәо хагәқәа аныбааԥсха,
ибгәаламшәаӡои Сырма илхасыз закәыз? Дабаҟаз
усҟан агенерал иԥҳа? Бҭаца хазына лакәын, ллакьаруан
шьаҵақәа ҳәынҵәак рыхькьыср ҳәа дшәо, ахьажь еиԥш
днықәԥала-аақәԥало даакылԥшны дцеит... Ираҳаны
иаар
– бзиала иаабеит!.. (Рамиз иахь.) Рамиз, дад! Уахаҵәҟьа
ҳҭаца
аҩныҟа дааҳгароуп.
Рамиз. Уахаҵәҟьа дызлааҳгарызеи, иара дыҟаӡамеи.
Аҳма 0. Бзиоуп нас – уаҵәуха. (Даахәыцны.) Сыцәгьы
ашьха иҟоуп. Уаҵәуханӡа руак аагара ҳзеиҿымкаари?..
Рамиз. Уанӡа ҳазцари. Ҳара иҳамоуп ацә замана. Уажәы
иазхап, нас...
Аҳма  (игәы иахәаны). Уигьы заманоуп... (Ханиа лахь.)
Фырџьанқәак баарыхеишь Ахан-ԥҳа, ас агәырӷьаҿҳәаша
ҳзаазгаз ҳнаиқәныҳәап.
Ханиа адулаԥ дынҭалоит.
Адгьыл агьама Анзор МыРамиз! Иугәалашәоу мызқәак уажә аԥхьа, Сырмеи Саиди
гәблырак рыбжьаны акыр удыруазар ҳәа санузҵааз?
Рамиз. Ишԥасгәаламшәо!..
Аҳма 0. Ирыбжьазарц сҭахын. Цәалашәарак сыман.
Ак здыруаны акәым, ус гәынхәҵысҭала.
Рамиз. Мап, акгьы сыздыруам ҳәа шәасҳәеит усҟан.
Аха аиаша шәасымҳәаӡеит... Саҭамзааит!
Аҳма  . Сыгәра умгеит, ақьаафыр!..
Еибарччоит.
Иудыруеи, шьҭа даагыларгьы ара?.. Угәы ишԥаанаго?
Рамиз. Убыс иӡбап ҳәа сгәы иаанагоит саргьы. Даҽа
ускгьы ҳгәы иҭоуп, даду Аҳмаҭ.
Аҳма 0. Изакәызеи?
Рамиз. Даури Саидеи сареи ҳнеидтәаланы ҳалацәажәеит
Иасон дзыниаз аус. Асеиф ацаԥха еилкаам аӡәы
имоуп ҳәа агәаанагара ҳамоуп.
Аҳма 0. Саргьы убасҵәҟьоуп уи сшазхәыцуа.
Рамиз. Акассир аколнхацәа рԥарақәа ааигараны дыҟоуп
уаҵәы, ма уаҵәашьҭахь. Ҳахаҩар ҳҭахуп Даури сареи.
Аҳма  (игәы иахәаны). Шәхаҵкы сцааит, дад! Уаҳа
ӡәыр идыруама?
Рамиз. Мап.
Аҳма 0. Сара шәысцәымшәан!..
Еибарччоит.
Шаҟаҩ рыблақәа аатрызеи уи аҳәынаԥ ду шәызкыр!..
 аниа (Аҳмаҭ аҵыхәтәантәи иажәақәа лаҳаны, ахы
ахьцо лзеилымкаауа). Закә ҳәынаԥузеи шәызлацәажәо?
Аҳма 0. Аҳәынаԥқәа рацәахеит ҳҳәеит, ҳаазқәылаз,
Ахан-ԥҳа! (Иаалгаз афырџьанқәа акы аалымхны Рамиз
иркуа, егьи иара иаанкыланы.) Иа, анцәа хьымӡӷ ҳаумырган!
Иҭабуп, дад, иахьа ашьыжь абас агәырӷьара жәабжь
ҳашҭа иахьҭоугалаз азы! Хара имгакәа уара узгьы абас
ҳзыргәырӷьара ҳаҳааит. Ҳхьаақәа рацәоуп, дад, ҳарҭ –
аԥсуаа. Акызаҵәык ауп урҭ зегьы мзызс ирымоу, ихазырҭәаарц
зылшогьы – аизҳара ҵеирала, уааԥсыла
аизҳара.
Убриак ауп ҳахәрақәа зегьы зырӷьацарц зылшо.
Аамҭа
бааԥсқәа иаҳцәырфахьоу хашәырҭәаартә
еиԥш ахаранаԥшреи уи арҽеира агәамчи шәыгымзааит!
(Ижәуеит.)
Рамиз. Иҭабуп, даду Аҳмаҭ! (Ижәуеит.)
Афбатәи асахьа
Акультура аминистр ихаҭыԥуаҩ идкыларҭа. Акабинет ахь анеирҭа
ашә авараҟны икыдуп «Аԥснытәи АССР акультура аминистр ихаҭыԥуаҩ
» ҳәа зну аӷәыцәмаҟьа. Акәакьҭаҟны игылоу астол дадтәаланы
акьыԥхьгала акьыԥхьра даҿуп амаӡаныҟәгаҩ, акьыԥхьҩы
Афина. Ашә егьи аганахьала игылоу асқамқәа руак аҟны дтәаны
дыԥшуп
ШамилАҳма  и  а. Иханы икыду арепродуктор
аҟынтәи
иааҩуеит ихааӡа иҟоу алирикатә мелодиа. Шамил исааҭ
днахәаԥшны,
агәамҵра иныԥшуа даагыланы, арепродуктор абжьы
ааҟәихуеит.
Шамил (акьыԥхьра иаҿу Афина ихы налықәкны). Саҭамзааит...
Дзусҭада уа иҟоу?
Афина (акьыԥхьра дааҟәыҵны). Адгәа Еснаҭ-иԥа. Асахьаҭыхратә
ҵараиурҭа адиректор.
Шамил (дышгәамҵуа иаҳа иныԥшуа). Нас, излацәажәозеи
ариаҟара аамҭа?!.
Афина (дааԥышәырччаны). Уи дыршьа сымам!.. (Еиҭа
акьыԥхьра дналагоит.)
Шамил инапқәа ишьҭахь иҟаҵаны алаҩеира далагоит. Уи аамҭазы
ашәала дааиуеит қьаадқәак еиԥхьыртта изку Адгәа. Шамили
иареи рылаԥшқәа неиқәшәоит.
Шамил. Ҟоҳ! Адгәа Еснаҭ-иԥа!
Адгьыл агьама Анзор МыА дгәа. Шьыжьыбзиақәа, Шамил Аҳмаҭ-иԥа!
Рнапқәа ааимырдоит.
Иҟоузеи? Саид ихабар?
Шамил. Дааит.
Афина дызҿыз дааҟәыҵны Адгәа дызлааиз ашә ала дцоит.
Адгәа. Ишәыдсныҳәалоит, сгәы иахәеит! Дабаҟ?
Шамил. Ақыҭахь дыҟоуп.
Адгәа. Аԥышәарақәа иҭиуама сынтәа?
Шамил. Игәы иҭоуп. ( Акабинет ахь ихы наҟьаны.)
Ихала дыҟоума?
Адгәа. Аиеи, ихала. Маҷкгьы дааццакуеит.
Шамил (ашә ала иааиз Афина лахь). Снеир ҟалома?
Афина. Шәнеи!
Шамил акабинет дныҩналоит. Асцена арыӷьарахь ала агьежьра
иалагоит. Иааԥшуеит аминистр ихаҭыԥуаҩ, икабинет. Иракли
Д а в
иди  а иҭыԥ даахыҵны иааҩналаз Шамил днеиԥылоит.
Шамил. Шьыжьбзиа Иракли Давид-иԥа!
Иракли (Шамил зҿааирхаз инапы имхуа). Бзиара збаша,
Шамил Аҳмаҭ-иԥа! (Асқам ирбо.) Уаатәа.
Шамил (днатәаны). Ацәажәара ӷәӷәа шәымазар акәхарын...
Иракли. Уҳарԥшызар ҟалап... Асахьаҭыхратә ҵараиурҭа
адиректор дысҭан. Шьыжьӡа инатәаз...
Шамил. Бзиароу дыззыҟаз?
Иракли. Бзиароуп, аха... Ҳҭахрақәеи ҳамчи еизибархом.
Апроблемақәа рацәахеит, арахь ҳалшарақәа маҷхеит.
Шамил. Ус ауп зехьынџьара...
Иракли. Ҳҵараиурҭа Алықьсандр Чачба ихьӡ ахырҵарц
иҟоуп...
Шамил (дааҽхырччашәа). Коҳ! Ҭауади-аамсҭеи ахҳәаны
икаҳажьхьеит, арахь шәара рӡыргара шәалагама?!.
Иракли. Аурыс культура ашьаҭа зкызгьы, иаззырҳазгьы
еиҳараӡак аамсҭацәа ирылҵыз роуп. Аха рхылҵшьҭра
иауагәҭасуа. Алықьсандр иҵегьгьы иӡыргатәу
дреиуоуп. Зынарха ҭбааз, здырра ҳаракыз прогрессивтә
хәыцҩы дуун ианиаамҭаз. Иҟазара ду акәзар, ԥсра зқәым
ауп.
Шамил. Аҟазацәа адунеи анырыԥсахлак ауп иаҳа
рыхьӡ анҭыҵуа.
Иракли. Ачачба ианиаамҭазгьы хьӡи-ԥшеи игмызт.
Машәырла дауҟахыз Петербургтәи атеатрқәа зегьы рсахьаҭыхҩы
хадас! Бенуа, Коровин уҳәа иаарываҟәалоз сахьаҭыхыҩдекораторын. Шаҟа дыррала иҵаулоузеи истатиақәа!..
Шамил (дхәыцуа, нас акы ааигәалашәаны). Ани, Франциа
ижу ззырҳәо иакәхап?!. Иӡбахә сыҷкәын иҳәо саҳахьеит,
аха уиаҟара далаҟоуп ҳәа сыздыруамызт!
Иракли. Лондон, Вена, Рим, Париж, Мадрид иреиӷьу
атеатрқәа рҟны днарԥхьахьан, аусгьы иухьан. Ҳҵараиурҭа
аартра раԥхьаӡа иаԥшьызгазгьы иара иакәын. Аха усҟан,
аменшевикцәа иадымраӡеит игәҭакы, иара ишиҭахыз
анагӡара. Дықәрымцар рымуит. Изхысҳәаауа, ихьӡ ахҵара
ныҳәак еиԥш иазгәаҭазарц азыӡбоуп. Иара иагу рацәахеит.
Аремонт азыӡбоуп, арахь иазоужьу аԥара маҷхеит...
Шамил. Ас еиԥш ауаа бзиақәа шәахьахылаԥшу, аиҿырцаара
шәылшап...
Иракли. Уаҳзаазгазеи, Аҳмаҭ-иԥа? Бзиароу?
Шамил. Бзиароуп, ҳәарада... Цхыраарак сҭахуп. Сара
сзы ихы деигӡом сҳәан, сузааит. Ҩышықәса раԥхьа
асахьаҭыхратә
ҵараиурҭа далгеит сԥа, аиҵбаӡа.
Иракли. Уи бзиаӡоуп...
Шамил. Ицәгьа-ибзиа, иара уи ада ԥсҭазаашьа сымам
иҳәеит... Уажәы арра ихганы дааит, иациҵарц иҭахуп.
Академиа иҭало рзы лимитқәак шәоуит ҳәа саҳан...
Адгьыл агьама Анзор МыИ ракли. Иарбан ҟәшоу?
Шамил. Аҿыханҵатә.
Иракли. Ашәҟәы ҳзааит Қарҭынтәи. Иҳарҭеит алимиттә
ҭыԥқәа Академиа аҭаларазы. (Иаԥхьа иқәыз ақьаадқәа
аақәхны дахәаԥшуа.) Аҿыханҵатә аҟынтәи ҭыԥк
ыҟоуп.
Шамил (игәы иаахәаны). Шьапымшла сааиуазаарын!..
Иракли. Аха лымкаала аӡә имацара иҳазиҭом.
Шамил (игәамԥхакәа). Избан?
Иракли. Сынтәа иалго рахьынтәи аҿыханҵатә факультет
ахь ицарц зҭаху ԥыҭҩык ыҟоуп. Дара-дара рыбжьарагьы
аконкурс ҟалашт, иреиӷьхаз иакәхашт ирыдыркыло.
Шамил. Ус сзумуроуп, Иракли Давид-иԥа. Сара сыҷкәын
зегьы дрылаҵаны... Аррагьы ихигахьеит, уигьы
акраҵанакуеит.
Иракли. Аԥышәарақәа зегь зҭииз рус ианахәаԥшуа,
уигьы азгәарҭашт ҳәарада.
Шамил. Иаҳҳәап, урҭ арԥарцәа даҽа факультеткахь
аԥышәарақәа рҭиртә ҟаҵашьак аимури?..
Иракли. Ус аҟаҵара иашахом, Шамил Аҳмаҭ-иԥа.
Шамил (игәы иалырсны). Сара сыҷкәын иҿы ианааи
аиашагьы цәырҵит... Уажәада аказы сумыҳәацт, Иракли
Давид-иԥа. Саргьы ак сылымшо сыҟам. Џьара ак ануҭаху,
ус ҟаҵара иашахом ҳәа саауҿагыларыма? Абжьааԥны
ҳаҭыр ҳақәибаҵоит, уажәы?..
Иракли. Шамил Аҳмаҭ-иԥа! Аха ари азҵаара сара
ишысуалу, смаҵура ишсыднаҵо ада, даҽакала сзазнеиуам,
саҭоумҵан, ҩбагьы, ас еиԥш аус, сара сымала аӡбара
азин сымам. Аминистр ихаҭагьы дыҟам, даап. Аколлегиа
аилатәара аҟны ҳахәаԥшып... Зегь реиҳа хадара злоу –
аҷкәын иаамҭа мырӡкәа иҽазыҟаиҵалааит.
Шамил. Дабаҟоу иара?
Иракли. Дарбану?
Шамил. Аминистр.
Иракли. Ҳашәаҳәаратә ансамбль агастрольахь дрыцуп.
Иаха иааит Сҭамбулнтәи Москва, аҭел иаҳзасуан.
Шамил. Нас, иахьа даауазар акәхап?
Иракли (исааҭ днахәаԥшны). Даҽа сааҭки бжаки
рышьҭахь
итәоит аҳаирплан.
Шамил. Амашьынақәа шәҭахымкәа шәыҟам.
Иракли. Мап. Афилармониеи атеатри равтобусқәа
цоит, ирызхоит. Абас ауп, Шамил Аҳмаҭ-иԥа... (Дҩагыланы.)
Саҭоумҵан, аеропорт ахь сцароуп...
Афина (ашә даалагыланы). Саҭамзааит, Иракли Давидиԥа! Адгәа Еснаҭ-иԥа еиҭа ааира даҳәоит. Дшәыдышәкылома?
Иракли. Аԥсшьара ашьҭахь дааиааит.
Афина. Аҳәара ҟаиҵеит. Минуҭқәак роуп иҳәеит,
ҷкәынакгьы
дицуп.
Иракли. Аныҟәцаҩ дабаҟоу?
Афина. Амашьына аӡәӡәаразы игеит, дмааицт.
Иракли. Иааԥхьа нас, амашьына ааиаанӡа...
Афина дцоит.
(Иҭыԥ дҩахыҵны Шамил иахь инапы ииҭарц инархо.) Абас
ауп...
Шамил (Иракли инапы имхуа). Аӡә диԥырхагамхакәа
ихаҭа аҭыԥ анишәҭа, Иракли Давид-иԥа, исылымшара
акгьы ыҟам уара узы!.. (Иаалырҟьаны иҷкәын иааира изымбатәбараханы.)
Ара уабаанагеи уара?!
Саид (Иракли дааиеихырхәаны). Шьыжьбзиақәа!
Иракли (инапы Саид инаиркуа). Бзиала уаабеит, арԥыс!
Адгәа. Саҭамзааит еиҭа шәахьсыргәамҵуа Иракли
Давид-иԥа. Сшылбаауаз абри арԥыс дсықәшәеит сусураҿы
дысзыԥшызаарын. Арахь дааирц иҭахын... Дыжәдыруазар
акәхап?
Адгьыл агьама Анзор МыИ ракли (Шамил ихы наиқәкны). Зыӡбахә уҳәаз иоуп.
(Саид иахь.) Иухьӡузеи?
Саид. Саид.
Иракли. Иудысныҳәалоит Саид, Аԥсадгьыл аҿаԥхьа
ишухәҭаз еиԥш ууалԥшьа нагӡаны ухынҳәра! Сгәы
иахәеит.
Саид (дааиеихырхәаны). Иҭабуп, даараӡа!..
Иракли. Уаб исеиҳәеит, уҵара иацуҵарц шуҭаху? Уи
даара ибзиоуп. Алимитқәагьы ҳауит.
Шамил. Аҷкәын сара изеиҭасҳәоит ҩынтә изуҳарҳәарызеи.
(Саид иахь.) Аус имоуп, дыццакуеит.
Саид. Сара сыззааиз даҽа зҵаароуп, Иракли Давид-иԥа.
Иракли. Сӡырҩуеит.
Саид. Ҩышықәса уажәаԥхьа, акультура аминистрра
ахьӡала иаашьҭын Хьаџьгәара ақыҭантәи аколнхацәеи
аиҳабыреи рнапы зҵаҩыз аҳәаратә шәҟәы, рқыҭаҿы
асахьаҭыхратә школ аартразы.
Шамил (игәамԥхакәа). Ауаҩы дыццакуеит, уара... Уара
узызхәыцша уҵароуп...
Адгәа. Саид дызлацәажәо иаҳа ихадароу зҵаароуп,
Шамил Аҳмаҭ-иԥа.
Шамил. Хьаџьгәараа русқәа дара ирыӡбартә иҟоуп...
Иракли. Шәаанҿас! (Саид иахь.) Ҳара иҳауит уи ашәҟәы.
Аколлегиа аилатәара аҟынгьы ҳалацәажәахьеит. Ус
ауп сымҩашьозар Адгәа Еснаҭ-иԥа.
Адгәа. Иашоуп, Иракли Давид-иԥа.
Иракли. Уи азҵаара ықәҳаргылеит Қырҭтәылатәи
ССР акультура аминистрра аҿаԥхьа. Азингьы ҳарҭеит
Аԥсны ақыҭақәа рзы ҩ-школк раартра, ари ашықәс азы.
Акомиссиа ҳашьҭит Хьаџгәараҟа, ашкол аартразы ҭагылазаашьас
иҟоу аҭҵааразы. Аха рыцҳарас иҟалаз ахыбра
ҟамлеит. Аҿыц аргыларазы ҳара акгьы ҳамчымызт. Убри
аҟынтә аартра ахьауаз ақыҭақәа рҿы иааҳартит.
Саид. Иракли Давид-иԥа! Хьаџьгәара ақыҭан иҟоуп
уаҩ игәы аззырҳаша, асахьаҭыхраҿы аҟыбаҩ бзиа злоу
ахәыҷқәа.
Адгәа. Ақыҭа клуб аҟны ааигәа ацәыргақәҵагьы еиҿыркаазаап!
Иракли. Аҟыбаҩ бзиа злоу ахәыҷқәа рацәоуп ақыҭақәа
зегьы рҿы.
Саид. Ҳәарада. Аха арҭ ахәыҷкәа рҟыбаҩ рхала аӡыргара
иаҿуп. Гәацԥыҳәала рхы аус адырулоит.
Шамил. Дара рхала иҭырхуазар, нас ашкол зырҭахузеи?!
Саид. Ирҭахуп. Ашколгьы, идзырҵаша арҵаҩцәагьы.
Уажә ргәацԥыҳәаны ианаҿу аҟазарамҩа иқәҵамзар ргәы
ахшәоит, иҟьалахаргьы рылшоит. Абыржәоуп ацхыраара
анырҭаху. Хымԥада, абыржәы! Азин сышәҭозар иааганы
ишәсырбоит урҭ рҭыхымҭа сахьақәа, аха аншәоуа зны.
Иракли. Агәра згоит Саид, уи ус шакәу!
Саид. Нас еиҿырцаашьак амуӡари сынтәатәи ашықәс
иалагӡаны даҽа школк аартра азин шәоуратә аҟаҵара?
Иракли. Уи аиҿырцаара ҳазҭаша аҭагылазаашьа ҳамоуп
ҳәарада.
Шамил. Ахыбра ыҟамкәа аартра ауам, ҳәа уеиҳәеит
Саид. Узадхьымӡӷкылазеи?.. Дыццакуеит ауаҩы... (Саид
днаиқәцәҟьаны.) Иазхоит шьҭа! Уара уда ус имамкәа дыҟоума!
Иракли. Шамил Аҳмаҭ-иԥа! Сара исгәаԥхоит арԥыс
ихәыцшьа. Излауалагьы ацхыраара аҭатәны сахәаԥшуеит
дзышьҭоу аус аиҿкаара. Саид! Аминистргьы даашт иахьа.
Иасҳәап... Ҳазхәыцып, аиҳабыра рҿаԥхьа ахыбра аргылара
азҵаара ақәыргылара...
Саид. Ахыбра ҟалоит, Иракли Давид-иԥа. Ақыҭантәи
акомҿарцәа ирыӡбеит ауахәама жәытә иагу рҽеины иҟарцарц.
Уи аамҭала иҳазхоит, хыбра ҿыцк дыргылаанӡа.
Адгьыл агьама Анзор МыИ ракли. Аҭоурыхтә баҟақәа рыхьчара иазку аилазаара
азин шәырҭоу, ауахәама алакьысра, аҩналара?
Саид. Уи азин ылырхыма шьҭаҵарҭас иҟазҵаз?
Шамил. Узлацәажәо ауахәама даара ихархәага дууп
аколнхара азы. Шьҭаҵарҭас ирымоуп, уара...
Саид. Аҟазацәа рааӡарҭас иҟалар иаҳа еиӷьуп ҳәа
сгәы иаанагоит, арҵәыгақәа еилабаа иахьышьҭоу аасҭа.
Иракли. Ақыҭа аиҳабыра иахырҳәаауазеи?
Саид. Ҳазыразуп рҳәеит. Апарторганизациа амаӡаныҟәгаҩ
ихы иадиҵеит иаҭаху амҿымаҭәа азы араион
аиҳабыра аԥара азоурышьҭыртә аиҿырцаара.
Иракли. Адгәа Еснаҭ-иԥа! Угәы ишԥаанаго, арԥыс
ишиҳәо еиԥш, ахыбра аус еиҿкаахар, идәықәҳҵаша арҵаҩцәа
ҟалару?
Адгәа. Ҳәарада. Иҟоуп, арҵаҩра зылшаша сынтәа
иалго. Академиахь ицогьы зегь зҭалашам... Иара Саид
ихаҭагьы уа даагыларц иӡбеит.
Шамил (иаҳаз џьашьаны). Иаба дахьаангыло?! Ақыҭа
аҟну?
Саид. Аиеи, саб. Ақыҭаҟны.
Шамил. Мышқәак уажәаԥхьа аҵара иацсымҵар
ҟалом уҳәон. Нас уажә иҟалазеи? Уахьзырхәыда?
Саид. Аӡәгьы саб. Сара схала исыӡбеит.
Шамил. Избан?
Саид. Ауаҩы иаҳа дахьаҭаху дыҟазароуп.
Шамил. Сара усзеилкаауам, сыҷкәын!..
Саид. Уи џьашьатәӡам...
Шамил. Нас уҵара иацуҵарц угәы иҭаӡами?
Саид. Сахьӡоит. Ашкол аартны ашьҭра инықәлар –
нас сцоит академиахь. Аха сеиҭагьежьыхуеит ақыҭахь.
Шамил. Уаҩрак ҳалҵуазар ҳәа ауаа ақалақь ахь еиханы
иаауеит, уара ақыҭахь уцар уҭахуп! Исзеилкаауам.
Иузырҵада ас еиԥш ахшыҩ «бзиақәа»
Саид. Аԥсҭазаара, саб.
Шамил (дышьҭрақәҟьаны). Шәихәаԥши уара! Сара
скәалкәало уаҩрак илҵындаз ҳәа сишьҭоуп, иара ииҳәо
шәаҳауеит!.. Иракли Давид-иԥа алимиттә ҭыԥ аҟны
уҭаиртәоит.
Асеиԥш аҭагылазаашьа еснагь иуауа џьушьома?
Саид. Иҭабуп, Иракли Давид-иԥа, уи азы! Даҽаӡәы
дҭашәыртәа.
Сара мышкызны санцогьы уи саҳәаӡом.
Шамил. Ари ииҳәо уазымӡырҩын, Иракли Давидиԥа. Ақыҭаҿы дахьцаз деилаганы даарышьҭит. Макьана
сара уаб сахьынӡаҟоу исҳәо ҟауҵалоит... (Дҩагыланы.)
Усаԥыс
абыржәыҵәҟьа!..
Саид. Мап, саб. Сара изыӡбашаз сыӡбеит...
Иракли. Хаҭала сара даара ҳаҭыр рықәсҵоит Саид
ихәыцшьеи игәҭаки. Сагьацхырааҩуп дзышьҭоу аус анагӡара.
(Саид ихы наиқәкны.) Ишуҳәаз еиԥш ахыбра аҟаҵара
шәзеиҿырцаар – агәра ганы уҟаз ашкол аартра гәыкԥсыкала
иахаҵгыло ауаа шыҟало. (Саид днаидкыланы инапы
рыӷәӷәаны иаанкыланы.) Уиашоуп, Саид. Уажәаҟара ҳқыҭауаа
рҟны аҿар бзиа рыҟазаара аҭахны иҟамлацт. Ибзиаӡаны
иуҳәеит. Ауаҩы иаҳа дахьаҭаху дыҟазароуп.
Ақәҿиарақәа!
Саид. Иҭабуп, Иракли Давид-иԥа!
Иракли (исааҭ днахәаԥшны). Аҳы ҳшәышьҭы!
Зегьы рҿынархоит Шамил ида, дгылоуп дкәаӷӡа дышьхныԥсылазшәа.
Абжьбатәи асахьа
Аколнхара ахантәаҩы икабинет. Шьыжьымҭануп. Дааҩналоит
Апол
о нСабыдаи  а. Ихылԥа акнаҳарҭаҿы инкнаҳаны, ихахәы
аарҽеины
иҭыԥ аҟны днатәарц дналагоны машьынак абжьы
гоит. Апол
о н ахышә дынкылԥшуеит, аха иааиз дизеилымкаакәа
иҭыԥ аҟны
днатәаны аҵәҵәа абжьы иргоит. Дааиуеит Ӡабушьа.
Адгьыл агьама Анзор МыА полон. Дзусҭада машьынала иааиз?
Ӡабушьа. Шамил Аҳмаҭ-иԥа иоуп. Арахь ахалара
даҿуп.
Аполон. Дагьанбахьӡа ашьыжь шаанӡа?!. (Даахәыцны.)
Самсон ихабар?
Ӡабушьа. Мап.
Аполон. Ҳазараҭи Ҷачареи ааихьоума?
Ӡабушьа. Мап.
Аполон. Ишааилак арахь иааиааит...
Дааҩналоит ШамилАҳма  и  а. Ӡабушьа уи даагәаҭаны
зымҩа днаскьоит. Аполон ихы-иҿы ааихаччаны днеиԥылоит.
Шамил. Шьыжьбзиақәа!
Аполон. Бзиара збаша! Бзиала уаабеит Аҳмаҭ-иԥа!
Уагьанбахьӡеи ас шаанӡа аара!.. Хьымӡӷ згон саԥхьа
уааизҭгьы.
Шамил (деихашәы). Ахьымӡӷ згаз сара соуп, Аполон...
Аполон. Иҟалазеи?..
Шамил. Иҟалаз уара уоуп издырша. Цәгьарак узызуны
сгәалашәом абас аԥхашьара сҭоургылартә еиԥш.
Аполон (иҟалаз изымдыруа). Иашаҵәҟьаны иуҳәоу
ухәмаруоу, Шамил Аҳмаҭ-иԥа?..
Шамил. Сара сыхәмарӡом, Аполон, уара уоуп исылахәмарырц
иаҿу. Ианулымшоз сумыргәыӷындаз. Иабаҟоу
сызқәургәыӷыз амҿымаҭәахә?
Аполон. Ишԥа? Иаха инарымгаӡеи?
Шамил. Уаҟәыҵ ақьачақьра!..
Аполон. Иаха ахәылбыҽха акәын Самсон абра даныҟаз...
Ишсыдуҵаз имазеиуп, амашьынақәа сырзыԥшуп
иҳәеит, нас...
Шамил. Нас ианааи, шәахьааз шәца ҳәа инаԥхашәҵеит.
Аполон (ииҳәара изымдыруа). Ишԥа, мшәан?.. Сара
акгьы сыздыруам, уара умсит... Абыржә иуҳәоит– исаҳауеит...
Шамил. Сыхьӡи сыхьымӡӷи хьаас иумазҭгьы иудыррын,
Аполон.
Дааиуеит иааԥса-икараха иҟоу, ахьҭшьра иаҿу, зымаҭәа бааӡоу
Самсон. Аполон уи даагәаҭаны днеиԥылоит.
Аполон. Иҟалазеи, Самсон? Изакәызеи аҟәараҳәа уеиҵасуа?
Самсон (арыцҳара ԥшра иҭаны). Иҟамлаӡакәан...
Абна
иацәымыӷхааит амӡышәақәа...
Аполон. Иҟалаз ҳәа уааласны.
Самсон. Ҳаӡит... (Шамил иахь.) Уара ҳааиқәумырхозар,
аӡәгьы ҳаизеиқәырхом, Шамил... Сара издыруан урҭ
ҽеик шаҳзырымуаз. Цәалашәара бааԥсыкгьы саухьан,
аха Аполон. Шамил иҭахуп аниҳәа, мап сзымкит. (Иҽизнымкыло
деиҵасуеит.)
Шамил (аӷьеҩ наихырганы). Ухы унапаҿы иааг, Самсон!
Самсон. Уажәыҵәҟьа... Сыхьҭшьит... Амашьынақәа
анааи, ақәҵара ҳналагонеиԥш, адгьыл иҩыҵыҵызшәа,
аҩсҭаацәа реиԥш иџых-џыхӡа иааҳадгылеит. Сахьгылаз
сныҵапҟа сцар сҭаххеит, аха иааг. Шәдокументқәа ҳшәырбароуп
ҳәа аныҟәцаҩцәа иаарысны иркит.
Шамил. Изусҭқәада дара?
Самсон. Даур – акомҿареидгыла аиҳабы, Рамиз–
апрактикант... Саҭамзааит, Шамил... уара уҷкәынгьы дрыцын.
Шамил (иааицәымыӷханы). Уҩашьазар, Самсон...
Самсон. Мап, сыԥсцәа ирымаҿоуп. Иара ихаҭа иоуп.
Уаанӡагьы дызбахьан. Иара иоуп, асеиԥш амҿы-маҭәахә
агара азин шәымам ҳәа разҳәазгьы. Ашәҟәы ҟаԥшь иануп,
шәызқәыӡуа усуп иҳәеит. Имуӡо даналага, иҽааникылап
сгәахәын уара ишуҭахыз маӡала илымҳа инҭасҳәеит.
Издыруеит иҳәеит иара, сажәа алгахагьы сымҭакәа.
Шамил (аҩыџьагьы днарҿаԥшны). Иалидыраауазеи?!.
Аполон. Ишԥа уара?!.
Адгьыл агьама Анзор МыС амсон. Анцәа иныс! Сара издыруеит саб ишиҭаху,
насгьы Аполон Сабыда-иԥа унапы ишаниҵаз, иҳәеит.
Шамил (Аполон иахь). Иазҳәада?
Аполон. Дыршьа сымам, Шамил!
Шамил. Сара уара заҵәык уоуп изасҳәаз!
Аполон. Аҭел ушсзасызеиԥшҵәҟьа Самсон дааԥхьаны
инапы ианысҵеит. Дыршьас исымоузеи уара уҷкәын
иахьиаҳаз?!.
Шамил. Уажәа узынамыгӡеит, сурԥхашьеит сысас
ду иҿаԥхьа, Аполон. Иузеиҿсырцаауеит ҳәа иасҳәахьеит,
уара суқәгәыӷны... (Дгәамҵуа даалеиҩеины.) Иҟалаз
ҟалеит...
Уаҵәуха амашьынақәа еиҭаасышьҭыр ишәзеиҿырцаару?
Самсон. Уи ҟалашьак амаӡам.
Аполон. Избан?
Самсон. Комиссиак аарԥхьар сақәӡуеит сҳәан, зегьы
аӡы иасҭеит. Иаха шаанӡа убри саҿын. Аполон, ухаҵкы,
абнаԥҟацәа иҵегь ԥышәҟа ҳәа раҳәашьа сымам.
Исҳәаргьы
исыххәыцуам. Срыцҳашьа саргьы. Исыԥхьаны
снаганы сырҳәацәара иалагар... Заа иуасҳәоит...
Издыруа
зегьы самхаҳәар ҟалап.
Харантәи иааҩуа иалагоит аверталиот абжьы. Шамил уи дазыӡырҩуеит.
Аполон. Аӡә думҭикәа, ианбыкәу уара аӡә данҿуххьаз,
ацәарӡга...
Шамил (аверталиот абжьы дазыӡырҩуа). Иаауеит.
(Самсон иахь.) Алақмарҳәара уааҟәыҵны, Самсон, унеины
адәҳәыԥшаҿы арахә ықәзар наҟ иԥхаҵа. Аверталиот уаҟа
итәар акәхоит, уца.
Самсон (даахырхәаны). Уи сылшоит. (Дласны дцоит.)
Шамил (Самсон дишьклаԥшуа). Абригьы игәра зго
дубахьоума... Игәшәымшә ҳәатәуп, акәымзар... ашықәс
еихшьаала аҟнынӡагьы унаишьҭуам.
Аполон. Иахьагьы сцон иауазҭгьы... Арҭ злагаз ала...
Шамил! Сара иуасымҳәар иуазҳәарыда... Даара исгәаԥхом
уҷкәын ихымҩаԥгашьақәа.
Шамил. Саргьы исгәаԥхом... Иара шәаргьы уаҳа ус
шәымамшәа асахьаҭыхратә школа ааҳартуеит ҳәа дақәшәыргәыӷит.
Аполон. Сара акгьы дақәсмыргәыӷӡеит.
Шамил. Шәнапқәа аҵаҩны ашәҟәы нашәышьҭит
аиҳабыра рахь.
Аполон. Ақыҭа ҳаныхҭарк иҟаҳҵеит, уеизгьы акгьы
шалымцуаз аадыруан, иаҳцәагози...
Шамил. Иалҵуеит. Аха уажәазы иахырԥатәуп. Абра
ма усыцхраароуп, Аполон.
Аполон. Исымчузеи?
Шамил. Ауахәама жәытә дырҿыцырц рҭахуп.
Аполон. Издыруеит, ҳалацәажәахьеит.
Шамил. Еиҵаҟьатәуп, шықәсык иадамхаргьы. Иара
дықәзгар – нас ишышәҭаху...
Аполон. Дикран даԥырхагамхар. Араиком ахь сцоит
ҳәа сеиҳәеит аԥара азоужьра аусқәа реиҿырцааразы. Аха
ак алҵып ҳәа сыҟам. Даҽа ускгьы ыҟоуп, уара иузымдыруа.
Шамил. Иарбану?
Аполон. Иҽеимыз аӡәы дихьынԥашалеит аҷкәын.
Ишакәымызгьы еидырбалеит... Дигарц иҭахуп ҳәагьы
иалацәажәоит
Шамил. Дарбану?
Аполон. Иасон Шьарбалиа иԥҳак дыҟоуп, мӡышәак...
Хаҵа дцангьы даахьеит. Самсон иԥа диман.
Шамил. Закәызеи узлацәажәо?!. Нас ариаҟара анудыруаз
аҭел аашьҭыхны усзасындаз! Абжьааԥны ак анышәҭаху
ауп саншәгәалашәо. (Игәы иалсны длеиҩиеиуа.)
Аҷкәын
думамзаргьы акаамеҭ, думазаргьы ахԥҽыга.
Адгьыл агьама Анзор МыА полон. Аҳмаҭгьы ицәажәашьақәа рыла, имаҭа ақыҭаҟны
даагылар иҭахны збоит.
Шамил. Аҳмаҭ ақалақь зегь хырҵәаны ақыҭахь
ирышьҭуеит ҳәа иаҳар иара изы гәырӷьарахоит.
Аполон. Еҳ, аҷкәынра!.. Мышкызны ихы дасышт,
аха уажәы...
Аверталиот абжьы ҿыц агара иалагоит. Уажәы зынӡа иааигәаӡаны.
Ак уасҳәашан, данбацо усас?
Шамил. Макьана дыҟоуп.
Аполон. Иҟалаз хьаас иумкын. Џьара ак еиҿҳарцаап,
адунеи абгара иаламгазар...
Шамил. Ак сзеиҿурцаароуп, акәымзар... Маҵурала
знапы сану иоуп иара... Ҳаамҭақәа шыҟоу удыруеит...
Уҷкәын иусқәагьы маншәалахап ҳәа сыҟоуп.
Аполон. Акыр узеилкаауазар?
Шамил. Аиҿырцаара зылшо аӡәы сиацәажәон.
Аполон. Нас?
Шамил. Иҟаҳҵап иҳәеит.
Аполон. Ҳаи, ухаҵкы сцааит!.. Шаҟа зиҳәа?..
Шамил. Уара иуҭаху афакультет аҿы жәаба раҟара
аҭаххоит, иҳәеит.
Аполон (иааигәамԥхакәа). Ирацәаӡами, Шамил?
Шам ил. Имаҷым аиашаз. Аха изшәогьы рацәами?..
Аполон. Дзусҭада иара?
Шамил. Уи уара иазууеи. Уҽааиқәуршәар, сара субап.
Сара иара дызбап. Иара изиҭаша иара ида аӡәгьы издыруам.
Мызкоуп инхаз. Угәы еихьызшьуа акрыҟоума?
Аполон. Мап, ухаҵкы сцеит. Исымоу зсымоу иара
аӡәк изоуп. Исымамгьы сыԥшаап, сцәа сҭыҵыргьы...
Аверталиот абжьы уажә иаҳа иазҳауеит, нас зынӡа иааҟәыҵуеит.
Шамил. Итәеит ҳәа сыҟоуп.
Ашә иаалагылоит Ҳа зара  и  а  ари. Ҳазараҭ шәарыцара
дцарц игәы ишҭоу уаҩы инибааларатәы деилаҳәоуп.
Ҳазара 0. Ҳнеир ҟалома? Шьыжьбзиақәа!
Шамил (днеиԥыло). Уа, бзиара збаша Ҳазараҭ! (Рнапқәа
ааимырдоит.)
Ҳазара 0. Иҟоузеи, ушԥаҟоу?
Шамил. Исыбаргәузеи. Ҳазараҭ... Сара сшыҟоу еиԥш
иреицәоу аԥсуа дҟалааит!.. Нас акгьы ҳахьуам. (Дыччоит.)
Аполон. Иҟоузеи, Ҳазараҭ? Зны иақәшаҳаҭхан, иахьа
саннеи мап ркит. Аӡә ҽырчмазыҩ ҟаиҵеит, егьи ԥсракахь
сымцар ҟалом иҳәеит. Рлақәа рымсхит. Аԥсҭа акыр ҭазар
сара ирзаасцоит. (Шамил иахь.) Абџьарқәа шәымами?
Шамил. Иҳамоуп.
Дааиуеит қьаадқәак зку акассир Учана.
Ҳазара 0. Нас ҳшәышьҭы!..
Учана. Шьыжьыбзиақәа! (Даареихырхәоит.)
Дара инымҩатәшәа аҭакқәа ныҟарҵоит.
Аполон (Учана иахь). Аԥарақәа рзааугама?
Учана. Иаазгеит. Аполон Сабыда-иԥа, аведомстқәа
шәнапы рыҵажәҩыроуп, шәцаанӡа.
Аполон. Сара џьаргьы сцаӡом. (Шамил иахь.) Ажәеиԥшьаа
ишәиҭааит! (Инапы имихуеит.) Шәшаагьежьлак
шәхәы мазеиуп Ҷаҷара иҟны.
Зегьы цоит Аполони Учанеи рыда.
Иаагишь, арахь.
Учана иикыз ақьаадқәа Аполон инаимҵеиҵоит.
(Илаԥш рыхго.) Ҩынҩажәеи хԥа нызқь... Ари ԥара
дууп.
Угәуҽаныз, амарџьа... Анхацәа ирдыруама?
Учана. Издыруа маҷуп, аха ираҳашт. Иааиуа инарысҭалап.
Аполон (инапқәа рыҵаҩны.) Шьҭа аихшьала ҟаҳҵаанӡа уаҳа ирмоуазар акәхап?
Учана. Иҭабуп, Аполон Сабыда-иԥа! Шәеиҵасырхеит.
Бзиала! (Дцоит.)
Адгьыл агьама Анзор МыА полон (дҩагыланы, хәыцра ҵаулак дҭанагаланы).
Ҩынҩажәи хԥа нызқь!..
Аабатәи асахьа
Аҳмаҭ иашҭаҟны. Ханиа амӡырхаҿ игылоу арымӡ дықәтәаны акакан
ԥҽны агәылхра даҿуп. Аҩны ашьтахьҟа џьоукы еиҿырцаарак
ишаҿу ҳзырдыруа быжьқәак ааҩуеит. Алабашьа зку Аҳма 
агәашә дааҭалоит. Абжьааԥнаасҭа длахҿыхӡа дыҟоуп, уанӡа
идҳамбалац маҭәа ҿыцла деилаҳәоуп.
Аҳма  (Ханиа дгәаҭаны). Ԥыҭҩык ааихьеит ҳәа сыҟоуп.
 аниа. Иааихьеит рхаҵкы сцааит! Аиҿырцаара иаҿуп
аҩнашьҭахь.
Аҳма 0. Ацә ааргазар?
 аниа. Ацәгьы ааргеит.
Аҳма 0. Рамизи Даури рыхабар ыҟаӡами?
 аниа. Имааицт, ирыхь сыздыруам.
Аҳма  (даахәыцны, ихазы). Џьара акы ианымиазааит
ҷкәын ҟадыџьқәа... Саид дабацеи?
 аниа (дызҿу даҟәыҵуа). Аусҳәарҭаҟнынӡа снеины
саауеит, иҳәан дцеит. Акы даргәамҵуеит изакәу сыздыруам.
Аҳма 0. Дгәамҵыр ҟалома! (Даахәыцны, ихы дацәажәошәа.)
Еҳ, ҷкәын ҟадыџьқәа... (Дахьцара изымдыруа
длакҩакуа даақәхоит.)
Амотоцикл абжьы ааҩуа иалагоит.
Акрааҵуоу дцеижьҭеи?
 аниа. Уара уанныҵыҵ ашьҭахь заманак мҵыцкәа
дцеит.
Аҳмаҭ Ханиа дзықәтәоу арымӡ егьи ацкар днықәтәаны иҭаҭынжәга
ааҭганы аиҵаҵара дналагоит, ак иҳәарц иҭахын, аха ацәыргарагьы
рацәак иҭахымкәа.
Аҳма 0. Ак саҳаит аҳабла сахьрылаз...
 аниа. Изакәызеи? Бзиароу?
Аҳма 0. Шамил дааны дыҟоуп.
Ханиа (лгәы иаахәаны). Закәызеи иуҳәо!.. Уара иоумҳәазт,
ахшыҩда, аха иара игәы ианаҳәеит, ма ԥхыӡла
ибеит! Убри ауп даазгаз...
Аҳма 0. Ҳы! Еиҭа ихашшаара балагеит... Иац ашьыжь
дааит, рҳәеит.
 аниа (иаалгәамԥхаӡакәа, аха мыцхәы илнымԥшуа).
Нас дабаҟоу?
Аҳма 0. Сасцәақәак ицзаап. Аҳәырԥссаррахь иҟазаарын
иацы. Ҷаҷара иҟны итәаны иржәуан, рҳәеит иахантәарак.
 аниа. Закә сасцәоузеи?
Аҳма 0. Аӡә иминистр иоуп, егьи уи иаасҭа еиҳау хылаԥшҩуп,
рҳәеит.
 аниа (лыҷкәын лгәы издуны). Аминистр... Ахылаԥшҩы...
Иухьша акрыҟазар сара исыхьааит с-Шамил, нан...
Машьыноума, мшәан, зыбжьы го? Арахь иаауеит...
Аҳмаҭ Ханиа дналҿаԥшуеит, аха акгьы ламҳәакәа иҭаҭынжәга
амца наркны дҩагылоит, ларгьы лкаканқәа аашьҭыхны аҩныҟа
днеиуеит. Амотоцикл абжьы зынӡа иааигәахоит, нас зынӡа иааихсыӷьуеит.
Аҳмаҭ агәашәахь иҿынеихоит. Дласны агәашә даалагылоит
Учана, уи ишьҭахь дааиуеит Саидгьы.
Учана (дааицраланы). Иҟалаз уаҳама, Аҳмаҭ?!
Аҳма 0. Мап, бзиароу?
Учана. Дыркит. Аца иҭоу аҳәынаԥ еиԥш аӷьычра
дшаҿыҵәҟьаз дылкагәа дыркит, рқәақәра згааит!
Аҳма 0. Дарбану?
Учана. Рамизи Даури рхаҵкы сара сцааит! Сеиқәдырхеит
Аҳмаҭ, сеиқәдырхахаҭеит! Схәыҷкәа иаҭымха
иаақәхон абас ҟарымҵазҭгьы.
Аҳма 0. Иҳәа уара, дарбану иркыз?
Адгьыл агьама Анзор МыУ чана. Аполон Сабыда-иԥа. Иа, ажәлар рыгәнаҳа
дзаҵымҵааит,
дагьагеит аха... (Учана дамханагалаӡаны.)
Иҟоуп, Аҳмаҭ, ажәлар рҳақ!.. Ақәнамга ҟазҵаз ихьымӡар
ҟалаӡом.
Аа, Иасон ахәаша баша гәнаҳарыла ушԥаҭаку!..
Аҳма  (Саид иахь.) Ииашоума, дад?
Саид. Ииашоуп, даду!
Аҳма 0. Иажәымҭа аӡахәа ахарҵааит!.. Жәларык ҳныҟәигоит
ҳәа ҳихәаԥшуеит, иара... Нас иабаҟоу аҷкәынцәа?
Машәыр рмыхькәа иҟоу?
Саид. Мап, машәыр ҟамлеит. Иабџьаргьы ҭигеит, аха
ахысха иадымраӡеит. Амилициагьы ирыԥхьаны иааргеит.
Апротокол ҟарҵеит, иаргьы дрыманы ицеит.
Аҳма 0. Арахь ҿааҳәыра имоуааит, амаҳагьа. Маҵурак
иахагылоу зегьы уаау џьаҳшьоит!.. Ахан-ԥҳа! Иҟалаз баҳама?
Ақыҭа рԥарақәа шиӷьычуаз дылкагәа дыркит, ани
буа хазына.
 аниа. Дарбану?
Учапа. Аполон иоуп, Ханиа! Ацаԥха ҷыда имазаарын!
 аниа. Изакәызеи ишәҳәо?! Аполон хазына убас
ҟаиҵарызу?
Аҳма 0. Иҟаимҵазар нас ихы иҭиҳәаама?
 аниа. Нас изыруеи шьҭа?
Аҳмат. Изырухуазеи!.. Ԥшӡала иуфааит рҳәоит.
 аниа. Закәызеи, уара еснагь хәмарроума?
Аҳма 0. Нас ашәы сшәысҵарыма! Досу дызнылаз амҩоуп
изыԥшу. Џьаҳаным иҭыԥуп!
 аниа. Нын изқәикызеи инхәыликааит!..
Аҳма 0. Уи, уиаҟара хьаас иктәу иакәым, Ахан-ԥҳа!
Бгәырӷьалароуп ибыхәҭоу. Быҷкәын иабхәа дыбзаауеит
лассы.
Саид аҩны ашьҭахьҟа дцоит.
Нас иабацеи афырхацәа?
Учана. Сырма дҳаргәырӷьоит ҳәа ицеит. Дҳамангьы
ҳнеиуеит рҳәеит. (Акы ааигәалашәаны.) Ҟоҳ, саҭамзааит! Аҳмаҭ, Ханиа бзиа! Шәгәырӷьара шшәыдысныҳәаларызгьы
схашҭит. (Еибарччоит.) Шәалагәырӷьааит!
(Аҩыџьагьы гәыдкыло.) Амреи амзеи реиԥш еидажәлааит!
Насыԥ ԥшӡа рыманы иҟалааит!
 аниа. Иҭабуп, нан, иҭабуп!
Аҳма 0. Иҭабуп, дад! Џьаракыр ццакыра умоума ҳазлацәажәоз
аҵыхәала?
Учана. Мап. Ҳуԥхьаанӡа уҟаз рҳәеит. Аколнхацәа
рԥарақәагьы
аревизиа ҟарҵаанӡа исызрыҭаӡом.
Машьынак абжьы ааҩуа иалагоит.
Аҳма 0. Нас, унеины аҷкәынцәа аауцырхырааны, ацә
уа иҿаҳәоуп, ишәырмазеи.
Учана. Бзиоуп, Ахмаҭ ухаҵкы сцеит... (Дцоит.)
 аниа. Сара сцашан.
Аҳма 0. Иабыкәу бахьцо?
 аниа. Ҷаҷара иҟынӡа. Ачара шҳамоу абеидыруеи,
Шамил...
Аҳма 0. Бара ишыбҳәаз еиԥш, игәы иадырп, зынӡа
ицәымсамхазар. Еҳ, сабиц!..
Амашьына абжьы зынӡа иааигәахоит. Ханиа лыла ҭаа агәашә
злаҟоу ала дыԥшуеит. Аҳмаҭгьы уахь дыԥшуеит, аха иаҳа дызхәаԥшуа
Ханиа лоуп.
аниа. Еиқәаҵәоуп уара!..
Аҳмат. Иарбану?
 аниа. Амашьына. Ҵыԥх дызлаҟаз акәушәа збоит!..
Иара иоуп ҳәа сыҟоуп, уара... (Агәашә ахь дласны лҿыналхоит.)
Аҳма  (дышгылац, деиҭамҵкәа). Бабацои? Иара иакәзар
арахь дааиуеит.
Амашьына абжьы ааихсыӷьуеит, нас апҟаҩҳәа ашә аркра абжьы гоит.
 аниа (хәыҷҵас дгәырӷьаны). Иара ихаҭа иоуп, иара!
(Аҳмаҭ иахь даахьаҳәны.) Ҳаҷкәын дааит, уара! УзгылоуАдгьыл агьама Анзор Мызеи, унеиԥыла!.. (Аҳмаҭ ихымҩаԥгашьа лгәамԥхакәа даахынҳәны,
дааизааигәаханы.) Анцәа даахәаны суҳәоит,
игәы изырхьша ак умҳәан. (Акыр дласны ашҭа иааҭалаз
Шамил днеиԥыланы, лнапқәа ыргьежьуа дгәыдкыло.) Уцәгьамыцәгьа, акыр ухьшазар сара исыхьааит, нан сыҷкәын.
Ушԥаҟоу, нан? Шәышԥаҟақәоу зегьы?
Шамил (иҽырхьшәашәаны). Ҳаҟоуп. (Дааиеихырхәоит,
нас иаб зҿааирхаз инапы ааникылоит.) Шәалагәырӷьааит!
Аҳма  (инаҵшьны даахырхәаны). Даара иҭабуп, ухаҵкы
сцеит! Уаргьы уалагәырӷьааит – утәымуаҩым ҳәа сыҟоуп!..
Шамил. Сзыргәырӷьаша ҳәа акгьы збом...
Аҳма 0. Иубарц уҟоуп! Хара имгакәа дрыман ашҭа
иааҭалоит анцәахша!
Шамил. Даара харантә дааргозар акәхап!..
Аҳма 0. Хара ҳазцарызеи, ассир ҳганаҿы дшыҟоу?!
Шамил. Дыссирзар дызмаз рҿы даабарын...
Аҳма 0. Алаапкқәа рыҟны иаангыло, дара иреиԥшу
лоуп...
Шамил. Дхаҵеибамызт Саид...
Аҳма 0. Гәыцқьала аибаҭахра ҭа еиҳау цқьарак
ыҟаӡам.
Шамил (азныказ ииҳәара иҿамшәо, аха ҿыц дааицраланы)...
Ауаа цәыҵаччо исарҳәоит, арахь сара акгьы
сыздырӡом.
Ас аӡәы иҟаиҵома?..
Аҳма 0. Саргьы ақыҭа сахьналалаз, уҷкәын иацаахыс
абра дыҟоуп ҳәа сарҳәоит, уара ишуҳәаз еиԥш ицәыҵаччо.
Шамил. Шәарыцара ҳаҟан...
Аҳма 0. Абӷаџьмагьы ушьит рҳәеит. Нас шәеиманы
уахьиз ашҭа уааҭалар, Ажәеиԥшьаа иуиҭалааит ҳәа снауԥымларызи.
Сгәы азурҳар ҳәа ушәама?
Шамил. Шәхәы мазеиуп шәааи анырҳәа...
Аҳма 0. Уара уакәын иразҳәашаз. Аха уара ианузымҳәа,
шәааи рымҳәакәа иаԥсуаами. Иухьзеи, ҳаԥхоушьома?
 аниа (Аҳмаҭ иахь). Шьҭа уаанҿас, уара!
Шамил. Ус акәым саб, ишеилкаатәу...
Аҳма 0. Н усасцәа ҳазныҟәымгар ҳәа ушәама?
Ҳабригадирцәа
реиԥш аттаҳәа ирыԥсахуа аминистрцәа
ракәым, Лакәабагьы дысҭаахьан. Ҭынч утәаны акрызлауфаӡазеи
уҭаҳмадацәа ҳамбакәа? Ҳҿы акны ҳақәзаргьы
уздыруамызт. Акрыфарагьы ҳаҭыр амазароуп...
 аниа. Уҿы акны анцәа усирбааит!.. Шьҭа уаангыл
у
Шамил. Уи акәӡам гәалсрас иҟаҵатәу, саб...
Аҳма 0. Ишԥа, сгәы ишалымсуа?! Ҳаицәыӡуа ҳалагеит
аби ԥеи шҳакәугьы. Абри ауп сгәы сзырхьуагьы. Ахьымӡӷ
уцәыӡуа уалагеит.
Шамил. Ахьымӡӷ уиаҟара уаназхәыцуаз, зқыҭауаа
рџьыба иҭаланы изырҳәыз иԥҳа ҳаҩны лыҩнагалара
уақәшаҳаҭымхандаз.
Иара дгаӡахазаргьы, уара иухьзеи?
Аҳма 0. Анцәа иџьшьаны дкагәаны дыркит анхацәа
рџьыба иҭалаҵәҟьаз.
 аниа (Шамил иахь). Ааи, нан, Иасон акгьы ихараҵәҟьамзаарын.
Шамил. Дарбан иркыз?
Аҳма 0. Ухаҵкы казмыршәуаз, уаԥхьанагыла Аполон
«бзиахә».
Шамил. Иҟалазеи?
Аҳма 0. Иахьысҳәо умаҳауеи?.. Акасса дышҭаз дкагәаны
дыркит. Даргамахеит.
Машьынак аагылара абжьы гоит.
Шамил. Ишәазҳәада?
Аҳма 0. Иҳазҳәаз иоума аус злоу?!.
Иааиуеит ДикраниАдгәеи.
Дикран. Уа шәалагәырӷьааит, Аҳмаҭ!.. (Игәыдкыло,
аԥсшәа
раҳәо.) Даара сгәы иахәеит. Аԥҳәызба еиҿамс
ззырҳәо
лоуп! Сгәы иахәеит!
Адгьыл агьама Анзор МыА дгәа. Ишәыдысныҳәалоит гәык-ԥсыкала. (Зегь рнапқәа
рымихуеит.)
Аҳма 0. Иҭабуп, дад, иҭабуп! Бзиала шәаабалааит!
Ханиа. Иҭабуп, нан дшәыкәыхшахааит!
Дикран (Адгәа изы). Ари, Саид ирҵаҩ иоуп. Дзылгаз
аҵараиурҭа адиректор, Адгәа Еснаҭ-иԥа! Амҩан ҳаиқәшәеит.
Иҟоу ас ауп анысҳәа, деигәырӷьеит.
Аҳма 0. Сгәы иахәеит дад, ас агәырӷьара анҳамоу
уахьҳзааиз.
Угәахәтәы уахьӡааит!
 аниа. Сукәыхшааит, нан, ҳмаҭа дзааӡаз. Аӡәгьы
шәаҳәара
ҳахьымӡеит. Иаалырҟьаны зегь еиҿырцаатәхеит...
Шамил днарылҵны иҽырхьшәашәаны хәыцрак дҭанагаланы дгылоуп.
Аҳма 0. Уӡбахә бзиа Саид иҟынтә исаҳаижьҭеи кыр
шықәса ҵуеит, аха ҳзеибамбацызт. Жәаха аминистр ихаҭыԥуаҩ
иҟны дышноугазгьы сеиҳәеит.
Адгәа. Убри аус аӡбахәалоуп арахь сзаауаз. Иацы
аилацәажәара ыҟан аиҳабыра рҿы.
Аҳма 0. Нас, дад, акралҵып угәахәоу?
Адгәа. Уаҩ агәра игаратәы иҟоуп ишалҵуала.
Аҳма 0. Ҳаи, дад, сааукәхшааит!
Адгәа. Ахыброуп ԥынгылас иҟоу. Аха Дикран излеиҳәаз
ала, араион аиҳабыра рхы иадырҵеит ауахәама иагу
аҟаҵара аиҿкааразы аус ишахаҵгыло.
Дикран. Актәи амаӡаныҟәгаҩ сидикылеит. Иасҳәеит
аҭагылазаашьа шыҟоу. Даара гәахәала дысзыӡырҩит.
Акомиссиа
аарышьҭуеит, нас иаҭаххо аԥарагьы еиҿҳарцаауеит
иҳәеит.
Аҳма 0. Ҳаи, шәхаҵкы сцааит, дад! Ари хәызмам ус
дууп ҳқыҭа аҿар рзы.
Шамил (зегь рахь). Саҭамзааит шәахьынсыжьуа...
Сымцар
ҟалом...
Аҳма 0. Ишԥа, дад?! Иабыкәу уахьцо?! Аҭаца шьҭа
дааргоит.
Шамил. Асасцәа сзыԥшуп.
Аҳма 0. Арахь иааԥхьа, дад! Агәырӷьара ҳамоуп! Ҳазҭаху
ракәзар рыҽҳаладырхәааит! Ацә, ҳшьит, ҳаԥхашьо
ҳаҟам.
 аниа. Аиеи, нан! Иуманы уаа! Ас агәырӷьара шҳамоу
ҳныжьны ушԥацо?!.
Шамил. Ауадҳара ицарц рҭахуп. Ҳаиццоит ҳәа расҳәахьеит,
мап сызрыцәкуам... ҳаицуп.
Аҳма 0. Ԥсыхәа амазар иаагылааит, дад.
Шамил. Ԥсыхәа амам, саб. Уахь ицарц рҭахуп дара...
(Дикран иахь.) Дикран... (ак иҳәарц иҭахны, аха дахьхәны
иҽааникылоит).
Дикран. Акы уазҵаарц уҭахын.
Шамил. Иашоума Аполон изырҳәаз?
Дикран. Аполон дызҭалаз аӡы дагеит. Иаԥсам ашьҭалара.
Шамил. Шәыҟаз... (Дааццакны ддәықәлоит.)
 аниа. Шамил, нан! Ма уахазны уаа...
Аҳма 0. Биҟәаҵ, Ахан-ԥҳа! Уигьы ӡык иҽеиҭахьеит,
дацымцар дӡаанарҟәрылозар акәхап. Хьаас дбымкын.
Ҳгәылацәа
сызкәыхшоу ара иҟоуп, ҳгәырӷьара ҳацеиҩыршоит.
Ҳаԥсыргьы ҳзырҽеиуа дара роуп. Саид иакәын
сара хьаас исымаз... Шьҭа џьаргьы дцом – хьымӡӷ аиргом
ҳгәараҭа!..
Амашьына абжьы агара иналагоит, нас иаҳа-иаҳа имаҷхо инҭахәаша
ицоит. Иааҩуа иалагоит аҭацаагара ашәабжь. Аҩны ашьҭахьтәи
ашә ала аӡәаӡәала иаацәырҵуеит амаҵ зуаз агәылацәа. Агәашә
иааҭалоит РамизиДаури рхыргәалаҟаны. Аҩны иныҩналаны
ҟамак-ҟамак ааҩныганы еиларс иааныркылоит. Аҿар дрыгәҭылакны
дааргоит Сырма. Ханиа чанахк ааганы ашәхымс аҟны
инышьҭалҵоит,
Сырма уи днаӷрагыланы иԥылҽуеит, аҟамақәа
Анзор МыАдгьыл агьама
дрыҵыргоит. Зегьы ашәа еицырҳәоит. Уанӡа аҩны иныҩналахьаз Аҳмаҭ иаԥсуа шәақь иманы авансценаҟны дааиуеит.
Аҳмаҭ (ажәҩан днаҵаԥшны). Иа, ари сзырбаз ухьышьаргәыҵа сакәыхшоуп! Ҳабиԥара, ҳаҭӡы, ҳгәара зырӷьацаша ракәхааит! (Дхысуеит.) Еҳ, сабиц!.. Даҽазны заҵәык иадамхаргьы сзырхысша хаҵарԥыск иира сышԥахаанымхари!..
Ашәа иаҳа-иаҳа ихалоит, нас акәашарахь ииасуеит.
А  арда
УАРДА
Ҩ-хәҭак змоу алегенда
ИАЛОУ:
Гәашьа – аԥҳәысеиба
Уарда – уи лԥа
Ҭамшаша – уи лыԥҳа
Фарсоу – дарԥысуп
Шаратлыкә – аныхаԥааҩ
Дарыҟәа – ԥҳәыс даазымгац ахаҵа
Хапач – аҭаҳмада
Гашьуалы – амшын нахылаԥшхәу
Пинагора – уи иԥҳа
Џьангьан
Сакәыт Гашьуалы имаҵуҩцәа
Калакәыт
Аӡбаҩцәа, арԥарцәа, аҭыԥҳацәа
Аханҵәцара дныҩналаны амшын иахылаԥшхәыз даагәеиҭеит. Иажәа маанагьы наҳәаны, иикыз абҵы ндәықәҵаны игәы аҵаӷара иналаирҟацеит. Уи акәхеит, иԥсгьы неихыҵит. Иара ишәыз амаҭәа шкәакәаӡа аҽааԥсахит. Уи нахыс ажәлар Афырхаҵа ҳәа изырҳәеит.
(Амԥараа ирыхҳәаау алегенда аҟынтә.)
АКТӘИ АХӘҬА
Актәи асахьа
Аԥарда аатаанӡа иааҩуа иалагоит ижәытәӡатәиу аԥсуа мелодиақәа рыла ишьақәыргылоу ахоралтә шәа. Ԥшьшьала аԥарда аатуеит. Абна агәҭаны. Аџьҵлақәа ирыгәҭылаку адәҳәыԥш хәыҷы агәҭа иахьазеиԥшу ишьҭоуп мыцхәы идум хаҳәык. Уи иамариашаны маҷк инаскьаганы иреиҳоу аџьҵла ашьапы иаларсу аҵәымӷ дуқәа рҿы икнаҳауп: аџьазтә ҵәҵәақәа, асақәа, аԥыракқәа, ахыцқәа, ахәымпалқәа... Аҵла ашьапаҿы икыдгылоуп абҵқәа, амахәқәа рыбжьара иқәуп ахҿақәа. Иаалырҟьаны, макьана акыр илашьцоу асцена аарлашо, иаамацәысуеит, уи инақәырццакны адыдра абжьык гоит. Уи нахысгьы имҩаԥысуеит амацәысреи адыдреи. Урҭ ирылаӡҩо асцена анаӡарантәи аӡәы ибжьы ҭахәаҽӡа иааҩуеит: «Ажәлар, шәхаҵкы! Ажәлар, шәеиха! Ажәлар, шәеиха!..» Амацәысеимҟьара далубаауа дцәырҟьа-цәырасуа даацәырҵуеит, знаԥар шәҵатәы асааранӡа илеиуа, зхахә ӡыш ауқәа зыжәҩа иқәыԥсоу, зжакьа шлақәа дуу, иара ишәага аасҭа иеиҳау алабашьа ау зку аӡәы. Ари аныхаԥааҩ иоуп. Илабашьа ҩышьҭыхны аҵәҵәақәа рыбжьы аргара далагоит, нас уи дааҟәыҵны аџьҵла днадгыланы аџьазтә ҵәҵәақәа рыбжьы аргара далагоит. Ибжьы ширгац иргоит: «Ажәлар шәеиха! Иааит аҿхәара, – амш иаҳзаԥу!.. Ажәлар, шәеиза ацқьа ҭыԥаҟны, аџьқәа рымҵаҟны...». Ажәлар аӡәаӡәала, ҩыџьа-хҩыла аизара иалагоит. Аныхаԥааҩ еиҭа илаба аҵәҵәақәа ырхьархьаруа ахаҳә днықәгылоит аизара иаҿу ауаа дрылаԥшуа. Иааихыкәшаны наҟ-ааҟ иааивагылоит зықәра ыҟоу ахацәа – аӡбаҩцәа.
Егьырҭ еизаз наҟ-ааҟ ҿымҭуа иааилагылоит. Ари зегьы
мҩаԥысуанаҵы амацәыси адыди ыҟоуп. Ахорал ашәа макьаназ
ицоит, аха абжьы рхәыҷны. Уажә иааҟәыҵуеит.
Шаратлы кә. Ажәлар, шәхаҵкы, шәааӡырҩы! Иааит
аҿҳәара! Иааит амш иаҳзаԥу. Адырра ҳарҭеит иаҳхылаԥшхәу
анцәақәа. Адырра ҳаиҭеит, зылԥха ҳаура амшын
иаҳхылаԥшхәу Гашьуалы. Ҳныҳәа-ныԥхьаны, ишыҟаҳҵац
есышықәса уажәааны, ҿаҵахәыс диаҳҭоит Гашьуалы,
ҳарԥарцәа,
ҳҭыԥҳацәа иреиӷьу руаӡәы. (Дарыҟәа
ихы наиқәкны.)
Дарыҟәа! Иааԥхьа зегьы.
Дарыҟәа (ибжьы нарганы). Шәаацәырҵ арахь.
Асцена азганк ала иаацәырҵны иааилагылоит арԥарцәеи аҭыԥҳацәеи.
(Мыцхә идум каҵкәырк наганы аныхаԥааҩ дзықәгылоу
ахаҳә
инықәиргылоит, нас зегьы еицырбо уи инҭеиԥсоит
ашәҭ
шкәакәақәа, урҭ ирылоуп изаҵәу шәҭы ҟаԥшьык. Аныхаԥааҩ
днаиеихырхәаны зымҩа днагылоит). Ҳара ҳмазеиуп, ҳаҭыр
дуӡӡа зқәу аныхаԥааҩ Шаратлыкә ухаҵкы!
Шаратлыкә. Шәалага, Дарыҟәа! Шәҿаашәха, дад,
шьҭа. Ҵасым, лахьеиқәҵарак ҟашәымҵан.
Зегьы ҿымҭуа игылоуп.
Дарыҟәа (еиҳа изааигәаны игылоу арԥыск даарылганы
иблақәа цахеиқәаҵәала иҿеиҳәоит, нас имахәар аанкыланы
акаҵкәыр ахьықәгылоу днадиргылоит). Уалага аҭыгара.
Арԥыс днапыршьышьуа акаҵкәыр аҿынтәи шәҭышкәакәак ааҭигоит.
Аныхаԥааҩ уи дизыԥшуеит.
Шаратлыкә. Уара иулахьынҵамызт. Ухы уақәиҭуп,
арԥыс.
Дарыҟәа арԥыс иблақәа злаҿаҳәаз аамихуеит, иара ишәҭ шику асцена
егьи аган ахь дниасны днагылоит.
Дарыҟәа (Ҭамшаша ихы налықәкны). Бааскьа арахь,
аԥҳәызба.
Уарда Анзор МыҬамшаша даарылҵны Дарыҟәа иахь лҿыналхоит, аха уи дналыхьӡаны
Дарыҟәеи лареи даарыбжьагылоит арԥыск.
Ари Фарсоу иоуп.
Фарсоу. Сара снеиуеит.
) амшаша. Сара соуп иааиԥхьаз...
Фарсоу. Ус иаҭахуп. Саҭабымҵан... (Дарыҟәа иахь.)
Иҿаҳәа сыблақәа.
Шаратлыкә. Еимашәымкын, дад, зылахь иану иоуп
изықәшәо.
Фарсоу. Иҿаҳәа сыблақәа.
Дарыҟәа. Уара ишуҭаху...
Дарыҟәа Фарсоу иблақәа ҿеиҳәоит. Фарсоу акаҵкәыр днадгыланы
инапы нҭишьуеит, иааҭигоит шәҭык, аха уигьы шкәакәоуп. Дласны
ихала иблақәа злаҿаҳәоу ацаха аамихуеит.
Шаратлыкә. Уара иулахьынҵамызт, арԥыс. Ухы уақәиҭуп
ҽаанынӡа.
Фарсоу даагәамҵны, ицаха Дарыҟәа инаиҭаны уанӡа инеихьаз
арԥыс днаивагылоит. Дарыҟәа Ҭамшаша лыблақәа цахала иҿеиҳәоит,
акаҵкәыр днахаиргылоит, лара агәаӷьра лцәуадаҩны уи
лнапы нҭылшьуеит. Иааҭылгоит ашәҭ ҟаԥшь. Уи збаз ааилазазоит.
Ҭамшаша дласны лыбла злаҿаҳәоу ацаха аамылхуеит.
) амшаша. Сара... Сара сакәхеит...
Шаратлыкә. Ааи дад, бара бакәхеит буаажәлар реиқәырхаразы
ашәҭ ҟаԥшь алхра разҟыс изауз! Бара бакәхеит
зылԥха ҳаура амшын иахылаԥшхәу иаҳҭынрахьы
анеира разҟыс изауз. Бгәы бмырԥшаан, ԥсыҽрак ҟабымҵан.
Бца, дад, бгәы рҭынчны. Бразҟы ибзалнахыз амҩа
баныла.
) амшаша (лгәы ԥшаауа). Ишԥазури... Сабацари,
иахәҭоу
ҟасымҵар...
Шаратлыкә. Аиеи, дад, убас ауп. Иахьанахыс битәуп
Гашьуалы. Хашҭра бықәым буаажәлар ргәаҿы. Хбықәныҳәоит
зегьы. Бдәықәла бааласны, агаҿа ибзыԥшуп.
Ажәлар даарылҵны даагылоит Уарда.
Уарда (аныхаԥааҩ ихы наиқәкны). Аныхаԥааҩ ухаҵкы!
Сара сцоит агаҿахь, саҳәшьа лхаҵкыс.
Ажәлар ааилауаҭыруеит, ауу ааилдыргоит.
Шаратлыкә. Иуҳәашьоузеи, арԥыс! Уара уакәым
ашәҭ ҟаԥшь зауз. Ҳавалом иаҳхылаԥшхәу ирыӡбаз.
Аӡбаҩцәа. Иуҳәашьоузеи, арԥыс?! Уаҭарымҵааит
анцәақәа!..
Уарда. Саҭарҵа-саҭарымҵа, дысзыгәаӷьуам саҳәшьа.
Сыла шааԥшуа дсызиҭом аԥсымҭә Гашьуалы.
Шаратлыкә. Ус умцәажәан уҿы ҭыӡәӡәа!..
Уарда. Исҳәаз сҳәеит – дисҭом саҳәшьа.
Аӡбаҩцәа иргәамԥхакәа еиҭа ауу ааилдыргоит.
Шаратлыкә (Акыр иаархааны). Избоит дшузымгәаӷьуа,
ушлыхӡыӡаау уаҳәшьа. Аха, иугәаларшәа узхаану
ухаҭа. Есышықәса зашьцәа заҳәшьцәа амшын ахь изышьҭуаз,
ргәы рыхьуан уара уеиԥш.
Уарда. Иазхоит шьҭа. Иазхоит ҳазмырӷьацо Гашьуалы
иаҳҭахьоу аҿаҵахәы.
Аӡбаҩцәа (рҽыргәааны). Иазхоит, арԥыс, анцәақәа
иргәамԥхо аҳәара!
Дарыҟәа. Гашьуалы дазыԥшуп иҿаҵахәы. Ианимоу
нҵәароуп ҳажәлар ирзыԥшу.
Уарда. Ус агәкаҳара аҭахым. Ишуҳәо еиԥш имариам
жәларык рнырҵәара. Схаҭа сизнеиуеит иаҳҭынра. Сиабашьуеит
хаҵаҵас, сыҽисҭом ҿаҵахәыс. Гәнаҳа ацзар,
исымазааит
сара.
) амшаша. Мап! Мап! Уарда – изаҵәу сашьа. Иқәсхуазеи
удлаԥса адунеи! Усышьҭуам џьаргьы: Схаҭа
сазцоит слахьынҵа.
Уарда. Бҽырҭынч, саҳәшьа. Сразҟы шысмеижьо агәра
га.
Уарда Анзор МыШ аратлыкә (дацраланы). Уа ашьхаруаа жәлар! Шәызгылоузеи
шәҿы аӡы ҭаҭәаны?! Дҳалиааит амыжда, ҳҭазырхаша
амҩа ианыларц иаҿу.
Дарыҟәа. Ҵыԥх аҵәы лықәшәеит саҳәшьаԥҳа. Нас
а уаҳәшьа длеицәазма лара?
Уарда. Лразҟы цәгьахеит уаҳәшьаԥҳа, дахьлымамыз
дзыхьчашаз аианшьа.
Шаратлыкә. Ухы аҭыԥаҿы иааг, арԥыс! Адгьыл ахь
улбаа! Аиҳабыра-аиҵбыра аҳаҭыр ба.
Ҳамҭакы аӡәгьы ҿиҭуам.
Шәышықәса схыҵуеит сара...
Уарда (иажәа анагӡаха имҭакәа). Уахаануп шәҩык
ақәыԥшцәа рҭархара.
Шаратлыкә. Сахаанхомызт, саныҷкәыназ аҵәы
сықәшәазҭгьы
схаҭа. Аха уи сылахь ианырымҵеит анцәақәа.
Уарда. Исҭахым сара узхаану ахаанхара, иучҳахьоу
ачҳара, шәышықәса қәԥарада аҟазаара. Исҭахым, аԥсра
сазыԥшны, ақәԥара агьама мбаӡакәа атәара.
Аӡбаҩцәа. Уаҩ иимгәаӷьыц игәаӷьырц иҭахуп. Умч
зқәымхаша уҽаԥшьоугеит, арԥыс. Башаӡа ухы ҭаурхоит.
Уарда. гәаӷьра злам иааирак изыԥшӡам. Қәԥарада
изыҟалом ахақәиҭра. Хақәиҭрада аҟазаара, – мап, исҭахӡам!
Фарсоу (днеизааигәаханы). Уара уиашоуп, иуҳәо ҵабыргуп.
Ахақәиҭра уазшоуп, ақәԥара уҭахуп. (Ажәлар
рахь.) Ари дыхьӡырҳәагоуп, ажәлар шәхаҵкы! Игәы џьбароуп,
ихәыцшьа ҵаруп. Нарҭаа дуқәа дрыцкаруп, ирбоит
анцәақәа!
Уарда. Иухьӡузеи, узеиуада, сашьа!
Фарсоу. Фарсоу сыхьӡуп, Санчара сатәуп. Мап сцәумкын,
уҩызара сҭахуп.
Уарда (даахәыцны). Уаангыл уажәазы, нас ҳаибабап.
Иӡатәым, аус дуқәа ҳзыԥшуп.
Шаратлыкә. Ишәаҳауама, ажәлар, ҳҿаргьы мҩахиҟьарц
даҿуп!..
Аӡбаҩцәа. Иазхоуп, арԥыс! Иҽеим узҿу. Уҽаанкыл!
Дарыҟәа. Шәиҟәаҵ наҟ, иахьиҭаху дцааит... Гашьуалы
деихырԥа дкаижьыр ҳәа шәшәома! Аҵәы ҭаҳԥсап
ҽазны, далаҳхып даҽаӡәы.
Фарсоу. Иуцәагозеи уара хылҵ дызмам, изаурцгьы
згәы иҭаӡам.
Шаратлыкә. Ҵасым шықәсык ҩынтә аҵәҭаԥсара.
Ус иаԥырҵеит анцәақәа. (Ҭамшаша лахь.) Бца, дад, аԥҳәызба.
Амҩа бықәл – ибзалнахыз блахьынҵа. Арыцҳара
рзаабымган бызлиааз ажәлар.
Иаалырҟьаны иаамацәысуеит, уи инашьҭарххны игоит адыд абжьы
цәгьа. Ажәлар ирура рзымдыруа иааилауаҭыруеит. Аныхаԥааҩ
днышьамхнышгыланы илабала аҵәҵәақәа ырхьар-хьаруа инапқәа
ажәҩанахь ирхоит.
О, зегь зымчу анцәақәа! Ҳаҭашәымҵан ҳаҷкәын игаӡара!
(Дҩагыланы аӡбаҩцәа ихы нарықәкны.) Уа, аӡбаҩцәа
кыр збахьоу, жәлар русаз злабашьа иахаԥсхьоу! Ҳаҷкәын
ҳашиқәыӡуа збоит аргамаду. Адырра ҳаиҭеит,
ирмацәысит,
дҳалахысит зегь зымчу Афы. Ҳҭахоит, ҳақәӡаауеит
ианаҳамхәыц ҳаԥсы ҿызхра џьара акы.
Дарыҟәа. Иҳабжьоугозеи, аныхаԥааҩ, ухаҵкы?
Шаратлыкә. Хҿыхгас иҳамоу акоуп уажәазы. Дҳалаҳцароуп
ажәлар иаҳхымхәыцыз. Иҳабӷап ишьҭамҭа зегьы.
Аӡбаҩцәа (рыбжьы ҭганы, еицҿакны). Дҳалцазааит!
Ҳацәгьа ҳабзиа уалахәымзааит!
Шаратлыкә. Ишәизааит ушьҭамҭа зегьы! Ажәлар
рылахь уоуааит! Мап уцәаҳкуеит, ҳҭархара амҩа ылызхыз
уара!
Уарда. Ажәлар шәхаҵкы!
Аӡбаҩцәа (иажәа имырҳәакәа). Убжьы ҳаумырҳан!
Ҳабла уҽаумырбан!..
Уарда Анзор МыГ әашьа (дласны ажәлар даарылҵны, лкасы аалыхԥааны.)
Ҳаи, абаақәа, иухьзеи, аныхаԥааҩ, жәларык ҳазхәаԥшуа?!
Аӡбаҩцәа-быргцәа, ишәыхьзеи, абаақәа?!
Ишәҳәашьоузеи,
шәеиқәышлаҳәа! Шәиқәныҳәарц ҭыԥан
дахьҩыҵхахаз сабик, шәеицыӷызуа ишәира шәаҿуп.
Ишәаҭәам, ишәнаалом – ирбоит анцәақәа! Ҳныхаԥааҩ
хазына,
нцәаҵас ҳазхәаԥшуа, ухы ишԥаҭәоушьеи ас
еиԥш аԥсыҽра? Агәаӷьра змоу ауаҩы дырхәаҽуам. Ажәа
ирҭоит инаргогьы ашьразы. Шәааизыӡырҩ арԥыс, ажәак
ишәырҳәа!
Аӡәгьы ҿиҭуам, иааҭынчрахоит.
(Уарда иахь). Уааишьа бзиоуп, нан, уажәа нагӡа...
Уарда. Ажәлар, шәхаҵкы! Сара шәара сышәҵеиуп,
иага шәҳәаргьы исычҳауеит. Адамыӷа иснышәҵаз сазгәаауам,
сҽақәсыршәап арҽеишьа. Ишәԥырхагоу акәым
са сзышьҭоу – ахақәиҭра шәзаагароуп. Ҳауаажәлар хылҵдаԥылҵда ишьабаны ианбанӡаҟазаауеи абас? Ҳанбанӡаимазаауеи
абас ҿаҵахәыс аԥсымҭә Гашьуалы? Ианбанӡаимазаауеи
ҳашьхаруаа тәыс иҟаҵаны? Ҳабанӡақәзаауеи
адунеи абас ҳшәаԥырҳаԥуа, уи ҳаицәшәаны?..
Сара сышьҭамҭа хаҵа зхылаҳәоу уаҩ дыҟаӡам са сыда.
Ақәԥараҿы иҭахеит зегьы. Шьхеи-геи рыхьчон, ирҿагылон
ҳаӷацәа. Саб иакәзар, ижәдыруеит, дҭахеит дышрабашьуаз
адауцәа. Саргьы сшьа иснаруам илсымхыр
сабацәа рымҩа. Изӡом – қәԥарада ԥсҭазаарак збом, ахақәиҭра
ҟалаанӡа. Саҭашәымҵан, ицәысҟьазар шәгәы.
Шәымш аабзиахааит!
Ажәлар ирҳәара рзымдыруа иӡыҩӡа иааилахоит.
Гәашьа (лгәы издуны). Ҳаи, нан, дукәыхшоуп уан!
Сгәы уздууп уахьҭагылаз уабацәа ркәал. Рышьҭамҭа
ӷәӷәан. Угәы мыҭрысын – хьымӡӷ думырган.
Дарыҟәа. Арҭ аԥсҭазаара рҭахӡам, иршәихьеит анцәақәа!
Зхы зҭахым хьаас ҳрызҭозеи ҳара! Ажәлар гәыраз! Абарҭ ҳрықәӡуа иҟаҳҵарым. Аныхаԥааҩ ухаҵкы. Иӡбатәуи
џьара акы. Ҽеи ҳақәшәом аҵәы ҭаҳамԥсар ҽазны.
Гашьуалы дазыԥшуп иҿаҵахәы.
Шаратлыкә. Уажәақәа ҵабыргуп, акыр збахьоу
Дарыҟәа.
Уаха шаанӡа аныха амҵан срыҳәалоит анцәақәа,
азин ҳарҭарц ҽазнык аҵәҭаԥсара. Еилкаауп акы
– иҿаҵахәы имоур иуӡом Гашьуалы. Шанала адырра
шаасырҭаз
анцәақәа, ажәҩан аамацәысшт, иналагашт
адыдра, усҟан ҿыц ҳаизоит зегьы абра. Иҭаҳаԥсоит ҿыц
аҵәы – далаҳхуеит даҽаӡәы. Шәеидыҵ уажәазы. (Ажәҩан
ахь дааматанеиуа.) Уа зылԥха ҳаура, ҳаҭашәымҵан
уажәазы!..
Аныхаԥааҩ дналбааны дцоит. Ажәлар еилыҵуеит. Асценаҿы иаанхоит
Гәашьеи, Уардеи, Ҭамшашеи, Фарсоуи.
Гәашьа. Аԥсҭазаара акала иҟоуп, нан. Ԥсыхәак амам
зегьы еиԥшны. Досу рхатәы мҩа рымоуп. Урзымгәаан
ужәлар ицәырҟьазаргьы угәы.
Уарда. Мап, сан. Хьаас исымоу даҽакуп... Иаарты
сымҩа.
Фарсоу. Уарда! Сга саргьы. Сга хьыӡрацара. Усырԥхашьом,
сыгәра га!
Уарда. Угәра згоит, Фарсоу, уарԥыс шьахәуп. Избоит
агәыџьбарагь шузҭоу. Аха, угәы иалымсын, унсыжьуеит.
Схала сцар сҭахуп.
Фарсоу. Умҩа шәарҭоуп, зеиԥш ҟамло ыҟам...
Уарда. Сымҩа иашоуп. Сразҟы агәра згоит. Зегь маншәалахар
– ҳаибабап.
Фарсоу (даахәыцны). Бзиоуп, нас... Ус анакәха, угәыӷра
умеижьааит! Бзиала ҳаиқәшәааит лассы!
Уарда. Бзиала, Фарсоу!
Фарсоу дцоит.
) амшаша. Арԥыс ссирк иоуп... Мап ицәумкындаз...
Уарда Анзор МыУ арда. Дыҟазааит ара. Илаԥш шәхызаап. Сан, иаарты
шьҭа сымҩа.
Гәашьа. Умҩа уара ухала илухит, сычкәын. Иаартуп,
нан, уца.
) амшаша. Саргьы суццоит.
Уарда. Ҭамшаша...
) амшаша. Мап сцәумкын уаҳәшьа. Суцхраауеит
уаннеиуа еибашьра. Алашьцараҿ ацәашьы узасыркуеит,
иусҭалоит ахҿақәа...
Гәашьа. Мап лцәумыкын, нан. Дуцҟазааит, дахьухәаша
ҟалап. Сара сыҟазаауеит шәаб иҭӡаҿы, исырцәарым
ҳхәышҭаара.
Умч ԥышәа, нан, уажәшьҭа. (Ахаҳә
ду ирбо.) Иҩышьҭыхны
абни ахаҳә ԥшьа, арахь иааҵга
уаҟа иаҵоу.
Уарда. Уи ашьҭыхра аӡәгьы илымшацт.
Гәашьа. Акыр шықәса раԥхьа уи илиршеит уаб. Уаҟа
иҵәахит зегь зымчу абҵы. Сыҷкәын хьыӡрацара дцо
даныҟала, иаҵхны игааит иҳәеит иара. Иааит уи мҭа,
Уарда!
Уарда имч зегь еизганы ахаҳә ду ирнаауеит, иааҵихуеит аԥса зхоу
абҵы. Изхара изымбо дахәаԥшуеит, нас ишьҭыхны иааникылоит.
Иҭабуп, иаҳхылаԥшхәу!
Уарда (дахәаԥшуа, иџьашьо). Сан, уажәада исымбацт
ари аҩыза абҵы џьашьахәы!
Гәашьа. Шьҭа цқьа уаасзыӡырҩ, сыҷкәын. Уабацәа
ирҭынхоу
шьарда зымчу, абри абҵы знызаҵәык ауп ухы
иаурхәар анауа. Высшьак змам ашәарҭа уанҭагыла иҩышьҭых
умаҿа, абас наҳәаны.
Ариаԥшь мақьаԥсыс,
Уаныла снапсыргәыҵа.
Уижәла саӷа,
Икылкаа игәаҵаӷара!
Усҟан иахьыҟазаалак иаауеит, унапаҿы иҟалоит, угәҭакгьы
нагӡоит. Иудыруаз, нан, даҽакгьы. Ари амаӡа
ззымдыруа
ихы изархәаӡом. Угәуҽаныз уҭахоит уи анидыр
даҽаӡәы. Еилых амаӡам, ицныҟәоит арҭ ажәамаӡа
зҳәаз.
Уарда. Еилыскааит, сан... Аха исаҳәа даҽакы. Ас
еиԥш зегь зымчу абҵы анимаз саб, ихы изаимырхәазеи
данрабашьуаз адауцәа?
Гәашьа. Иҵәахит уара узын, мышкы зны абас хьыӡрацара
ушдәықәлоз идыруан азын. Хьымӡӷ умгааит, нан.
Ихьанҭоуп жәлар рҿаԥхьа ух иадуҵаз аус.
Уарда. Бысцәымшәан, сан!
Гәашьа. Насгьы, нан, иудыруаз... Абзиа иашьҭоу
иоуп аиааира ззыԥшу. Арыцҳа дуниар уҽиумҭан ацәгьа
зуа уимеигӡан. Аԥсахра зухьоу дуҩызоумтәын, аха ухы
дархәа угәҭак аҿы. (Дцоит).
) амшаша. Амҩа ҳақәҵа шьҭа...
Уарда. Ҳақәлоит Ҭамшаша, ҳақәлоит...
Аҳазырҭрақәа змам кәымжәеиқәаҵәак лыманы дааиуеит
Гәашьа.
Гәашьа. Абри ушәҵа нан, уаб икәымжәоуп, уаб
икәымжәоуп, иузыҵәахны исыман. Аӷа уанииааилак,
– аԥшшәы аԥсахуеит, – ишкәакәаӡа иҟалоит. Убасҟан
ауп, – уаб иԥара уанаԥсахо! Ууаажәлар «Афырхаҵа» ҳәа
узырҳәоит.
Уарда. Исылсыршоит, сан!..
Гәашьа. Иулшароуп сыҷкәын, даҽа мҩак ыҟаӡам.
) амшаша. Амҩа ҳаҭа сан!..
Гәашьа. Шәца нан, ишәхылаԥшааит анцәақәа!
Уардеи ) амшашеи цоит.
(Лхы ҩышьҭыхны лҽаариашаны дрышьҭаԥшуа дгылоуп.
)
Уарда Анзор МыАҩбатәи асахьа
Гашьуалы ихан аҟны. Абызкаҭаҳа акырӡа еиԥшу еилаԥаху шахалеи,
акьантыжә цахақәеи рыла дықәианы дыцәоуп, бааԥсыла зыхәда
абжьы агара иналагаз Гашьуалы. СакәытиКалакәыти уи
дҷаԥшьо ихагылоуп.
Сакәыт. Дҭаҳәахаа дыцәан, иаалырҟьаны иаазыҟалазеи!..
Калакәыт (ибжьы наимҟьаны). Узгылоузеи Сакәыт
унеины дырҿыха...
Сакәыт (иныҵакны). Шьшьы... Шьашәы уҭарблааит,
закәызеи аззы ухырга, амри уара...
Калакәыт (дгәааны). Аҽԥныҳәа сыҭара уанбаҟәыҵуеи,
Сакәыт?
Сакәыт. Закәызеи уара ак уаҳар ҟамлаӡо, арахь
ахымҩаԥгашьа узымдырӡо?
Гашьуалы, ԥхыӡ бааԥсык дшалоу мҩашьо, еиҭа дааӷызы-ӷызуеит.
Калакәыт. Дырҿыха уласны! Ацәа дшалоу даҳцәыԥсыр...
Сакәыт. Уи сыла иабондаз... (Иҿыҵҟьаз ааицәымыӷханы
инапы иҿы инаԥыреикуеит.)
Калакәыт. Еиҭаҳәеи уажәақәа, Сакәыт...
Сакәыт. Сара... Сара ибааԥсыз ҳәа акгьы сымҳәаӡеит.
Калакәыт. Алаф зхуҳәаашаз дуԥшааит!.. (Диқәымчуа.)
Унеины дырҿыха акәымзар, ихала дҿыханы даныҟала
улаф «хаақәа» иасҳәоит. Усҟан (инап ихәда иныҵакны
ирбо) атрышәҳәа иаахиҵәоит.
Сакәыт. Амаџьана. Сара издыруеит уара угәы иҭоукыз!..
Сара сиршьны уара адәы уқәзаарц уҭахуп, ахәымга.
(Иҭаҷкәымқәа раҵәаны Калакәыт дизыҵҟьоит.)
Гашьуалы ибжьыцәгьа ҩҭцаӡаны деиҭааӷызуеит, дҿыханы
дҩықәтәоит.
Сакәыти Калакәыти иахьгылаз ишьхныԥсылазшәа
иаанхоит.
Гашьуалы. Сзышәмырҿыхазеи, агмыгқәа?
Калакәыт. Сара исҭахын...
Сакәыт (Калакәыт ажәа имырҳәакәа). Саргьы исҭахын
иҵегь уцәазарц. Ԥхыӡ ссирк уалазар акәхарын, убас
акыркырҳәа аччара уаҿын, саҳ, ухаҵкы.
Гашьуалы. Ишԥа аччара? Аӷызра саҿӡамзи?
Калакәыт. Мап, саҳ, ухаҵкы! Иабатәи ӷызроу?!.
Убас илашон ухаҿымра.
Гашьуалы. Амц шәымҳәозааит...
Сакәыт. Ҳҩыџьагьы ҳахқәа ақды инықәкны ихырҵәааит,
мцык налаҵаны иаҳҳәозар.
Гашьуалы. Иҟоузеи саҳраҿы?
Калакәыт. Зехьынџьара ҭынчроуп, саҳ гәыраз,
ухаҵкы.
Сакәыт. Зегьы рыԥсҭазаара иақәгәырӷьо еилоуп.
Игәырӷьаҵәа иҟоуп.
Гашьуалы. Изыргәырӷьозеи?
Сакәыт. Уара уеибга-уеизҩыда уахьырхагылоу, саҳ
лаша.
Гашьуалы. Ҵабыргну?
Сакәыт. Уара умсит, саҳ лаша.
Гашьуалы. Ирҳәозеи сыҭҟәацәа? Аӡәгьы дыбналарц
иҽазимкӡеи?
Калакәыт. Мап, саҳ лаша. Бналашьас ирымоузеи...
Гашьуалы. Зегь бналазшәа ԥхыӡ изызбазеи, нас?
Калакәыт. Аԥхыӡ бааԥс абзиа иазҳәоуп, саҳ, насыԥ
лаша.
Гашьуалы иҽааиԥсхарчны аҵықьҳәа деимсоит. Сакәыти Калакәыти
рцәа иааҭаӡыӡоит.
СакәытиКалакәыти (еицҿакны). Абзиара уанаҳәааит!
Уԥсынҵры дуӡӡахааит ҳхаҿымра лаша!..
Гашьуалы. Ахьҭа сылашәҵеит, аныхтәқәа.
Калакәыт (дшәаны). Ашәқәа зегьы ыҵарҟаца иаҳаркит,
џьара ԥшак зкылымсуа...
Уарда Анзор МыС акәыт. Уеимсара зызҳәоу...
Калакәыт. Уеимсара зызҳәоу уԥхыӡ абзиа иахьатәу
ауп, насыԥ лаша змоу саҳ гәыраз.
Гашьуалы (игәы алаҟаны). Ус акәхаргьы ҟалап... Аха
даҽазнык санеимса, шәара шәхарала ахьҭа сылалеит ауп.
Усҟан ақды инықәкны ихысҵәҵәоит шәыхҭабаақәа.
Сакәыти Калакәыти ирцәымӷханы инеиҿаԥшуеит.
Сакәыт (аԥсаатә аҵыхәа иалху аԥшандага ду аашьҭыхуа).
Аԥша уныздап.
Калакәыт (иныҵакны). Закәызеи узҽу, абзамыҟә?
Иаҳагьы дареимсоит...
Сакәыт иԥшандага аҭыԥ аҿы иныҟаиҵоит.
Гашьуалы (итәарҭа даақәҵны, дгыргыруа). Уԥынҵа
узҭацәажәозеи, смаҵуар? Иуҳәазеи?
Сакәыт. Зынӡа уҷкәынаханы уҿыхеит, сҳәеит, саҳ
гәыраз.
Амреиԥш илашоуп ухы-уҿы!
Гашьуалы (игәы иахәаны). Амреиԥш уҳәама?!.
Гашьуалы деимсарашәа даақәыԥсычҳаны иҿы ааиртуеит, уи гәазҭаз
Сакәыти Калакәыти рцәа инҭаӡыӡаауеит.
Сакәыт (иныҵакны). Аимсара дакит, ҳалаӡит...
Гашьуалы дмеимсаӡакәа ибжьы ныхҵаны дааҿырҳасуеит.
Калакәыт (иԥсы ааҭаланы). Ирыџьшьоуп анцәақәа...
Џьангьан ибжьы: «Саҳ гәыраз, ухаҵкы!»
Џьангьан (дласны даацәырҵны, днышьамхнышгыланы).
Саҳ дуӡӡа, ухаҵкы!.. Саҳ...
Гашьуалы (иааиз иажәа аҳәаха иамраӡакәа). Иҟалазеи?
Узаазеи умала?
Џьангьан (деилаԥаҭо). Саҳ... саҳ гәыраз, ухаҵкы.
Иҟамлацыз... иаҳмаҳацыз... уаҩ иимбацыз амитәеиқәаҵәа
ҟалеит! Аха сара акгьы схарам, саҳ дуӡӡа.
Гашьуалы. Закәызеи узҿаҳаҿасуа?.. Иҳәа уааласны.
Џьангьан (акыр иҽаарҭынчны). Агаҿантәи саауеит...
Аԥшыхәҩцәа изларҳәаз ала арԥыск дгылеит Ашьхатәылан.
Амҩа дықәуп, арахь даауеит.
Гашьуалы. Ус анакәха, дарԥысуп аҵәы зықәшәаз.
(Игәы иалсны.) Шаҟа иҽеимзи ԥҳәызбак иахьлықәымшәаз...
Џьангьан. Аҵәы зықәшәаз ԥҳәызбоуп, саҳ ухаҵкы,
аха...
Гашьуалы. Нас, иҟалазеи? Аҵәы лықәшәазар аԥҳәызба,
арахь дзаауазеи арԥыс?
Џьангьан. Ларгьы дицуп.
Гашьуалы. Исзеилкаауам. Еилырганы иҳәа уара аилымга!
Џьангьан. Лара ҿаҵахәыс дузыршеит анцәақәа, аха
лашьа уи дахамҵгыларц иӡбеит.
Гашьуалы. Ишԥа дахамҵгыларц? Сҿаҵахәы сҿихырц
иӡбама?!
Џьангьан. Убасҵәҟа иӡбеит уи аԥхамшьа, саҳ гәыраз,
ухаҵкы! Амҩа еицықәлеит ашьра ргәы иҭакны.
Гашьуалы. Дарбан иршьырц ирҭаху, сароу?
Џьангьан. Убас иҳәеит, рҳәеит...
Гашьуалы (ибжьы рдуны дыччоит). Ҳа-ҳа-ҳа!.. Шәышықәсала
аҳра зуеит, аха абри аҩыза уажәада
исмаҳацт!..
Ха-ха-ха!.. (Иаалырҟьаны аччара дааҟәыҵны.)
Зегь зхароу
шәара шәоуп, аныхтәқәа! Ажәлар рхы иаушәыжьит, ибжьышәхит.
Ахақәиҭра рышәҭеит
сытәцәа. Ихәаҽны ишәкызарц
ахаҭыԥан рхы иаушәыжьит. Мап сцәыркуа, сыԥсҭазаара
иақәмақаруа! Ари аҩыза заҳахьадаз!.. (Иҽааиқәкны.)
Дзықәгәыӷуазеи уи амарӷьаԥал?
Џьангьан. Изларҳәаз ала, абџьар имоуп.
Гашьуалы. Абџьар?.. Крааҵуеит урҭ рабџьарқәа
рымсхижьҭеи...
Уарда Анзор МыЏ ьангьан. Баша-машакгьы акәым, саҳ ухаҵкы.
Мчык иазнымкыло, аԥсаҵар зхоу абҵы имоуп рҳәеит.
Гашьуалы (иааицәымыӷханы). Иабааигеи дыхәнаҵәааит.
(Даалахҿыхханы.) Ус еиԥш иҟоу мчык иазнымкыло
абџьар змазарц зыхәҭоу сара соуп. Имхтәуп дылкагәаны.
Џьангьан. Уи ҟазшьа амам. Амаӡажәа аҵоуп. Уи
ззымдыруа иааиуам инапаҿы.
Гашьуалы (дхәыцуа даалеиҩеиуеит.) Еилкаатәуп
амаӡажәагьы. Иахырҳәаазеи ажәлар рҵеи «хазына» ихымҩаԥгашьа?
Џьангьан. Иргәамԥхеит ажәлар. Дрылырцеит.
Гашьуалы. Уи сара иабасыхәои... Дыкнарҳандаз,
дыршьындаз.
Иабџьар имхны ихы ианырҟьандаз. Анцәақәа
исырҭаз сҿаҵахәы аранӡа дысзааргандаз... Мап, уи
ранасыжьуам. Агауаа рҿынӡа инаӡахьоума иҟалаз?
Џьангьан. Ирмаҳацзар ҟалап.
Гашьуалы. Уахаҵәҟьа икашьшьы ишыцәоу сымшын
ацәқәырԥақәа рыжәысҵоит. Иагаз агеит, инхаз ираҳартә
иҟаҵа иҟалаз ашьхаруаа рарԥыски дареи ишрыхҟьаз.
Рыхәдақәа ԥибанажәап дара-дара. Аԥҭа еиқәаҵәақәа рзынасышьҭуеит
ашьхаруаагьы, акырцх рықәсҵоит.
Сакәыт. Ухшыҩ дуӡӡа ишаҭәоу ала ихәыцуп, ҳаҳ
дуӡӡа, ухаҵкы.
Џьангьан. Уажәа нагӡахоит, саҳ, ухаҵкы. Даҽакгьы.
Гашьуалы. Уаҳа «сызлаургәырӷьозеи?».
Џьангьан. Уцәӡара сылшом, саҳ лаша. Ирҳәоит, ашьхаруаа
рарԥарцәа маӡала аҽеидкылара иаҿуп, ҳәа абџьаргьы
рыԥшааит ҳәа.
Гашьуалы. Амҩақәа зегь шәкы! Аҷаԥшьацәа шәыргыл!
Уара, Џьангьан, удаӷьха, умаҭха, ишуҭаху уҽырҩашьа,
аха уаҵә ашьыжь амра ашәахәақәа сымшын инхыԥхалаанӡа
деиқәԥах дҿаҳәаны дысзааугоит уи арԥысмарӷьаԥал. Ианулымша, инықәкны ихысҵәоит ухы ақды.
Џьангьан. Саҳ дуӡӡа...
Гашьуалы. Исҳәаз уаҳама?
Џьангьан (даахырхәаны). Исаҳаит, ухаҵкы...
Гашьуалы. Х-уаԥсҵәык ахьы узыԥшуп. Шәара смаҵуарқәа,
Сакәыти Калакәыти, исҳәаз аҿҳәаранӡа иаҳәшьа
дыкны дысзаажәгоит. Ишәзыԥшуп шәаргьы уаԥсҵәыкуаԥсҵәык ахьы. Мамзар, шәаргьы ишәывсуам
ақыд хымпыҟә аҿы аххсара. Хымшуп шьа ԥхак лаҳа-лаҳауа
афҩы смаҳаижьҭеи... (Дҩарыҵаҟьаны.) Аҳы, шәызгылоузеи
шәеихәлаҳаны? Амҩа шәықәла, акаҩҳәа ашәак
наҳәаны.
Сакәыти Калакәыти рҽаариашаны ашәаҳәара иалагоит.
Ҳа ҳмаҵуарқәоуп,
Ҳа ҳфырхацәоуп,
Ҳаи, ҳаи, ҳаи!
Ҳа ҳдауаԥшьқәоуп,
Ҳа ҳгәылшьапқәоуп,
Ҳаи, ҳаи, ҳаи!
Ашәа шырҳәо ицоит. Урҭ дрышьҭаланы дцоит Џьангьангьы.
Ахԥатәи асахьа
Абна агәҭаны. Уахылоуп. Игылоуп зымахәқәа хжәаны изхьынҳалоу
аҵлақәа. Лашарақәак уажәы-уажә иаацәыҵыҷҷоит, аха лассы
иныҵаба ицоит. Игоит атыҩарҩар абжьы. Асцена анаӡарахь игылоу
ҵлак ашьапаны зыԥсы ҭоу ак шадтәалоу убарҭоуп, аха макьаназ
изакәу аилкаара уадаҩуп. Еиҭаагахуеит атыҩарҩар абжьы.
Аҵла иадтәалаз аабалыбаҭан аҽааиҵнахуеит. Уажә иубарҭоуп
Уарда Анзор Мыари Џьангьан шиакәу. Деимџьлаххаа ҟьалаҵас деилаҳәоуп,
дшыцәаз мҩашьо иблақәа ааирҟәыҷуеит.
Џьангьан. Сшырзыԥшыз сӷьазкит, амӡышәқәа. (Дҩагыланы
иҽырххо.) Ахьҭа сынҵәеит, слаҳәит ацәа сҽанасҭа.
Уф, уф... (Дызқәыршәшәоит.) Сымаха-сышьаха
еиҵагылом.
Ах, шәаргьы саргьхандаз, закә хынҭаҩынҭароузеи
сназлашәҵаз! Ишәсырбап сара знызаҵәык снапаҿы
шәаныҟала, шәыбҵы амаӡа анеилыскаа...
Атыҩарҩар абжьы ааигәаӡаны игоит.
Уҿы еихакы !.. Закәызеи ҩыр-ҩыр ухга, абна уацәымӷуп...
(Бжьык ааиаҳаны.) Сишь, аӡә даауеит. (Аҵла днавагыланы
дыԥшуеит.) Уара уакәын исыгыз... (Аҵла иҽаваиӡоит.)
Дааиуеит ицламҳәа еихамгыло ахьҭа иакны иҟоу Хапач. Фархьқәак
ааизганы амца еиқәиҵарц далагоит, аха иқәманшәалахом.
Џьангьан уажәы-уажә дцәыҵыԥшуа уи дихәаԥшуеит.
Асцена
анаҩс быжьқәак аагоит, Џьангьан уи иаҳаны аҵла иҽаваиӡоит.
Хапач иҽадцаланы амца еқәиҵарц даҿуп. Иаацәырҵуеит
Уардеи
) амшашеи.
Уарда (Хапач даагәаҭаны). Бзиа ууааит, даду!
Хапач. Абзиа абаҟоу, дад... (Цқьа днарыхәаԥшны.)
Абраҟа
аӡә дсыниап ҳәа сыҟамызт. Шәызусҭада, дад?
Шәышԥацәынхеи
иҟалаз ахлымӡаах?
Уарда. Иҟалазеи, даду?
Ханач. Иҟалаз уздыруам, ус анакәха, араатәӡам. Амшын
иахылаԥшхәу Гашьуалы имшын ацәқәырԥақәа ҳажәиҵеит
иаха. Иқәиӡәӡәааит ҳқыҭақәа, ҳныхақәа. Инымхеит
иҳамаз-иҳахӡыз.
) амшаша. Нас, уара узлацәынхазеи, даду?
 апач. Аҵла сықәнартәеит, санаршә ацәқәырԥа.
Аҵламахә
самаԥсны искит, сыԥсы ацәынсырхеит. Уантәи срылаԥшуан ҳқыҭақәа, избарҭан иҟалаз зегьы. Агаҿаҵәҟьа
иаваз зегь агеит. Инхагәышьаз аҳаракырақәа
рҿы иҟоу ақыҭақәа роуп. (Дызқәыршәшәоит.) Уф, уф, уф...
Абар шьҭа сыԥсуазар акәхап.
Уарда. Амца еиқәысҵоит, иаачҳа, даду.
Хапач. Ус узыҟаҵондаз...
Уарда дааласны иџьыба аихымцеи ацәымсеи ааҭганы амца еиқәиҵоит.
Ҳаи, ухаҵкы сцааит сыԥсы уаԥшәмахеит. (Иҽирԥхоит.)
Шәаасықәымшәазҭгьы
аҟыт аасхыҵуамызт.
) амшаша. Амлагьы уакуазар акәхап, даду?
 апач. Амц сызҳәом, сымлашьеит.
) амшаша (леилаҳәара ԥыртло). Уажәыҵәҟьа... (Хәажәык
ааҭганы илҭоит.) Иф, даду, иузҩыдахааит!
 апач. Иҭабуп дад. Бзиацәак боуп, бызшаз бисасуп...
(Ахәажәфара иҽыназкуа.) Ибыхьӡузеи, дад?
) амшаша. Ҭамшаша сыхьӡуп. Ари сашьа иоуп.
 апач (гәҩарас ишышьҭихыз иныԥшуа днарыхәаԥшуеит).
Шәабанӡатәиқәоу?
Уарда. Ашьхаруаа ҳреиуоуп.
Хапач. Ашьхаруаа... Уара Уарда ухьӡуп, ус аума?
Уарда. Ус ауп. Уара иабоудыруеи сыхьӡ?
Ихы цәыҵрыҳәҳәаны урҭ реицәажәара дазыӡырҩуеит Џьангьан.
Хапач. Мдыршьас исымоузеи... Зегьы ирылаҩхьеит
агауаа ҳазқәыӡыз ухьыӡ. (Ахәажә ырхынҳәуа.) Исымх наҟ.
Амла сагар еиӷьуп.
) амшаша (иҟалаз лзеилымкаауа). Избан, даду? Ҳазыразны
иуаҳҭеит.
Уарда. Бҽаанкыл зны. Исзеилкаауам, харас исыдузеи
даду?
 апач. Иузеилкаауам? Уара уаҳәшьа лакәӡами аҵәы
зықәшәаз?
Уарда Анзор МыУ арда. Аиеи, саҳәшьа лоуп.
Хапач. Нас иарбану иузеилымкаауа? Уихамыҵгылеит
Гашьуалы.
Уарда. Сихаҵгыларцгьы сгәы иҭаӡам.
 апач. Игәы нурхеит...
Уарда. Уи аҿы саагылондаз... Уи ада хьаа умоуааит,
даду!..
 апач. Закәытә гәаҵәажәпоузеи иузҭоу, аҷкәын мӡышәа...
Уара ухымҩаԥгашьа ҳахирҟьеит агауаа. Уи азоуп
имшын ацәқәырԥа зҳажәиҵаз. Жәларык ҳлықәурӡит
уаҳәшьа!.. Уара еилоугеит, уаҿагылеит анцәақәа иаԥырҵаз
аҵас. Ҳнибамырҵәар ҟамло ҳаиҿаургылеит ашьхаруааи
агауааи. Иаҳауеи, исылшозҭгьы...
Уарда. Уҽырҭынч. Еилкаауп Гашьуалы изыԥшьигаз.
Аха уи дахьӡом игәҭакы.
 апач (тәамбарала). Деихырԥа дкаужьра уҟоуп,
аҳәажә!
Уарда. Уи убла ишабара!..
) амшаша. Ма иара, ма ҳара!
 апач. Баргьы бцома еибашьра?!
) амшаша. Сара сашьа сицхраауеит...
 апач. Аҵәы боузар – бызҿаҵахәу бизца. Уаҳа ибмыргәаан
анцәақәа. Буаажәлар брызхәыц... (Уарда иахь.)
Уара ахшыҩда, ҽышьҭак уҽҭаумыжькәа уан лахь уцар,
хазык унахәалап. Иаҳа иузеиӷьуп...
Уарда. Иуасҳәозеи еиҳабык... Сузеилымкааит уажәазы,
аха сеилукаап мышкы зны.
) амшаша. Ахәажә га, даду, амла уакуеит.
 апач. Ҳаӷоу ифааит шәчеиџьыка. (Дцоит.)
Уарда илахь еиқәны днатәоит.
Уарда. Еҳ, Гашьуалы, Гашьуалы!..
Игоит атыҩарҩар абжьы.
) амшаша (дшәаны). Закәызеи зыбжьы газ?
Уарда. Бымшәан, атыҩарҩар абжьоуп.
) амшаша. Имыцҳаӡои?
Уарда. Ицҳауеит, аха аҳәынаԥқәа рҿоуп...
) амшаша (дааҿарҳасны). Ацәа сакит Уарда.
Уарда. Бааԥсеит, быԥсы бшьароуп. Акы ҳнарцҳа, Ҭамшаша.
Ҭамшаша Уарда хәажәык наилҭоит, лхазгьы акы ааҭылгоит. Амла
ишакыз рныԥшуа ирҭахны ирфоит.
) амшаша. Уамашәа ихаауп, у ауми?
Уарда. Амла уанакуа зегьы лымкаала ихаауп! (Еибарччоит.)
Асцена ашьҭахь ала ирыцҳахәха бжьык ааҩуеит.
) амшаша. Закәызеи зыбжьы го, Уарда?
Уарда (дҩаҵҟьаны иаса ааҭиԥаауеит). Иҟада уа?
Уаацәырҵ
хаҵара улазар!
Даацәырҵуеит Џьангьан.
Џьангьан. Уарбану уара абзиа збаша, ахаҵара аӡбахә
зхамышҭыцкәа изҳәо?..
Уарда. Узусҭада?
Џьангьан. Уаса наҟ унаха, абзиа збаша...
Уарда. Узусҭада, сҳәеит...
Џьангьан. Анымха-хымҵәа, арыцҳа ҟьала, мчы
змам, ҭынха дызмам.
Уарда (иаса аҭра инҭаҵаны). Арыцҳа игәы дууп. Уара
уигьы уныԥшуам.
Џьангьан. Агәы схашҭхьеит сара хәаша. Ихы ақды
инықәкны ихырҵәааит сызфаз, сызҟаҟаз.
Уарда. Дарбану?
Џьангьан. Изууазеи, ихьыӡ кацәааит зегь ҳақәызхыз,
ахақәиҭра ҳхазыршҭыз? Амцагьы шәымазаап!..
Сыҽсырԥхап,
алажә еиԥш слаҳәит. (Иҽирԥхоит.)
Уарда Анзор МыУ арда. Уабаҟаз аҵх ааҩшамҭаз, абна агәҭаны?
Џьангьан. Зыԥсы еиқәхаз џьара аӡәы сышԥаинымиари
ҳәа саауан. Ӡыла ҳақәишьааит аԥсцәеирымга
Гашьуалы.
Цәгьаԥсышьала сыԥсы згеит... Шәара шәабатәиқәоу?
Уарда. Ашьхаруаа ҳреиуоуп.
Џьангьан. Шәымҩа абахоу?
Уарда. Агаҿахь.
Џьангьан. Аӡәы шәишьҭазар акәхап?
Уарда. Ҳишьҭоуп.
Џьангьан. Сара араатәуп. Издыруа дреиуазар амҩа
шәықәсҵап.
Уарда. Зегьы дырдыруеит Гашьуалы.
Џьангьан. Ихьыӡ кацәааит, аԥсцәеирымга. Усс ишәымоузеи
уи иҿы? Имаҵуцәа шәреиуамзааит?..
Уарда. Мап. Иаӷацәа ҳреиуоуп. Сиабашьырц сизцоит.
Џьангьан. Ҳиабашьырц?! Ҳоҳ, хаҵак уоуп, угәы
иҭоу ас имӡакәа иуҳәозар.
Уарда. Аиаша зымҳәо, ма дшәыргәындоуп, ма
дыцқьам.
Џьангьан. Уиабашьуеит, нас... Амч ду имоуп Гашьуалы,
узиааиру?
) амшаша. Абҵы ҳамоуп ҳара, аԥсаҵар зхоу.
Џьангьан. Гашьуалы ихьчацәа зегьы ирымоуп аԥсаҵар
зхоу абҵқәа.
) амшаша. Ҳара ҳабҵы даҽакуп! Мчык иазынкылом!
Ажәа маӡақәа аҵоуп. Уи аауҳәеит, унапы инанылоит, изыздәықәуҵаз
иагьа мчы имазаргьы икылнакаауеит иԥсырҭа.
Џьангьан. Иашаҵәҟьану?! Иарбан ажәақәоу?
Уарда. Уи маӡоуп. Уаҳа акруҳәар уҭахума?
Џьангьан. Ас агәаӷьра зегьы ирылам, шфырхаҵаҵәҟьоу
агәра згеит. Сгәы азнарҳауеит ас агәымшәара
злоу сахьуниаз. Уи агыгшәыг дузшьыр, ҳаргьы ҳаԥсы
еиваагарын,
ахақәиҭра ҳаурын! Ашамҭазы, Гашьуалы
иаҳҭынрахьы инагоу амҩа маӡа шәсырбоит, уи ала ма
цхыраарак шәысҭап... Уажәазы шәыԥсы шәшьа, шәхы
нықәшәҵа. Сара сышәхылаԥшлоит, иагьа умҳәан абнаҿы
ҳаҟоуп...
) амшаша. Иҭабуп. Уара даара угәы разуп.
Уардеи Ҭамшашеи рыбжьара абҵы нышьҭаҵаны, аҵла шьапы рҽнадҵаны
ицәоит.
Џьангьан. Ицәеит! Шьҭа шәабацари, шәыҟоуп снапаҿы...
Рыбҵы мыжда иаҵоу ажәамаӡақәа иара имҳәаргьы
лара илымҳәар дабацари. Иара аҩсҭаа иаасҭагьы
дгызмалуп,
дагьыџьбароуп мыцхәӡа. Аха шьҭа дабацари...
(Ишьапԥынҵа дықәгыланы рыбжьара ишьҭоу абҵы игарц
далагоит, аха изышьҭыхуам.) Закә мчузеи иамоу,
иблыша...
(Ибжьы ҭахәаҽӡа ҿиҭуеит.) Еи, Сакәыт! Калакәыт!
Иаацәырҵуеит СакәытиКалакәыти .
Шәааи шәааласны! Шәшьаҳаиҭхама, амаџьанақәа?.. Деиқәԥах
дҿаҳәаны шәышиашоу аҳҭынрахьы дшәыманы
шәца. Иара сара дызбап...
Сакәыти Калакәыти Ҭамшаша акы налҿагәаны, нас деиқәԥах
шахала дҿарҳәоит.
Шәласы, шәласы! Иара данҿыха нҵәароуп иаҳзыԥшу.
Сакәыт (Калакәыт иахь). Ҳицхраап. Ихала имч иқәхарым.
Калакәыт. Изаҭахузеи? Иара иоуп знапы дану?..
Џьангьан. Шәцала, шәцала... Уи сара дназгоит.
СакәытиКалакәыти ) амшаша дрыманы ицоит.
(Ашаха иманы ицәоу Уарда днеихагылоит.) Абар, снапаҿы
уҟоуп шьҭа, сқәақәра угааит, аҷкәын бзамыҟә. Уизназгап
Гашьуалы, уеиқәԥах уҿаҳәаны!.. (Ишаха аармазеины
Уарда иҿаҳәара иҽыназкны.) Сшәырагьы инҭасыԥсап
х-уаԥсҵәык
араӡны.
Уарда Анзор МыДласны даацәырҵуеит деихьыжә-еикәыжә еилаҳәоу зхы-зҿы
ҭаҳәҳәоу
аӡәы, лабала Уарда днеицәхасны дныҵаба дцоит. Уарда
ацәа даалҵны дҩаҵҟьаны, шьапыла Џьангьан днаигәҭасны дкаижьуеит,
иара иаса ааҭԥааны, днеихагыланы, игәы иныҵеикуеит.
Уарда. Аа, уара ахәымга! Шьҭа издырит узакәыз –
Гашьуалы имаҵуар... (Даанаԥш-ааԥшны.) Дабаҟоу саҳәшьа?
Џьангьан. Сыԥсы ҭумхын, уаҳәшьа дубарц уҭахызар.
Уарда. Дабоугеи?
Џьангьан. Дыргеит.
Уарда. Иаба?
Џьангьан. Дызҿаҵахәу иахь.
Уарда. Дызгада?
Џьангьан. Гашьуалы имаҵуцәа Сакәыти Калакәыти.
Уарда. Уара уоуп зегьы еиҿзырцааз... (Иаса шьҭыхны
акшара иҽазкуа.) Уеихырԥа укасыжьуеит, ахәымга!
Џьангьан. Сара сышьра иунаҭозеи?.. Иузеиӷьуп
сыԥсы ныжьны издыруа сурҳәар.
Уарда (иаса длаханы). Иҳәа уааласны!
Џьангьап. Зны ажәа сыҭ, сшумшьуала.
Уарда. Саб иԥсы иамаҿоуп, усшьуам. Иҳәа уааласны!
Џьангьан. Иагьаԥшьоумган, уаҳәшьа дызгаз узрыхьӡом.
Унеи Гашьуалы иаҳҭынраҿы, убраҟа дуԥшаауеит.
Уарда. Неишьас иамоузеи?
Џьангьан. Бахәеиқәаҵәак гылоуп агаҿа. Унадгыланы
иҳәа абарҭ ажәақәа: «Амра ԥсымра, амза аҭәымҭа,
абахә мӡанра, иаарты угәашәқәа». Усҟан абахә ааимҟьоит
– унҭалоит аҳаԥы, уагьнанагоит аҳҭынранӡа.
Уарда. Уаҳа исоуҳәозеи?
Џьангьан. Амҩа усырбоит. Уи нахыс уара иуусуп.
Уарда. Мчыс имоузеи хаҭала Гашьуалы?
Џьангьан. Зегь зымчу иҟамчы. Уҽацәыхьча. Уҽылцәыхьча
иԥҳагьы. Илыхьӡуп Пинагора. Дгызмалуп, лыгәра
умган. Зегь зышьҭоу ирхадоуп убҵы иаҵоу амаӡажәақәа
реилкаара. Уахь неишьа сымазҭгьы сахьухәаша
ҟаларын, аха схы ақды инықәкны ихиҵәоит сшааибаз
Гашьуалы, исзынамыгӡеит идҵа.
Уарда. Мап. Аԥсахра зуа иҩызара сҭахӡам. Ухы уақәиҭуп,
уца.
Џьангьан (ацара иҽазкуа). Уҟазшьақәа сгәаԥхоит...
Ухаҵоуп, агәаӷьра улоуп, угәы разуп. Аха исызӡом, урыцҳасшьоит.
Уарда. Избан?
Џьангьан. Уҭахоит...
Уарда. Уи сара исусуп. Уца.
Џьангьан. Избоит ихьаҵуа уакәым... Даҽак уасҳәоит,
арԥыс гәымшәа. Ҳауп зҳәо ӡәыр иабашьхьеит Гашьуалы.
Аха иаҵахеит, изнеишьа иақәымшәазт. Акгьы
улшом
уанзацәымца урҭ рыгха. Дузшьуам уаԥсаҵар изқәа
иалоумҵар.
Уарда. Ахаҵа иаҭәам аӷа ишьҭахь ала ақшара. Ус
еиԥш сқыҭауаа ирҟазшьам, ихьымӡӷуп ус аныҟәара.
Џьангьан. Шәара шәыхьымӡӷ арыцҳара шәзацуп.
Гашьуалы
ибзианы идыруеит шәҟазшьақәа. Идыруеит
шьҭахьла ақшара шәхы ишаҭәашәымшьо, убри азы
ишьҭахьҟа ииаигеит игәы, уаҟа ишшәарҭам идыруеит
азы. Иааирак азԥшым ахшыҩ зцым ахаҵара. Сара издыруаз
зегь уасҳәеит. Аиааира узыԥшызааит! Иҭабуп
сыԥсҭазаара
ахьсзынужьыз! (Дцоит.)
Уарда (иан лажәақәа игәаларшәо). Аԥсахра зухьоу
дуҩызоумтәын, аха ухы дархәа угәҭак анагӡаразы... (Ибҵы
аашьҭихуеит.) Уанысҭаххо суԥхьоит – уҟала снапаҿы.
Зымҩа иршәны дцоит. Уанӡа ицәырҵхьаз зхы-зҿы ҭаҳәҳәоу ауаҩы
аҵлақәа даарылсны Уарда дишьклаԥшуа даагылоит, нас иаса
ааҭԥааны иҩышьҭыхны Уарда дишьҭаланы дцоит.
Уарда Анзор МыАҨБАТӘИ АХӘҬА
Аԥшьбатәи асахьа
Иаабац Гашьуалы иаҳҭынра. Иара дыҟаӡам. Рышьи-рышьи еиқәҵо
иаацәырҵуеит СакәытиКалакәыти. Иаанаԥш-ааԥшны
дшыҟам агәра
анырга, иаҳа рҽаадыртуеит.
Калакәыт (имгәа шьышьуа). Уф, уф, уф... Сылфеит,
закәытә хаԥыцқәоузеи илзыҵагылоу, амыжда...
Сакәыт. Дабауцҳаи, Сакәыт?
Калакәыт. Сҷапан иҩахыкны. Акгьы аалыгымхеит
скьатеиқәа ааҭлырттарц.
Сакәыт. Умгәахь дабаҟаз?!
Калакәыт (инапқәа шьышьуа). Сҷапан иҩахыкны
сҳәеит, аилымга.
Сакәыт. Нас, уҷапан ахьыҟоу умгәа аҿы акәӡами?!.
Калакәыт. Сакәыт, уанбаҟәыҵуа сҵәылхра?'
Сакәыт. Уабаҵәылсымхуа уҷапан ахьыҟаҵәҟьоу уздыруамеи!
Калакәыт. Ишԥасзымдыруа сымгәа аҿоуми! (Инапқәа
шишьышьыц ишьышьуеит.) Уф, уф, уф...
Сакәыт (инапқәа еинҟьо). Иудырит, иудырит, ахшыҩҭра!..
Аха исзеилкаауам, умгәа дацҳазар унапқәа зушьышьуазеи?!
Калакәыт. Сымгәагьы дацҳаит, снапқәагьы дрыцҳаит.
Уара лшьапқәа ракәын иукыз, сара лхаҿы сазааигәан.
Уф, уф... Уа сара хәаша... Сара насыԥда... Ашҳам лымазар
салаӡит...
Сакәыт. Ас еиԥш аԥҳәызба лышҳам уагар иубаргузеи,
аха агәра сымам ақыдхымпыҟәи аихеи узыԥшызар ҳәа.
Калакәыт. Избан иара?
Сакәыт. Ҳ дааҳгеит, аха дабаҟоу лашьа?
Калакәыт. Уи знапы даныз Џьангьан иоуп.
Сакәыт. Аха, дманшәаламхазар, ихы ҿихырц, ҳара
иаҳхараитәырц далагоит.
Калакәыт (даахәыцны). Аиаша уҳәеит. Игәра уго дыҟам
уи агьангьаш, ҳара иаҳхараитәырц далагашт...
Сакәыт. «Ҳара!». Сара сзалоуҵозеи? Уара уакәхоит
ахара зыдхало.
Калакәыт. Избан сара сымала зсакәхо?
Сакәыт. Избанзар, Џьангьан ҳицхраарц сҭахын сара
усҟан, аха уара иумуит.
Калакәыт (дгәааны). Уцәажәашьа сгәаԥхом, Сакәыт
амцқьа... Амыцхә уҟәышцәахеит. Ҳаԥсуазар ҳаицыԥсыроуп...
Сакәыт. Ишԥа уи?
Калакәыт. Ишԥа умбои, убас! Аԥсра афҩы ансаҳа,
уаргьы усыманы нырцәыҟа сцоит, сымала сгәы мҿыӷьларц
азы!
Сакәыт. Сыԥсы шҭоу сугону?
Калакәыт. Избан уԥсы шҭоу?.. Сара сзыҳәан, иаҳхылаԥшхәу
иҿаԥхьа ажәак анаауҿыҵшәа (иаҳәызба ирбо),
угәаҵәа иналасырҟацоит абри аҳәызба! (Иаҳәызба
ааҭԥааны дишьҭалоит, иара дицәыҩуеит. Ус акыр еишьҭоуп.)
Сакәыт. Закәызеи уара әмаршьак узымдырӡои?
Лафк насҳәазар сақәурӡуама?
Калакәыт. Ухы ҭацәуп, Сакәыт, арахь убз ҵарцәоуп,
аха иудыруаз саҳәызба иаҳа ишҵару. Уаргьы саргьы
инеиҽԥнаҳҳәо ҳамаӡам, – иааҟаҳҵо зегьы еицыҟаҳҵон,
ҳақәнагагьы
ҳаицақәшәароуп. Сакәыт. Шьшьы... Убз уҿы
иааҭакы, абзамыҟә! Даауеит...
Гашьуалы дааиуеит. Сакәыти Калакәыти иеихырхәо асаара
рҽынкарыжьуеит.
Гашьуалы. Исашәҳәозеи, смаҵуарқәа?
Уарда Анзор МыК алакәыт (ишьамхқәа днарықәгыланы). Ԥсынҵыр
дуӡӡа зауша ҳаҳ хаҿымра! Инагӡоуп Сакәыти сареи иҳадуҵаз
адҵа!
Сакәыт. О, зегь зымчу иаҳхылаԥшхәу ухаҵкы ицаша
сара, уажәынахысгьы удҵақәа рынагӡара сазхиоуп!
Гашьуалы (игәы иахәаны). Афырхацәа, смаҵуарқәа!
Шәысҭ шәзықәсыргәыӷыз ахьы. (Ҩ-макәан хәыҷқәак рганахь
иршәуеит, дара мҵасны иркуеит.)
СакәытиКалакәыти (еицҿакны). Идуӡӡаны иҭабуп,
ҳаҳ гәыраз ухаҵкы! (Асаараанӡа иеихырхәоит.)
Гашьуалы. Дзеиԥшроузеи иаажәгаз?
СакәытиКалакәыти (ецҿакны аҳәаха рибамҭо).
Адунеи
дамбаӡацт уи лҩыза аԥшӡа, ҳаҳ лаша ухаҵкы!
Гашьуалы (игәы иахәаны). Излашәҳәо ала сара дсықәнагахартә
дыҟоуп?..
Калакәыт. Уара дуқәнагахартә аҟынӡа дыҟамзаргьы,
ас еиԥш иҟоу ассир уара уда даҽаӡәы дитәхар гәнаҳаран,
саҳ лаша, ухаҵкы!
Гашьуалы. Илхымҩаԥгашьоузеи?
Сакәыт. Асыс ԥшқа даҩызоуп, саҳ ухаҵкы. (Калакәыт
иахь.) Ус ауми, Калакәыт?
Калакәыт. Убасҵаҟьоуп, саҳ хаҿылаша. Убас дхаауп,
убас лхымҩаԥгашьа бзиоуп!.. Илықәнагахаша ажәа аҳәара
сцәыуадаҩуп, уара умсит.
Гашьуалы. Дабаҟоу Џьангьан? Лашьа мӡышәа дааимгаӡеи?
Калакәыт. Лашьа дыцәан абнаҿы дҭахәхәа. Ишаха
кны дихагылан Џьангьан. Ҳуцхраап ҳҳәан, аха иара мап
иҳәеит. Схала дԥахны дизназгоит саҳ лаша иҳәеит. Ус
акәӡами, Сакәыт?
Сакәыт. Убасҵәҟьа ауп, саҳ лаша! Схала инасыгӡоит
иҳәеит саҳ идҵа. Ацхыраара иаҳҭар иҭахымхеит. Ҳаргьы
арахь амҩа ҳақәлеит уҿаҵахәы ссир дҳаманы...
Гашьуалы. Ашарахь иааигәеит, арахь иара дыҟаӡам...
Аҩсҭаа дихәхааит, амаџьана... (Дхәыцуа, акыр дгәамҵуа
даалеиҩеит.) Сакәыт! Уласны саҳҭынра уаакәшаны
агәашәқәа зегьы еиҭарыӷәӷәа. Ахьчацәа урылабжьа, аӡә
дрызгәамҭакәа данааи рыхқәа шхысҵәо сызраҳәа.
Сакәыт (дааиеихырхәаны). Инагӡахоит, саҳ ухаҵкы.
Мҵык зкылымсуа зегь асыркуеит. (Дцоит.)
Гашьуалы. Уара, Калакәыт, дысзаага арахь сыԥшӡа.
Калакәыт (дааиеихырхәаны). Уара удҵа анагӡара
сара сзы насыԥуп, саҳ ухаҵкы. Уажәыҵәҟьа! (Дцоит.)
Гашьуалы (ихы игәы алаҟаны длеиҩеиуеит). Адунеи
дамбаӡацт уи лҩыза аԥшӡа... Ҳе, ҳе...
Калакәыт шахала иҿаҳәоу Ҭамшаша дааигоит, лара лыҽимҭо имахәар
дацҳарц далагоит.
Амла бакит избо, сҳәыҳәԥшқа. (Дшигәаԥхо иныԥшуа длыхәаԥшуеит.)
Афатә лзаага уааласны.
Калакәыт дласны дцоит.
Ибыхьӡузеи, сыԥшқа?
Ҭамшаша аҭак ҟалҵом.
Ҳым... Избо бааԥсаны быҟоуп...
Калакәыт фатәқәак зну гәыблаак иманы дааиуеит, аха лааигәара
анеира
изымгәаӷьуа длак-ҩакуа дгылоуп.
Узыԥшуазеи, агмыг, инаган илыҭа.
Калакәыт Ҭамшаша дналзааигәаханы агәыблаа налымҵеикуеит.
Иф, сыԥшқа...
) амшаша. Иҿаҳәаны крызҿарҵо аҳаиуан ауп...
Гашьуалы (Калакәыт днаиҵаҳәҳәаны). Ишԥыкәу аԥҳәызба
дышҿоуҳәаз, уара абзамыҟә? Абыржәыҵәҟьа ирхынҳә
иусҭаз ахьы, уара уи уаԥсаӡам.
Калакәыт. Саҳ ухаҵкы...
Гашьуалы. Даҽазнык исумырҳәан, Калакәыт..
Уарда Анзор МыКалакәыт дшәаӡыӡо ахьы зҭоу амакәан хәыҷ икәа иааҭганы Гашьуалы
ииҭоит.
Дԥыртла уааласны! Укнасҳауеит џьара шәытарак лнызар.
Калакәыт дласны Ҭамшаша дыԥиртлоит.
Узгылоузеи уббаӡа? Уца, абзамыҟә!..
Калакәыт дласны дцоит, иара иҽаалзааигәатәуа.
Исырба. Сыԥшқа, џьаракыр шәытара бнызар...
Ҭамшаша лааигәара даамышьҭуа днеиҭаԥоит.
Акы бнацҳа, сҳәыҳәԥшқа.
) амшаша. Амла сакӡом.
Гашьуалы дцәыҵаччо еиҭа лзааигәахара иҽазикуеит.
Сааигәара умааин, суцҳауеит.
Гашьуалы. Ибылшару?
) амшаша. Исылшоит. Насгьы иудыруазааит, схаԥыцқәа
ҵаруп.
Гашьуалы (иаҳаз ицәымӷханы, даахәыцны). Блахьынҵа
бацәыбналарц баҿуп, аха башаӡа быҽбырххоит. Бара
сара быстәуп.
) амшаша. Сара ахақәиҭра змоу ԥҳәызбоуп. Аӡәгьы
ситәӡам. Умгәыӷын башаӡа. Иузеиӷьуп ахыхьчара уашьҭалар.
Гашьуалы (иныхҵаны дыччоит). Ҳа, ҳа, ҳа, ҳа!.. Сбыршәарцгьы
баҿуп?!.
) амшаша. Уажәы-уашьҭан дааиуеит сашьа.
Гашьуалы. Башьа марҷаӷь иеиԥшума смагәшьхәа
иаҵаԥсхьоу!.. Ииҭахузеи?
) амшаша. Уи иара иуеиҳәап, уаамыццакын...
Гашьуалы. Уеизгьы?
) амшаша. Ушьра!
Гашьуалы. Уаҳа акгьы иҭахӡами?!. Сара ишыздыруаз
саҳра итәитәырц иҭахуп ҳәа акәын.
) амшаша. Изҭахыда шьаӡа-гәаӡала ихҟьоу уаҳра
фыҩгара?
Гашьуалы. Даара бцәажәашьа «ԥшӡоуп»... Ишсабҳәара,
аԥҳәызба, изиҭаххазеи башьа сара сышьра?
) амшаша. Ҳауаажәлар уаҳа иумыргәаҟларц азы.
Гашьуалы. Шәуаажәлар ҳәа бызҿу сара снапаҿы
иҟоуп, ишысҭахугьы срызныҟәоит. Ус иҟан иахьанӡа, ус
иҟалоит уажәынахысгьы. Ибзеиӷьӡами сара схы базхәыцырц,
бҽырхааны бҽыҟабҵар, бҟасҵоит саҳҭныҳәсақәа
реиҳабыс!.. Амчра бысҭоит, баласыртәоит хәцәахьы
амал.
) амшаша. Ахақәиҭроуп сара смал. Иоужь иҭакны
иумоу
ҳашьхаруаа аҭҟәацәа.
Гашьуалы (даахәыцны). Ибзиоуп, иоусыжьуеит ус
брызхьаауазар. Аха уанӡа исабҳәароуп башьа ибҵы маӡас
иамоу ажәақәа.
) амшаша. Иуасҳәарын, издыруазҭгьы.
Гашьуалы. Ибдыруеит. Иҳәа, усҟан боусыжьуеит
баргьы.
) амшаша. Исыздырӡом. Издыруан, аха исхашҭит.
Гашьуалы. Иҳәа, амӡышәа, мамзар абахҭа бҭасырбаауеит!
(Лнапы дамҵасны икуеит, лара лыҽимжәауа инапы
дацҳауеит.) Аа, сылфеит... Дсыцҳаит... (Дхәаауеит.)
Калакәыт!..
) амшаша. Сара иуасҳәахьан... Уаҳа сааигәара
умааин...
Дласны дааиуеит Калакәыт.
Гашьуалы (диҵаҳәҳәо). Дызусҭада исзаажәгаз, аҟаҿыҳәа
дыцҳауа?! Асыс ԥшқа даҩызоуп ҳәа лырҽхәара
шәаҿын,
алахшақәа!..
Калакәыт дшәаны дышьхынԥсылазшәа дгылоуп.
Абыржәыҵәҟьа реизгара уалага ашьхаруаа иреиуоу аҭҟәацәа
зегьы. Ашьырҭа ашҭаҿы.
Уарда Анзор МыК алакәыт (даахырхәаны). Инагӡахоит, саҳ ухаҵкы.
(Дласны дцоит.)
Гашьуалы. Шәыбҵы иаҵоу ажәамаӡақәа абыржәыҵәҟьа
ианыбымҳәа, рыԥсы рхысхуеит. Аӡәгьы дынсыжьуам,
ршьа касыршуеит абыржәыҵәҟьа, была ишабо.
) амшаша (дшәаны). Мап, Мап! Урыламкьысын. Исҳәоит.
Ариаԥшь мақьаԥсыс... (Дааиҭашәаны лҽаанылкылоит.)
Гашьуалы. Ариаԥшь мақьаԥсыс... Закә ажәақәоузеи!
Нас? Ишԥаҟоу анаҩс?
) амшаша. Уаҳа сыздырӡом. Исгәалашәар исҳәоит.
Гашьуалы. Иҳәа, амаҭаԥшь, бара ибзеиӷьхоит...
) амшаша. Исхашҭит. Исараӡа...
Гашьуалы (ишьара дықәҟьаны). Сакәыт!
Сакәыт (дласны дааины). Агәашәқәа зегьы ыҵарбаҟа
иасыркит, саҳ ухаҵкы.
Гашьуалы (иҽизнымкыло дыҳәҳәоит). Сакәыт!
Сакәыт (дшәаны днышьамхнышгылоит). Сузыӡырҩуеит,
с-саҳ ухаҵкы...
Гашьуалы. Днаган абахҭа дҭакы абни амаҭаԥшь. Ӡума,
фатәума ак лумҭан ажәамаӡақәа лгәаладыршәаанӡа.
Сакәыт. Илгәаламшәар, саҳ ухаҵкы?
Гашьуалы. Илгәаламшәар дахьҭаку ахь инаушьҭуеит
аҳәынаԥқәеи, амаҭқәеи, абызкаҭаҳақәеи. Урҭ илгәаладыршәоит.
Сакәыт. Уара ишуҭаху, саҳ гәыџьбара.
Гашьуалы. Ишԥоуҳәеи?
Сакәыт. Ҳҳәынаԥқәеи, ҳамаҭқәеи, ҳбызкаҭаҳақәеи
шьа ԥхак агьама рымбеижьҭеи акрааҵуеит сҳәар сҭахуп
саҳ гәыраз ухаҵкы.
) амшаша (дышшәаз лныԥшуа, аха лҽаанкыланы). Исгәаладыршәоит.
Хымԥада исгәаладыршәоит.
Гашьуалы иаҳратәарҭа аҵаҟантәи ҟамчык ааҵганы иҟьоит, аҭыӡқәа
ааимҟьоит Сакәыт Ҭамшаша дналыгәҭасны абахҭа дынҭаирԥалоит.
Гашьуалы еиҭа иҟьоит иҟамчы, аҭыӡқәа ааибакуеит, нас
иҟамчы ахьыҟаз иныҟаиҵоит.
Гашьуалы. Дыԥҳәызбоуп, арахь аибашьҩы игәы
лызҭоуп, аҩсҭаа иаҟарагьы дгызмалуп. (Еиқәырԥшьыхаа
игылоу Сакәыт иахь.) Дабаҟоу Џьангьан? Дабакылаӡи
ишәизааша?
Адҵа усҭоит. Амра ҩагылаанӡа ихабарк анузеилымкаа,
укнаҳаны удсыршьуеит. Еилукаама?
Сакәыт (дшәаӡыӡо). Еилыскааит, саҳ ухаҵкы...
Гашьуалы. Уажәазы усызлыԥхь сыԥҳа.
Сакәыт даахырхәаны дласны дцоит.
(Дышгәамҵуа иныԥшуа длеиҩеиуеит.) Заҟа ԥхыӡ бааԥсызи
сызлаз... Лара дзеиԥшроу ала иагьа дымӡышәахап
иара.
Иабааигеи, дахәнатәааит, уи абҵы мыжда...
Дааиуеит аԥсыӡ ацәаԥшшәы змоу амаҭәа зшәу Пинагора.
Пинагора. Сзуҭаххазеи, мыч дуӡӡа змоу саб гәыраз?
Гашьуалы. Быцхыраара сҭахуп, сыԥҳа лаша.
Пинагора. Сара сыцхыраара?! Сузыӡырҩуеит, саб.
Гашьуалы. Изыбцәызӡарызеи, уи ашьхарԥыс мӡышәа
иӡбахәқәа сгәаԥхом. Ҳусқәа ҽеихом ианҳзеилымкаа
ибҵы мыжда амаӡа.
Пинагора. Уи аҟара хьаас иктәым уи, мыч ду змоу
саб. Илҳәазеи иаҳәшьа?
Гашьуалы.Ҩ-ажәак рыда сзылмырҳәеит. (Аҳәара
ицәыуадаҩны.) «Ариаԥшь мақьаԥсыс»... Уаҳа акгьы.
Пинагора. Хьаас иҟоумҵан. Илҳәоит инхазгьы. Лара
илымҳәар иара исырҳәоит. Снапы ианҵа.
Гашьуалы (игәы аалаҟаны). Зеиԥш дыҟам сыԥҳа
хазына!..
Пинагора. Аха... Исуҭозеи ҳамҭас уи азы?
Гашьуалы. Уи анбылша саҳра абжа бымоушәа иԥхьаӡа.
Уарда Анзор МыП инагора. Агәы ҭбаа дуӡӡа узҭоуп уара, саб гәыраз!
Уара угәыразра гәамҭакәа ицәызҟьарц аԥшьазгаз уи арԥыс
шә-маӡак игәы иҭаҵәахны имазаргьы иузеилыскаап
сара. Хьаас дыктәым, дааиааит арахь. Игәы-игәаҵәа ҭыхны
снапала инаусыркып.
Гашьуалы. Сыԥҳа гәлымҵәах!.. Зегь зымчу уи абҵы
амаӡа еилкааны ианҳазга, адунеи зегьы ҳнапаҿы иҟалоит.
Пинагора. Ус иагьыҟалоит, сыгәра га!..
Гашьуалы. Ашьырҭа ашҭахь снеишт, сынрылаԥшышт
атәцәа еизырцаз. (Дцоит.)
Пинагора (лхы лгәы алаҟаны). Ариаԥшь мақьаԥсыс.
Саб иаҳра абжа!.. Иааит сыззыԥшыз... (Лнапқәа еинылҟьоит.)
Пинагора! Ҳа, ҳа, ҳа!.. (Лыҽлызнымкыло аччара далагоит.)
Бжьык ҿацаӡа иааҩуеит: «Аҳаҳаи!».
(Уи лаҳаны аччара дааҟәыҵуеит.)
Абжьы еиҭагахуеит: «Аҳаҳаи! Ара ӡәыр шәыҟоума? Аҳаҳаи!..». Пинагора
даашаҟь-шаҟьоит.
Ари хымԥада иара иоуп. Сцап, сҽазыҟасҵап иԥылара.
(Дласны дцоит.)
Ахәбатәи асахьа
Иара уаҟа. Аӡәгьы дыҟаӡам. Даацәырҵуеит Уарда. Зегьы блала
иааимидоит.
Уарда. Закәызеи, мшәан, аӡәгьы дахӡамкәа!.. Еимыздаз
маҷым, аха Ҭамшаша џьаргьы дсымбеит... Цәҳәи
ҟьантази рыла иҭәуп аҳҭынра зегьы. Игәыҭҟьа-ԥсыҭҟьаха,
рыхқәа рыкәаҽ еилоуп. Сзызҵаалак шәаӡыӡо рцәа
иҭалоит, исцәыбналаны ицоит, рыгага иацәшәоит... Иабанӡанеицеи
ишәизааша Гашьуалы...
Даацәырҵуеит Пинагора. Уи уажәы нхаҩ ԥҳәызбаҵас деилаҳәоуп,
лшьапқәа хтуп.
(Уи дшаалбаз дицәшәаны дцошәа шьҭахьла лҿыналхоит.)
Баанҿас, бымцан аԥҳәызба.
Пинагора дааҭгылоит.
Бызусҭада?
Пинагора. Араатәуп сара...
Уарда. Бызҿузеи ҟ?
Пинагора. Тәыс сылзыҟоуп аҳ иԥҳа.
Уарда. Пинагороу?
Пинагора. Аиеи. Уара дудыруама лара?
Уарда. Мап, лыӡбахә саҳахьеит.
Пинагора. Уабанӡатәиу уара? Усс иумоузеи ара?
Уарда. Шьхатәылантәиуп...
Пинагора. Нын! Саргьы уантәиуп.
Уарда. Ииашаны?! Гашьуалы иҿаҵахәхаз бреиуоуп,
ус анакәха?
Пинагора. Иудырит. (Даақәыԥсычҳаны.) Еҳ, знык иадамхаргьы
ҳтәыла снықәԥшны сыҟандаз...
Уарда. Маҷк иаачҳа, саҳәшьа. Лассы ибоуеит ахақәиҭра.
Ибыхьӡузеи?
Пинагора. Гәында.
Уарда. Баасзыӡырҩы, Гәында. Ԥҳәызбак лыԥшаара
сашьҭоуп, бсыцхраа.
Пинагора. Исылшо аҿы суҩызоуп. Дызусҭада лара?
Уарда. Саҳәшьа лоуп. Дымҵарсны дыргеит. Абра
џьара дыҟазар ахәҭоуп.
Пинагора. Илыхьӡузеи?
Уарда. Ҭамшаша.
Пинагора. Дызбеит, рыцҳа...
Уарда. Избап дызрыцҳау? Илыхьзеи?
Пинагора. Абахҭа дҭакуп.
Уарда. Зегьы ирыцкуп лыԥсы ахьҭоу.
Пинагора. Лыԥсы ҭоуп, аха...
Уарда. Избан «аха»
Уарда Анзор МыП инагора. Ддыргәаҟит цәгьаӡа. Маӡажәк лдырҳәарц
иаҿын.
Уарда. Нас?
Пинагора. Азныказ мап лкит, илхашҭызшәа ҟалҵеит...
Аха, ишԥалуаз, дандыргәаҟ...
Уарда. Уи ҟалашьа амам!.. Иабабдыруеи бара?
Пинагора. Ааигәа сыҟан, зегь саҳауан.
Уарда. Нас иеиҭаҳәеи, ибаҳазар.
Пинагора. Цқьа исгәалашәом... (Ак лгәалалыршәошәа
дхәыцуа.) Сымҩашьозар иалагоит абас: Ариаԥшь мақьа-ԥсыс... (Деиҭаахәыцны.) Мап, уаҳа сгәалашәом! Еиҭасаҳар
издыруеит...
Уарда (даамхаццакны). «Уаныла снапсыргәыҵа». Ус
аума?
Пинагора. Уаныла снапсыргәыҵа... Ус ауп ҳәа сыҟоуп.
Анаҩс иҟоу ҳәеи...
Уарда (даахәыцны). Аказы сбыҳәарц сҭахуп...
Пинагора. Иарбану?
Уарда. Исаҳәа, дабаҭаку саҳәшьа?
Пинагора. Иуасҳәоит. Аха саргьы суҳәоит аказы.
Исыҭ ахақәиҭра. Уаҳәшьа дануго, сга саргьы.
Уарда. Ажәа бысҭоит, бызгоит. Дабаҭаку?
Пинагора (илырбоит). Абра дҭакуп уаҳәшьа.
Уарда. Аартышьас иамоузеи?
Пинагора. Уи маӡоуп. Иузеилыскаауеит уаханӡа. Ааԥсара
уныԥшуеит. Еиӷьуп зны уԥсы ушьар. Уаала сара сахь.
Уарда. Даҽа зҵаарак.
Пинагора. Уара узҵаарақәа нҵәаӡом. Ҳаицәажәонаҵы
Гашьуалы дааҳахҭыгәлар митәуп иаҳзыԥшу. Уаала.
Уарда. Бара бахь сыбгоит, аха Пинагора ҳалбар?
Пингора. Дыҟаӡам хымш раахыс, лаб иаҳра дналаԥшырц
дцеит. Насгьы сара хазы сынхоит, уа аӡәгьы уибаӡом,
уааласы...
Уарда. Баала нас, сга, сыԥсы сыршьа.
ПинагореиУардеи еицны ицоит. Асцена егьи аганахь ала
даацәырҵуеит Гашьуалы.
Гашьуалы (игәы иҽанны даанаԥш-ааԥшны.) Аҩсҭаа
дихәхааит, дабасызцәырҵи... Сгәы исанаҳәоит абра џьара
ааигәа дыҟоушәа... Џьангьангьы дынкылахәаша дабацарыз,
ишәизааша?.. Дабацеи Пинагора?..
Аӡә ибжьы ааҩуеит: «Аԥсахра! Аԥсахра!..». Ари Сакәыт ибжьоуп.
Сакәыт (даацәырҵны днышьамхнышгыланы). Амитәеиқәаҵәа
ҟалеит! Уаҳра ацәа ԥиҽит, агәрамгара ҳзичаԥеит
умаҵуцәа...
Гашьуалы. Иҟалазеи, Сакәыт?
Сакәыт. Уиԥсахит Џьангьан.
Гашьуалы. Ишԥа?! Амц уҳәоит, алахша!
Сакәыт. Сыбз нҭакны ихҵәа, мцык налаҵаны исҳәозар.
Иҭышәшәаша абарҭ сыблақәа ирбеит уи дыҩны
дышцоз. Идагәахаша слымҳақәа ираҳаит уара иузиҳәоз
ажәа гәымхақәа. Ибжьы ҭхаа аҳәҳәара даҿын «ахақәиҭра
соуит» ҳәа!..
Гашьуалы. Аа-а... шәарҭ ахәымгақәа! Ԥсахрамзар
ишәылшозеи сытәцәа...
Сакәыт. Избан саргьы сзалауҵо, ухаҵкы?.. Сара...
Гашьуалы. Уаргьы иара иҩызаҵәҟьа уоуп. Сыԥсахроуп
зегь шәызҿу. Имҩа абахаз?
Сакәыт. Ашьхаруаа рахь.
Гашьуалы. Цәгьарамзар бзиак рзызымуц, нхашьас
имоузеи урҭ рҿы, ахәымга?.. Игәра шԥазгеи, дзысымшьызеи
ианаамҭаз...
Сакәыт. Уи убас дгәырӷьаҵәа дрызцон...
Гашьуалы. Дгәырӷьалааит, раԥхьатәи аҵла амахәаҿ
дыкнарҳаанӡа. Ашьхарԥыс иӡбахә имҳәаӡеи?
Сакәыт. Иҳәеит, саҳ ухаҵкы, аха...
Уарда Анзор МыГ ашьуалы. Иҳәа иуаҳаз уааласны.
Сакәыт. Сҿы исзақәнаргом, саҳ...
Гашьуалы (дҩаиҵахәааны). Иҳәа иуаҳаз, амӡанра!..
Сакәыт. Уаҳ... Уаҳ аԥсымҭә иԥсы ихыҵуеит иаарласны,
иҽазирхиалааит иҳәеит. Идагәахаша абарҭ (илымҳақәа
ирбо) слымҳақәа ираҳаит, саҳ лаша ухаҵкы.
Гашьуалы. Ҳаит, ахәымга! Ашьхарԥыс дабаҟоу зиҳәа?
Сакәыт. Уи шьҭа аҳҭынрахьы днеихьеит иҳәеит.
Сшәаны сыҟан... Аха анцәақәа ирыџьшьаны уеибга-узҩыда
ухаҿы лаша збоит.
Гашьуалы. Арахь ааишьас иҟаиҵазеи? Агәашәқәа
зегьы ыҵарбаҟа иаркыми?
Сакәыт. Аҳаԥала иааиуа амҩа маӡа агәашә ҟьаҟьаӡа
иаартуп. Аҟарулцәагьы шьуп. Иҭышәшәаша абарҭ сыблақәа
ирбеит, аҳ ухаҵкы.
Гашьуалы (дшаҟь-шаҟьо). Дабаҟоу сыԥҳа? Дабацеи
Пинагора?
Даацәырҵуеит зхы-згәалаҟоу Пинагора.
Бабаӡи, Пинагора? Ашьхарԥыс арахь дааихьеит...
Пинагора (лҽырҭынчны). Издыруеит.
Гашьуалы (дгәамҵны). Шаҟа бгәы рҭынчны бцәажәозеи...
Пинагора. Арԥыс дыҟоуп снапаҿы! Игәшәы-мышә
ҳәаны дышьҭасҵеит смаҵуҩ ԥҳәызба лиарҭаҿ – даҿашәеит
сшьацҳәа.
Калакәыт (дааҩнаххны). Ашьхаруаа-атәцәа зегьы
еизцоуп. Имазеиуп рышьразы.
Пинагора. Иаҭахӡам рышьра, иахьҳахәаша ҟалоит.
(Сакәыти Калакәыти рахь.) Маҷк шәааԥшы. Ацәа иҽшеиҭалак
деиқәԥах дҿаҳәаны арахь даажәга. Нас сара дызбап!..
Даацәырҵуеит Уарда, аха макьаназ дырбаӡом.
Уарда. Аамҭа зшәырӡуазеи, абар сахьыҟоу!
Сакәыт. Иара иоуп, иара!..
Калакәыт. Иара ихаҭа! Ибҵгьы имаӡам!..
Сакәыти Калакәыти
расақәа ҭырԥаауеит.
Уарда (иаса ҭԥааны). Шәааскьа шәхацәазар!
Сакәыти Калакәыти Уарда ижәланы иабашьра иалагоит.
(Дрылагьежьуеит аахақәа рыҭо.)
Уи аамҭа ихы иархәаны
Гашьуалы итәарҭа иҵаҵәаху аҟамчы
ааҵганы Уарда ихиҟьоит, уи нахыс мыч имамкәа дынхьыдышьшьуеит,
иасагьы
инеимпыҵаҩрны инкаҳауеит.
Гашьуалы (Сакәыти Калакәыти рахь). Шәызԥшузеи,
аныхтәқәа? Дҿашәҳәа деиқәԥах!
Сакәыти Калакәыти Уарда шахала дҿарҳәоит.
Нас ишԥоубои шьҭа? Уара анасыԥда уоума сара сабашьра
згәаӷьыз? Иабаҟоу узықәгәыӷуаз убҵы?
Уарда. Хьаас иумкын Гашьуалы, ианысҭаххо иҟалоит
снапаҿы. (Дгыларц далагоит, аха илшом.)
Гашьуалы (диҵаҳәҳәоит). Ушьамхнышгыл, ала ԥынҵа
икылҟьаз!
Уарда (ҭынч). Ашьамхнышгылара сашьцылам, Гашьуалы.
Уи уақәымгәыӷын сыԥсы ҭанаҵы.
Гашьуалы. Аҽидцалара иаԥсам... Еиӷьуп иаарласны
даԥырхзар.
Калакәыт. Сара снапы данҵа, саҳ ухаҵкы! Абарҭ
снапқәа рыла дысхәаруеит!..
Сакәыт. Избан уи ишьра уара иаҳа узаԥсахаз? Сара
дысшьуеит...
Уарда (дыччо). Шҟ шәхацәоузеи! Ишәылшару иҿаҳәоу
ишьра?
Пинагора (Калакәыти Сакәыти дрыҵаҳәҳәаны).
Шәысԥырцқьа,
наҟ!
Аҩыџьагьы иласны ицоит.
Саб, сара снапы данҵа. Ҳааизныжь ҳамҭакы.
Уарда Анзор МыГ ашьуалы. Бара ишыбҭаху, сыԥҳа. Амала иаарласны...
(Дцоит.)
Пинагора. Аԥсра уацәысыхьчеит, ишубо. Иузынсыжьуеит
уԥсҭазаара, аха уи азы исоуҳәароуп убҵы иаҵоу
ажәамаӡа.
Уарда. Еиҭа ашәаҳәара балагеит...
Пинагора. Иҳәа, уаҳәшьа лыԥсра уҭахымзар.
Уарда. Иазхоуп, Пинагора. Доужь саҳәшьа быԥсҭазаара
ҳамҭас ибысҭар бҭахызар.
Пинагора. Ашьхаруаа атәцәа зегьы ашьырҭаҿы
еизцоуп. Адҵа нарысҭар зегьы ршьуеит. Иҳәа...
Уарда. Урҭ иреиуоу аӡәы идамхаргьы ихахәы хәыцк
аналшәа, шәаҳра зегьы амца ахсыжьуеит.
Гашьуалы дааиуеит.
Пинагора. Бзиоуп... Уаасзыӡырҩы, ус анакәха. Уара
агәыџьбара узҭоуп, агәаӷьра змоу еибашьҩуп. Исызӡом
– усгәаԥхоит. Доуҳажьуеит уаҳәшьа. Ахақәиҭра раҳҭоит
ашьхаруаа-атәцәагьы. Ухы уақәиҭаҳтәуеит уаргьы. Аха
умцан џьаргьы, уҟаз ҳара ҳҿы, арԥызас уҟаҳҵоит. Уазхәыц,
утәылаҿы ахааназ иузыԥшым амчра уаҳҭоит. Уазыразума.
Гашьуалы. Сазыразуп, сыԥҳа! Ҳусқәа ҭынчхоит ас
агәымшәа арԥызас данҳау. Имчала ҳаҳрагьы ҳарҭбаауеит.
Уаангыл ҳара ҳҿы. Сыԥҳа дусҭоит, – маҳәыс уҟасҵоит,
саҳра абжагьы уара иусҭоит!
Уарда (аҵәы илхуа). Аҟамчы схуҟьеит, арахь маҳәыс
сҟауҵарц уҭахуп. Ус ҟарҵаӡом ҳара ҳҿы.
Гашьуалы. Уи шәара шәҿоуп... Ҳара ҳҟазшьа хазуп,
акгьы амаӡам... Насгьы иухоумыршҭын уара ужәлар ушрылырцаз.
Хынҳәышьа умаӡам урҭ рахь.
Уарда. Уи уара хьаас иҟоумҵан!.. Аԥсахра сыдугалеит,
аха иудыруазааит уи аҩыза ахәымгара ашьхаруаа ишырҟазшьам.
Гашьуалы (амзаатә изааны). Акы дацәшәом! Ихьаҵуа
иакәым. Мап, ас еиԥш иҟоу ауаҩы иԥсы ҭаны иныжьра
ҟалом. Дышьтәуп. Даԥырхтәуп. Сакәыт! Калакәыт!
Абыржәыҵәҟьа иаажәга аихеи ақыдхсыҟәи! Шәласы!
Ихы хышәҵәа сыблақәа ишырбо, абрааҵәҟьа!..
Асцена
анаӡаратәи Сакәыт ибжьы ааҩуеит: «Ҳҭахеит! Митәеиқәаҵәа
ҟалеит! Шәсыцхраа!..». Дыҩуа даацәырҵуеит.
Сакәыт. Уаҳра хыбгалеит, Гашьуалы. Бџьарла еиқәныху
ашьхаруаа рарԥарцәа ҳақәлеит. Абылра иаҿуп иаарԥыхьашәаз
зегьы, рхы иақәиҭыртәит атәцәагьы. Агыгшәыгқәа
ирҩызаха арахь уханахь ааира иаҿуп... Ҳаӡит...
Ҳҭахеит... Уара ҳуқәӡит, аԥсцәеирымга...
Дласны даацәырҵуеит уанӡа иаабахьоу акасыжә-кьантыжә зхарԥоу.
Иарманапала дласны ихарԥоу ааихыхны инкаижьуеит. Ари
Фарсоу иоуп. Уарда днаидххыланы иаса ала уи дызлаҿаҳәоу
ашахақәа
ԥиҵәҵәоит.
Уарда (дҩаҵҟьаны). Шьҭа шәазыӡырҩы шәзызхьаауаз
ажәамаӡа:
Ариаԥшь, мақьаԥсыс,
Уаныла снапсыргәыҵа.
Уижәла саӷа,
Икылкаа игәаҵаӷара!
Уарда, ихаланы иара иахь иааиуа абҵы аамҵԥааны, ицарц зҽыназызкхьаз
Гашьуалы изқәа иналаирҟацоит. Гашьуалы бжьы бааԥсӡак
ҩҭцаны дбалыбаҭо бызкаҭаҳала иҭалаҳау иаҳра тәарҭа далоуп,
нас иԥсы ихыҵны днылаҳауеит, абызкаҭаҳа еилаԥахра хыхь
инаиқәҳауеит. Асцена иаҳа иаалашоит. Ари аамҭазы Фарсоу иаацәырҵыз
Сакәыти Калакәыти драбашьуеит, аҩыџьагьы ишьуеит.
Пинагора дшәаны лыҽреиџьны акәакьҭа аҟны дтәоуп. Фарсоу уи
дгәаҭаны иаса шьҭԥааны дишьырц иҽыназикуеит.
Уарда Анзор МыУ арда . Думшьын, Фарсоу! Ҳахьцо даагоит! Ҳауаажәлар
ирбааит ршьажәҩы иԥҳа дзеиԥшрахаз. (Фарсоу дынидгылоит,
игәыдибакылоит.)
Пинагора лыҽӡаны дцоит.
Сыԥсы уаԥшәмахеит, Фарсоу. Уара уоума ҳарԥарцәа аазгаз?
Фарсоу. Мап рымҳәеит, ахақәиҭразы иқәгылеит.
Аныхаԥааҩи
аӡбаҩцәеи ирзымдыруа маӡала ҳҽеибыҭаны
арахь ҳаихеит ацхыраара уаҳҭарц.
Уарда. Уара уфырхаҵоуп, Фарсоу!
Фарсоу. Дабаҟоу Ҭамшаша?
Уарда (аҟамчы ахькаршәу ирбо). Ишьҭых, Фарсоу!
Фарсоу аҟамчы аашьҭыхны иазиура изымдыруа икуп.
Имҩанҵа абахҭахь.
Фарсоу абахҭахь аҟамчы нымҩаниҵоит, агәашәқәа аатуеит.
(Пинагора дышцаз гәаҭаны длышьҭаланы дцоит.)
Абахҭа аҿынтәи даацәырҵуеит ) амшаша.
) амшаша (дгәырӷьаны). Фарсоу?!.
Фарсоу. Быԥшы, Ҭамшаша, иббома Гашьуалы дзеиԥшрахаз?!
Дшьуп ҳажәлар раӷа.
) амшаша (ишьны икажьу Сакәыти Калакәыти гәаҭаны).
Арҭ алахшақәагьы рыԥсы рхухма?
Фарсоу. Ирхыхуп, Ҭамшаша! Сгәы иалоуп быргаанӡа
сахьзырхьымӡаз.
) амшаша (лгәы хыҭхыҭуа). Уарда дабаҟоу?
Уарда дааиуеит. Уи уажә амаҭәа шкәакәа ишәуп, иара дишьҭагыланы
дрыцҳахәха дааиуеит Пинагора.
Фарсоу. Абар дахьааиуа, нарҭаа дуқәа рхылҵшьҭра,
зуаажәлар ахақәиҭра рзаазгаз афырхаҵа Мард-иԥа Уарда!
) амшаша (Уарда дгәыдкыло). Ҳаԥсы еиқәырхоуп!..
Уарда. Ҳауаажәлар еиқәырхоуп, Ҭамшаша! Рхы иақәиҭуп.
Анзор МыИалкаау
Ҭамшаша (Пинагора дгәаҭаны). Ари арыцҳа дзусҭада?
Уарда. Пинагора лоуп. Ҭацас дбоурц лҭахын! Аха сара исыӡбеит, ԥҳәыс аагара ззымгәаӷьыз Дарыҟәа гәаҵәажәпа дизызгарц! Иаҳа еиқәнагоит.
Рыхҩыкгьы еибарччоит. Иааҩуеит афырхацәа рашәа.
Фарсоу (дазыӡырҩуа). Ҳарԥарцәа роуп! Афырхацәа риааира ашәа рҳәоит. Ус анакәха, ҳаӷа иаҳра ҟәыбаса еиларҵеит.
Уарда. Аҳаҳаи ашәақәлацәа! Арахь иаашәыԥхьа ҳарԥарцәа фырхацәақәа! Ахақәиҭра ҳамоуп! Ашәак аацәырыжәга уи ахьӡала! Иаашәыԥхьа шьҭа шәарҭара змам аҭыԥҳацәа! Иаашәыԥхьа ҳауаажәлар зегьы. Икәашааит, ишәаҳәааит, – иаԥылааит ахақәиҭра мра!
Иалагоит лассы акәашарахь ииасуа ашәа.
Уаса нышьҭаҵа Фарсоу! Улыцкәаша Ҭамшаша!
Фарсоу Ҭамшаша акәашарахь днеиԥхьоит. Урҭ иаарыкәыршаны зегьы инарыгӡоит «Аибаркыра».
Алгам  а
ГӘЫМСҬАТӘИ АМААМЫН АХҬЫСҚӘА
Аинтермедиа зцу ҩ-хәҭак змоу
Ашықәсҿыцазтәи алакә
ИАЛАҚӘОУ:
Амаамын
Абнахьчаҩ
Аҵаа Бабаду
Абгаду
Асҭыԥҳа
Абгахәыҷы
Амшә
Ахәыҷқәа
АКТӘИ АХӘҬА
Актәи асахьа
Амузыка абжьы гоит. Асцена хиоуп аӡынра ишақәнагахаша. Абна агәҭаны адәҳәыԥш аҟны игылоуп ирхианы иҟоу, аха макьана зылашарақәа аркым аԥсаӡ. Амузыка нҵәоит. Асцена ашьҭахьтәи иааҩуеит Абгаду ашәаҳәабжь, ашәа шаҳәац иаргьы иаацәырҵуеит. Ачықь иаавҵны иаацәырҵуеит Абгахәыҷы.
Абгахәыҷы. Иҟалазеи Абгаду? Избан уара, ухәаа-заауа абна узылоу?
Абгаду (Абгахәыҷы аагәаҭаны). Ари уара уоума ҵыхәабаба? Избан сзыхәаа-заауа, ашәа ахьысҳәо умаҳаӡои?
Абгахәыҷы (иҵәылхуа). Ҳе, ҳе, ҳе!.. Аззы ухга абна улоуп, арахь ашәа уҳәо џьушьоит.
Абгаду (агәы иалырсны). Избан уара аԥхамшьа, ус узсацәажәо? Ишуанасмыжьуа узымдырӡои?
Абгахәыҷы. Ҳаи, ҳаи! Зынӡа уҽурцәгьаӡеит, иаҳҳәеит ҳәа!.. Зынӡаскгьы хьаас ушсымам удыруазааит.
Абгаду. Хьаас усымаӡам уҳәама?! (Ҭаҷкәымла иршәо.) Ус ухаҵазар уаргьы саргьы иҳаибарбап... (Иашьҭалоит.)
Абгахәыҷы. Закәызеи уара, хәмаршьак узымдырӡои? Лафк насҳәазар сақәурӡуама?
Абгаду. Шәаргәындак уоуп, арахь убз аанкылашьа уақәшәаӡом. (Иаахәыцны.) Иҟоуҵозеи ҟа?
Абгахәыҷы. Ус баша... Неиааира сааҭыҵит.
Гәымсҭатәи амаамын ах ҭысқәа Анзор МыА бгаду. Амц уҳәоит, агызмал... (Еиҭа ҭаҷкәымла
иаршәоит.) Иҳәа абыржәыҵәҟьа, узыҟоузеи абра?
Абгахәы  ы. Аа, усыламкьысын! Зегьы-зегь уасҳәоит,
амала сумпҟан.
Абгаду. Иҳәа, уласны.
Абгахә  ы. Ашәарахқәа зегьы еизараны иҟоуп, абри
адәҳәыԥш аҟны.
Абгаду. Нас иҟалазеи, ашәарахқәа уажәада иумбаӡаци?
Абгахәы  ы. Иҟалазеи» шԥа? Аныҳәа рымоуп уаха.
Ахәыҷқәа зегьы ааԥхьоуп.
Абгаду. Закә ныҳәоузеи?!
Абгахәы  ы (иҵәылхуа). Уара зегьы здыруа, ишԥоузымдыруеи
закә ныҳәоу?! Ашықәс ҿыц иаԥылоит.
Абгаду. Ааҳ!.. Ашықәс ҿыц! Ахәыҷқәагьы ҟалоит
уҳәама?
Абгахәы  ы. Аиеи, иҟалоит ахәыҷқәагьы.
Абгаду (иаахәыцны). Ус анакәха, аҳамҭақәагьы ааргоит!
Н уаргьы унаԥхьоума?
Абгахәы  ы. Амц сызҳәом, сара снаԥхьаӡам.
Абгаду. Нас узаазеи арахь?
Абгахәы  ы. Уи сара исусуп. Иуасҳәаӡом.
Абгаду. Уҭахызаргьы иумҳәан... Сара издыруеит
уара узааз.
Абгахәы  ы. Иҳәа нас, иудыруазар.
Абгаду. Аҳамҭақәа уоурц уҭахуп.
Абгахәы  ы. Аҳамҭақәа зырҭо ахәыҷқәа роуп.
Абгаду. Ус анакәха, иуӷьычырц уҭахуп. Издырма?!
Абгахәы  ы. Иудырит, Абгаду. Иҟасҵарызеи нас,
рхала
исырымҭозар.
Абгаду. Уԥсы цәгьоуп уара, ҵыхәабаба.
Абгахәы  ы. Избан иара?
Абгаду. Сара сзугәаламшәазеи арахь уанаауаз?
Абгахәы  ы. Ушԥасгәаламшәеи! Усгәалашәеит.
Абгаду. Н уаала ҳәа зсоумҳәазеи?
Абгахәы  ы. Угәуҽанӡамкәан аҳамҭа ссир узыҟасҵар
сҭахын сара. Ианызӷьычлак ашьҭахь, иаҳа ихаау
алԥшааны,
«Ҽаанбзиала!» ҳәа, иузназгарц сҭахын.
Абгаду. Амц умҳәаӡои?
Абгахәы  ы. Мап, уара умсааит!
Абгаду (агәра хаҵаны). Ус акәзар, иуанасыжьуеит.
Нас, иаасаҳәеи, угәы ишԥаҭоу изқәукыз аус анагӡара?
Абгахәы  ы. Сгәы иҭоу абасоуп. Абра ааигәа џьара
кәукәумыдрак аҿы сҽысҵәахуеит. Зегь анааизалак, Аҵаа
Бабаду аҳамҭақәа иманы дааишт, абраҟа џьара инышьҭеиҵашт.
Иара игәы раҳаҭны ахәыҷқәа Ашықәс Ҿыц
рыдиныҳәалонаҵы, сара маӡала саацәырҵны, аҳамҭақәа
аамҵԥааны, есс, узцалозаргь уцала!.. Сныҵашәкәа
сцоит.
Абгаду (аҵәалхуа). Даара ҟәышрыла ихәыцуп, аиашаз...
Заҟа убзамыҟәузеи, ҵыхәабаба! Зегьы еиԥхныҩланы
инаушьҭалоит, унышьҭагәа укны иааумырхуеит,
уцәаӡаанамго иааусуа удрабоит уеиханы узымгыло.
Абгахәы  ы. Нас, даҽакала ишеиӷьу удыруазар
иҳәа. Ахшыҩ ду умами уара.
Абгаду. Исымоуп, ҳәарада! Сара схы, уара иухагылоу
еиԥш иҭыкка иҟоу џьушьома!..
Абгахәы  ы. Ус анакәха... Аха ҵаара ԥхашьарам,
уара утәы ҳаскьынла иҭәума?
Абгаду (игәааны). Убз хәаԥса ааҭыганы ихысҵәоит,
аԥхамшьа. Мыцхәы иҭугацәеит. Еиӷьуп ҳааизхәыцны
акаҿы
ҳкылсыр, аҳамҭақәа злаҳгаша аус еиҿаҳкаар. Даара
исгәамԥхоижьҭеи акрааҵуеит ишҳазныҟәо. Ҵыԥхтәи
аныҳәазы ҳаармыԥхьаӡеит. Иара сынтәагьы ҳаргәаламшәаӡеит.
Ҳамҭак ҳмоуӡо, гәырӷьарак ҳалахәӡамкәа,
зегьы ҳрылахәдааны ҳҟарҵеит. Ҳарҭахыҵәҟьам уаргьы
саргьы.
Гәымсҭатәи амаамын ах ҭысқәа Анзор МыА бгахәы  ы. Уара уахьҟәышу азы урҭахӡам. Уи еилкаау
усуп, аха абри сара сзыхдырҟьозеи?
Абгаду. Уажәыгьы иузеилымкааӡаци?!
Абгахәы  ы. Даара акыр сазхәыцхьеит, аха сзыхдырҟьо
абри ауп ҳәа грак схы иадызбалом.
Абгаду. Сара иуасҳәап, уара ухшыҩ иԥнамҟозар.
Акы – угызмалуп, ҩба – уԥсы цәгьоуп, хԥа – уҵыхәа бабоуп.
Абгахәы  ы. Агра анакәха, Амшә бзамыҟәи, Ажьа
шәаргәындеи
раҟара гра змада. Аха урҭ аарыԥхьеит.
Абгаду. Ажьаҵәҟьа аарыԥхьану?! Иашацқьан иудыруама?
Абгахәы  ы. Ишԥасзымдыруеи, схаҭаҵәҟьа избеит.
Иҳаҩсыз аныҳәазы абраҟа иқәышьқьраауа акәашара
иаҿын,
абжьы, ҵәыҵәӡа ашәакгьы аҳәон. Амшә акәзар
ибыбуа
ирылан. Уи акәындаз Ажьа аҽхәарагьы иаҿын,
аԥаҵақәа
хахаӡа тәамбарала иаҳхыччон.
Абгаду. Ҳаи, ацәыршәага! Иусырбап сара, ахыччара
закәу! Шәыргәындеи бзамыҟәи зегь аарыԥхьеит, ҳара
ҳагьыргәаламшәеит. Иҳаибарбап, даргьы саргьы. Убыс
«ныҳәак» рзыҟасҵап, ахаан ирхамышҭуа. Урыхәаԥшишь,
ахәыҷқәагьы аарыԥхьеит, аиҩызара рыбжьарҵеит...
Мап, ари чҳашьа змоу акакәым, исычҳарангьы
сыҟаӡам.
Абгахәы  ы. Еҩызцәазааит, рхы неинырҟьеит! Ҳара
ҳзы хадара злоу – аҳамҭақәа рыцәгароуп.
Абгаду. Мап, Ҵыхәабаба! Ари аус, ус инҳажьуа ак
акәым. Урҭ зегьы еиҩызцәаны иҟалар, рымчгьы ӷәӷәахоит,
ҭыԥ ҳарымҭо иалагоит. Ибжьыхтәуп реиҩызара уаҳа
ԥсыхәак ыҟаӡам.
Абгахәы  ы. Зны аҳамҭақәа рцәаагап, Абгаду, нас
дарадара ҷан-ҷаны еибакуеит.
Абгаду. Аиаша уҳәеит. Нас ишԥаҟаҳҵо? Акыр узхәыцзар?
Абгахәы  ы. Аҳаԥ аҿы иҵәахны исымоуп Аҵаа
Бабадуи,
Асҭыԥҳаи рымаҭәақәа. Уаргьы саргьы иааҳашәҵаны,
ҳҿынаханы Амшә ахь ҳцап. Уаҟа аҭыҩраҿоуп
аҳамҭақәа еизганы иахьрымоу. Аҵаа Бабадуи Асҭыԥҳаи
ҳакәҵәҟьоу џьышьаны аҳамҭақәа шааҳнаҭалак, иҳаманы
ҳабналоит.
Абгаду (иаахәыцны). Уара ишуҳәо еиԥш, ҳара ҳазымдыруа
аҟынӡа игаӡам Амшә. Усала иалҵуам.
Абгахәы  ы. Ус иаурым угәахәуазар, раԥхьаӡа
ишысҳәаз
иҟаҳҵап. Иҳаманы ҳаҩып, амҩа ҳшықәу иҳахьӡаанӡа
иаҳфап. Нас ҳардықуазаргьы ҳардықлааит –
иҳачҳагәышьап.
Абгаду. Ус сара сақәшаҳаҭым. Аӡынра ҳанӷыҵсаанӡа
маҷ-маҷ исызсырхар сҭахуп.
Иаацәырҵуеит Амаамын.
Абгахәы  ы (уи гәаҭаны). Абар, аизара иалагеит.
Амаамын. Уа, хәлыбзиақәа! Ишәыдысныҳәалоит
иааиуа
Ашықәс Ҿыц!
Абгадуи Абгахәыҷи аҭак ҟарҵом.
Ишсашәҳәара, шәхаҵкы, араҟоума аныҳәа мҩаԥысраны
иахьыҟоу?
Абгаду (Абгахәыҷы ахь). Изакәытә сифаҭузеи ари
иааиз, аф зысша!.. (Амаамын ахь.) Уажәада џьаргьы усҿамҳацт.
Узусҭада уара?
Амаамын. Саргьы уажәада шәсымбацт, аиашаз. Гәахәарала
схы шәсырдыруеит. Смаамынуп сара.
Абгахәы  ы. Смаамынуп уҳәама? Африкантәи уаама?
(Абгаду ахь.) Африкатәқәагьы аарыԥхьеит!
Амаамын. Мап, сара араатәуп.
Абгахәы  ы. Ишԥа «араатәуп» Амаамынқәа Африкоуп
иахьынхо.
Гәымсҭатәи амаамын ах ҭысқәа Анзор МыА маамын. Африка инхоз сара сабдуцәа ракәын.
Урҭ сара сырхаанӡам. Сара араатәуп, Гәымсҭатәуп. Абра
ааигәоуп рацәак набжьам.
Абгаду. Нас, умшәаӡои уара?
Амаамын. Сзыршәарызеи?!
Абгахәы  ы. Аҭыԥантәи аӡынра уацәымшәаӡои ҳәа
иуазҵаауеит.
Амаамын. Аӡын анбааԥсу маҷк иаҳцәыхьанҭоуп, аха
шьҭа ҳашьцылеит... Аҩны ԥхақәа ҳазгылоуп, ҳрыхьчоит.
Абгаду. Шәрацәаҩума уаҟа инхо?
Амаамын. Ҳрацәаҩымкәа! Хышә ҳанреиҳауп.
Абгаду. Ҟаауҳ!.. Нас, зегьы џьарак шәеицынхома?
Амаамын. Зегьы ҳаицынхоит, бзиагьы ҳаибабоит.
Абгаду (ахазы). Ус анакәха, рымчгьы ӷәӷәоуп. Ауааи
шәареи ишәеизыҟазаашьоузеи?
Амаамын. Даара ҳаизааигәоуп, ҳаҭырла ҳаибабоит.
Абгаду (ахазы). Шәеиҿымцааит...
Абгахәы  ы (аҽыргызмалны). Даара сгәы иахәеит!
Ҳаҭырла
аибабара зегьы иреиӷьу ауми... Шәеигымхааит
даргьы
шәаргьы.
Абгаду. Ахәыҷқәагьы шәаргьы аиҩызара шәыбжьазар
акәхап?
Амаамын. Ҳәарада! Даара ҳарҭахуп, ҳаргьы ҳаԥсы
иаҳзалымхуа бзиа иаабоит. Дара роуп аныҳәахь саазыԥхьаз,
сагьырзааит.
Абгаду. Иарбан ирыцеиҩушо, аҳамҭақәоу?
Амаамын. Аҳамҭа сырҭозаргьы мап ацәыскуам.
Омашәа
бзиа избоит аҳамҭақәа...
Абгахәы  ы. Амандаринақәа, апельсинқәа бзиа иубозар
акәхап?
Амаамын. Сыԥсы рылоуп, аиашаз!.. Омашәа саманшәаланы
ауп рцәақәа шырхысхуа...
Абгахәы  ы . Аҵла ақәлара уазыманшәалоу?
Амаамын. Иахьа избама? Иарбан ҵлазаалак ақәыцә
акьышәкьышәра аҿынӡа ахалара сылшоит.
Абгахәы  ы (Абгаду алымҳаҿы). Исхәыцит!
Абгаду. Иҳәа, уааласны...
Абгахәы  ы . Ацәажәашьала бзамыҟәк ауп. Ҳхы иаҳархәароуп.
Аҳамҭақәа ҳнапаҿы ианыҟала, иара инаҳҭар
аҵла
иқәаҳҵоит, ҳара ҳаҩуеит. Џьоук ҳашьҭаланы
иҳахьӡаргьы
акгьы шҳамам баны иаҳҟәаҵуеит, нас ҳаахынҳәны
аҵла ҳаамҵагылоит, иналбааганы аҳамҭақәа
ааиҩаҳшоит.
Абгаду. Ишԥа, хыџьараны иаҳшону?
Абгахәы  ы . Аиеи, мшәан!..
Абгаду. Ус сара сақәшаҳаҭым. Уареи сареи иеиҩаҳшоит.
Абгахәы  ы . Аиеи мшәан, уареи сареи! Аха ус
шакәхо
иара иазымдыруазароуп.
Абгаду. Аа-ҳ, елыскааит!..
Амаамын. Шәеиҿахәыҭхәҭуа еибышәҳәозеи уа?
Абгахәы  ы . Даара ҳгәы уахәоит Гәымсҭатәи Амаамын.
Ҳҩызара удаагаларцгьы ҳаӡбеит. Убри акәын ҳазлацәажәозгьы.
Ҳаиқәшаҳаҭханы иҳаӡбеит.
Амаамын. Аҩызара – уа бзиоуп. Аха сара шәара
шәсыздырӡом.
Абгахәы  ы . Уи уадаҩӡам, ҳҩызара шаашьҭухлак
ҳзакәу
еилукаауеит. Ушахьымхәуа агәра га, уԥсы ҭанаҵы
ҳаухамышҭуа
бзиа ҳаубо уҟалоит.
Абгаду. Згәы разу, аиаша зҭаху фырхацәоуп ҳара.
Ҳахьухәаԥшуа, гәыла-ԥсыла, цәаҩала уҳаиԥшны уаабоит.
Абгахәы  ы. Уааи ҳаиҩызцәахап!
Амаамын. Аиҩызара, ҳара амаамынқәа лымкаала
ҳаҭыр ҳзақәуп. Исыдыскылоит исыдыжәгалаз гәыкала
ишәҳәозар.
Гәымсҭатәи амаамын ах ҭысқәа Анзор МыА бгахәы  ы . Ҳәарада, сылашара, гәык-ԥсыкала!
Иааг унапы!
Амаамыни, Абгахәыҷи, Абгадуи рнапқәа еимырдоит.
Абгаду. Шьҭа аус ахь ҳаиасып, ицәырга Ҵыхәабаба.
Абгахәы  ы . Ус дук ҳаԥхьа ишьҭоуп, ҳагьалаԥибашәап.
Амаамын. Ихәарҭоу усзар, салашәырхәыр сҭахуп.
Абгахәы  ы . Зда ԥсыхәак ыҟам усуп. Иҟоу уи ауп, џьоукы ирыӡбеит ҳаззыԥшу аныҳәа хдырбгаларц.
Амаамын. Ихдырбгаларц уҳәама?! Иарбан уи згәаӷьыз?
Абгахәы  ы . Аҵаа Бабадуи, Асҭыԥҳаи.
Амаамын. Аҵаа Бабадуи Асҭыԥҳаи?! Урҭ бзиақәаны
ауп сара ишсаҳахьоу.
Абгахәы  ы . Ианбзиаз аамҭа иаҩсхьеит. Ҳлымҳа
иҭасит
аус бааԥс аиҿырцаара ишалацәажәоз. Аҳамҭақәа
зегьы
дара иртәыртәырц, аныҳәа бжьырхырц, ашәарахқәеи
ахәыҷқәеи еидырсырц рыӡбеит.
Абгаду. Ииашаҵәҟьаны убас рыӡбеит. Сара слымҳала
исаҳаит иахьеибырҳәоз. Ирыцхраатәуп ахәыҷқәа, аныҳәа
еиқәырхатәуп.
Амаамын. Еиқәырхатәуп! Хымԥада ацхыраара ҟаҵатәуп.
Иабаҟоу дара, аҳамҭақәа?
Абгахәы  ы . Амшә шьапҟьаҟьа аҭыҩраҿы иҵәахуп.
Амаамын. Нас иаҳҳәап, Амшә урҭ ирынамҭартә
иҟаҳҵар?
Абгахәы  ы . Изеицәааӡари, агәы шразугьы ибзамыҟәуп
Амшә. Иҟоу ҳҳәеит ҳәа ҳагәра агаӡом.
Абгаду. Мыцхәы рыгәра агоит Аҵаа Бабадуи Асҭыԥҳаи.
Аус бааԥс шырыӡбаз агәра аҳаргаанӡа иҟалаша
ҟалоит, – имхәыцӡакәа ирынаҭоит.
Амаамын. Нас, иҟаҵатәузеи? Ишәҳәа шәааласны!
Абгахәы  ы . Сҩыза гәыраз, Амаамын! Уара уласуп,
уеилҟьоуп, ухшыҩ ҵаруп. Ҳара иҳалшом уара иулшо...
Амаамын (агәы иахәаны). Исылшо сацәаашьом,
ишәҳәа!
Абгахәы  ы . Иулуршароуп аҳамҭақәа рӷьычра. Иахьыҟоу
ҳара иуҳарбоит.
Амаамын иаҳаз агәамԥхакәа ҿнаҭуам.
Зҿумҭуазеи?
Амаамын. Схаан аӷьычра сҽанысымшәацт. Сашьцылам...
Абгахәы  ы . Уҽанушәар уашьцылоит, сыхаара! Зны
иадамхаргьы
уанӷьыч уашьцылоит. Саргьы мышкызны
сашьцылап ҳәа сгәы иаанагаӡомызт...
Абгаду (абгахәыҷы ажәа анагӡаха амҭакәа инацәхасны).
Закәызеи узлацәажәо, абзамыҟә?!
Абгахәы  ы (иаҿыҵҟьаз рҽеиуа). Аха... Аха зда ԥсыхәа
ыҟамыз аус анаасыдгыла исылсыршеит агәаӷьра. Аус
бзиа азы иулумыршаша иҟоузеи.
Абгаду. Ааи, ааи. Сара исгәалашәоит уи аус. Афырхаҵара
ду ҟауҵеит усҟан.
Амаамын. Сахьышәҭаху сыхиоуп! Исылсмыршарызеи
ахәыҷқәа рзы... Аӷьычра анакәха – ӷьычразааит!
Абгахәы  ы . Ҳаи афырхаҵа! Ш усгәаԥхозеи!
Закә ҩыза ԥшаахузеи иааҳавагылаз! Ас агәымшәара злоу
уацны
уабамцара! Абар, амаамын гәымшәа цқьа ззырҳәо!
Абгаду. Аҳы, баша аамҭа ҳарӡуеит. Ҳшәышьҭы.
Абгадуи
Абгахәыҷи ацара рҽазыркуеит.
Амаамын. Шәаанҿас уара зны! Ахәыҷқәа аҳамҭақәа
рызшашьас иҟаҳҵозеи? Ишԥарыҭатәу? Ирызҭода?
Абгахәы  ы . Уҭахызар, Ашықәс Ҿыц шааилак уара
ухаҭа ирызша.
Амаамын. Сара уи шыҟарҵогьы сыздырӡом. Ас
еиԥш аныҳәақәа схы рыласмырхәӡацт. Ҵабыргны, аныГәымсҭатәи амаамын ах ҭысқәа Анзор Мыҳәақәа раан ҳахьыҟоу Гәымсҭа аҳамҭақәа ҳарҭалоит, аха
уи ҟазҵо ҳааӡаҩ лоуп.
Абгахәы  ы . Хьаас иҟоумҵан, сыхаара! Аҳамҭақәа
рыҭара иахьа иаабама! Ҳара ираҳҭоит ишаны. Уара иуусу
урҭ аҭыҩра аҿынтәи рӷьычроуп.
Амаамын. Аныҳәа араҟоума иахьыҟало?
Абгаду. Аиеи, абраҟоуп. Аҳы, ҳшәышьҭы!
Амаамын (аҽырхаҵаны). Ицатәны ианыҟала, ҳашԥамцо!
Шәаала!
Абгахәыҷы агәалаҟаны Амаамын игәанамҭартә Абгаду иалацәҟәуеит.
Ицоит зегьы.
Аҩбатәи асахьа
Иара уи абнаҟны. Асцена иагәылганы иҟоуп Амшә аҭыҩра. Амшә
уи иааҭыҵны иҳәарԥсаруа, ацәаҳәақәа зылдоу, икьаҿу, аха
мыцхә иҭбаау аиқәа ашьаҵара иалагоит. Асцена азганк ала иаацәырҵуеит
Абгахәы  и, Абгадуи, Амаамыни. Урҭ зегьы
Амшә гәарҭоит. Абгадуи
Амаамыни рҽыԥхьакны аҵла иавагылоит,
Абгахәыҷы Амшә азааигәара инеиуеит.
Абгахәы  ы. Уа хәлыбзиа, Амшә шьапҟьаҟьа!
Амшә (Абгахәыҷы аагәаҭаны). Ари уара уоума, Ҵыхәабаба.
Абгахәы  ы. Узҿузеи?
Амшә. Аиқәа ашьаҵара сшаҿу убоит, арахь узҿузеи
ҳәа уҵаауеит.
Абгахәы  ы. Суцхраап уҭахызар.
Амшә. Схала исышьасҵоит. (Аиқәашьаҵара ишаҿу
икаҳауеит.)
Абгахәы  ы (иҵәылхуа). Сыцхыраара мап ацәукуеит,
арахь абақҳәа укаҳауеит!..
Амшә. Иахьадагьы схала аиқәақәа сышьасҵахьеит
уара уцхыраарада.
Абгахәы  ы. Нас уажә иухьзеи?
Амшә. Аҵаа иакит, насгьы маҷк иманшәалам, иҿыцуп
азы. (Иахьиоу ашьапқәа шьҭыхны ашьаҵара иаҿуп.)
Абгахәы  ы (амшә аиқәа цқьа инахәаԥшны). Ҳо, ҳо,
ҳо!.. Закә еиқәа ссирузеи! Изакә модоузеи?
Амшә. Изакә модоу сыздырам, аха аҳәаанырцәтәуп.
Абгахәы  ы. Иабааухәеи? Аҳәаанырцә уҟазма?!
Амшә. Аҳәаанырцәҟа ацара бзиа избаӡом сара. Араҟагьы
сҷыгәӡа сыҟоуп. Абнахьчаҩ ҳамҭас исзааигеит Бумбурдилиантәи.
Уахь дыҟан иара.
Абгахәы  ы . О, ауаа дуқәа ҩызас ишьҭыхны иумазаап!
Амшә. Дзышьҭысымхрызеи ҩызас. Аҭынчра зҭаху
уаҩ қьиоуп иара. Ҳабна ихьчоит, ашәарах ҳаихьчоит. Нас
иҩызара мап зацәыскрызеи? Џьара дцацыԥхьаӡа ҳамҭак
имамкәа дысзааӡом.
Абгахәы  ы. Излазбо акасыжәлых мыцхә бзиа избо
дреиуоуп у-Абнахьчаҩ.
Амшә. Уи ус уихымцәажәан уара. Дхаҵа бзиоуп, насгьы
«акасыжәлых» азакәӡам аҳәаанырцәҟа дызцо. Иҟазара
дирбоит, ауаатәыҩса агәырӷьара риҭоит.
Абгахәы  ы. Дшәаҳәаҩума иара?
Амшә. Дагьышәаҳәоит, дагьыкәашоит. Дартиступ,
абыргцәа рансамбль «Нарҭаа» далоуп. Зегь раасҭа икәашогьы
иара иоуп. Адунеи зегьы рыӡбахә рдыруеит дара.
Афестивальқәагьы ирылахәхахьеит. «Ахьтәы павлингьы»
ранаршьахьеит.
Абгахәы  ы. Ахьтәы шԥа? Ахь иалху зыԥсы ҭоу павлинҵәҟьоума?
Амшә. Заҟа уҵарадоузеи, уара Ҵыхәабаба! Априз ахьӡуп!
Зегьы иреиӷьны иахьықәгылаз азы ирырҭаз ҳамҭоуп.
Абгахәы  ы. Нас, уара иуирбахьоума уи ахьы иалху
апавлин?
Гәымсҭатәи амаамын ах ҭысқәа Анзор МыА мшә. «Ахьтәы павлин» аԥсуа музеи аҟны иҟоуп, аха
сара уи асахьа сирбахьеит. Аҵыхәа бабаӡа, аблақәа кәеицеиуа уамашәа иԥшӡоуп.
Абгахәы  ы. Ус акәхап... Уара излазбо џьара уцарц
угәы иҭоуп, ус ауми?
Амшә. Аҽазыҟаҵара сахьаҿу умбаӡои! Аҵаа Бабадуи
Асҭыԥҳаи сырзыԥшуп, иааирц иҟоуп, аныҳәахь ҳцоит.
Уара избо, усда-ҳәысда абна улоуп, уааԥхьамзар акәхап.
Абгахәы  ы. Уа иузақәмыршәеит! Сышԥааԥхьам!
Зегь раԥхьагьы саарыԥхьеит. Уахь акәын сымҩа ахьхаз,
аха сшымҩасуаз уара уҿы снымҩахыҵит, аҳамҭақәа зҭоу
ааҵәақәа ргараҿы умч мхар саауцхраап сгәахәын...
Амшә (аиқәа ашьаҵара иаалганы, ирҽеиуа). Иҭабуп,
ҳара ҳамч рықәхап ҳәа сгәы иаанагоит.
Абгахәы  ы. Ишуҭаху, сара стәы сҳәеит... Иабаҟоу
дара? Уахьацәымшәаша иҵәахума?
Амшә. Сҭыҩраҿы иҵәахуп. Уара узазҵаауазеи?
Абгахәы  ы. Хьаас исымоуп. Џьара аӡә дҭалар ҳәа
сшәоит.
Амшә. Дарбан изгәаӷьуа сара сҭыҩра аҭалара?!.
Абгахәы  ы. Зеиԥш ҟамло ыҟам. Иагьа лывас абна
илоуп. Снарыхәаԥшыр ҟамлари...
Амшә. Даара иубарц уҭахызар, азамана, урыхәаԥш.
(Аҭыҩра инҭаланы аҳамҭақәа зҭоу ааҵәақәа ааҭганы
инышьҭанаҵоит.) Абар! Ажәеиԥшьаа дзықәныҳәаша
ашәарахқәа,
даара аҳамҭа рацәа еизыргеит ахәыҷқәа рзы.
Абгахәы  ы. Иагьа иеигәырӷьашт дара!..
Абгаду аҿыҵа аӡы аауа аҵла иаавҵны ааҵәақәа инарыхәаԥшуеит,
Амаамын ианарбоит, нас уи алымҳаҿы акы нҭанаҳәоит.
Азин суҭозар снапаҿы иааныскылар сҭахуп.
Амшә. Иазууазеи?
Абгахәы  ы. Ихьанҭазар збоит.
Амшә. Иаанкыл, ус уҭахызар.
Абгахәы  ы (иҩышьҭнахуеит). Акыр ихьанҭоуп,
аха ишьҭнахып ҳәа сыҟоуп.
Амшә. Иарбан «ишьҭнахып» ҳәа узҿу?
Абгахәы  ы. Ишьҭихып ҳәа сыҟоуп сҳәеит. Аҵаа
Бабаду
иоуп сыҿу. Имч ақәхап ҳәа сыҟоуп.
Амшә. Ишԥақәымхо! Амчаз иауҭахуазеи! Иаҭаххар
иара саргьы сицхраауеит.
Абгахәы  ы. Дабаҟоу иара, лассы даарушь?
Амшә. Шьҭа дааихьазар акәын, аха сасцәақәак изааит
рҳәеит, иԥырны.
Абгахәы  ы. Иԥырны уҳәоу? Иабантәааи?
Амшә. Апланета Шарԥыеҵәа аҿынтәи. Иԥыруа Асаан
ҳәа изышьҭоу иаанагазаап. Иқьала ааигәара адәҳәыԥш
аҿы итәеит рҳәеит.
Абгахәы  ы. Уԥши уара! Нас урҭгьы аныҳәахь инеиуазар
акәхап!
Амшә. Инеиргьы ҟалоит, имнеиргьы ҟалоит. Аныҳәақәа
зехьынџьара имҩаԥыргоит. Зегьы рҭаара иахьӡашам.
Аха сара, инеиуазар ҟалап сгәахәны сеиқәа ҿыц
сышьасҵеит. Иага умҳәан харантәи иааз сасцәоуп, ԥхашьароуп.
Адгьыл шәарахқәа аиқәа рышьаӡам рҳәо изыҟасҵари...
Абгахәы  ы. Аҵаа Бабаду исасцәа ныжьны макьана
дзаауам. Чеиџьыкак рзыҟаимҵаӡакәагьы иушам аныҳәаҽха.
Асҭыԥҳагьы дықәшьқьраа рымаҵ луазар акәхап.
Аамҭа баша изҳарӡуеи... Уааи ҳкәашап.
Амшә. Ишԥа, абыржәу?
Абгахәы  ы. Уазыҟаҵаӡами?
Амшә. Сазыҟаҵоуп, аха аныҳәаҿы ҳкәашар
еиӷьӡами?
Абгахәы  ы. Аныҳәаҿгьы ҳкәашеит, аха суҳәоит
мап сцәумкын. Саргьы сшыкәашо усырбарц сҭахуп. Ахә
Гәымсҭатәи амаамын ах ҭысқәа Анзор Мыушьап. Сара сзы акыр иаԥсоуп уара уажәа. Саргьы ушыкәашо
збап.
Амшә. Бзиоуп, ус иуҭаххазар.
Абгахәы  ы (абжьы ҭцаны). Амузыка!
Амузыка алагоит, Абгахәыҷи уажәы-уажә ааҵәақәа рахь ихьаԥшуеит.
Амшә зынӡа аҽаҭаӡаны икәашоит. Урҭ кәашонаҵы Амаамын
ааҵәақәа аашьҭыхны ицоит. Абгаду гәырӷьаны иччоит. Абгахәыҷы
акәашара иаҟәыҵны аинҟьара иаҿуп. Амузыка нҵәоит,
Амшәгьы
акәашара иалгоит.
Абгахәы  ы (еинҟьо, абжьы ҭцаны). Прауа! Прауа,
Шьапҟьаҟьа!
Шаҟа ирцеиааны укәашозеи, афырхаҵа!
Амшә (агәы иахәаны). Иашаны иугәаԥхама?
Абгахәы  ы. Сгәамԥхашьас иҟоузеи! Убас иԥшӡаны
укәашоит! Убас уеилҟьаны, уџьашьахәны!.. Ҳәашьак
сзаҭом!..
Амшә. Абнахьчаҩ иоуп исзырҵаз. Иара икәашарақәа
рҿынтәи ауп. Ари акәашара Бумбурдилиатәи афестиваль
аҟны даныкәашоз зегьы гыланы изеинырҟьозаарын!
Абгахәы  ы. Ҳәара аҭахума, уи ҵабыргхоит! Асеиԥш
иҟоу акәашара згәамԥхара дарбану! Насгьы, иагьа дкәашаҩ
бзиахап ихаҭа. Аха имӡакәа иҳәатәуп, уи аҵаҩ бзиагьы
дшышьҭихыз. Аҟыбаҩ злоу аҵаҩы!
Амшә. Сара соума зыӡбахә умоу?
Абгахәы  ы. Нас уаҳа дарбану! Абаҩхатәра цқьа
улоуп! Аиаша уасҳәап угәы иалымсын, аха асҵәҟьа улоуп
хәа сыҟамызт.
Амшә. Сара иҵегь акәашарақәа здыруеит. Иуҭахызар
сузыкәашап.
Абгахәы  ы. Мап, мап, иазхоит. Уи аҟара усырааԥсар
сҭахым. Ак уасҳәашан: сара сыкәашара шԥоубеи?
Амшә (иаахәыцны). Уцәгьамкәа укәашоит, аха грак
умоуп...
Абгахәы  ы. Иарбану, иҳәеишь?
Амшә. Уаныкәашо наҟ-ааҟ ухьаԥшуеит. Ус аҭахӡам.
Абгахәы  ы. Шьцылароуп уи...
Амшә. Сара сырҵаҩы – Абнахьчаҩ абас исирҵоит:
Уаныкәашо ухы умырҵыслароуп! Ииашаны иукызароуп!
Абгахәы  ы. Ишԥазури, сара рҵаҩыда схала исҵаз
ауп. Аҳы, сара сцеит. Абзиара узыҟалааит Шьапҟьаҟьа!
(Уаанӡа ицахьаз Абгаду инашьҭалоит.)
Амшә аԥсы ашьарц инатәоны ааҵәақәа шыҟам гәанаҭоит. Абжьы
ҭцаны абыбра иалагоит.
Амшә. Ааҳ, сара абзамыҟә! (Ахы иасуеит.) Аа-у, сара
гәаҟ, сара еилымга, ишԥасыхьуаз абас... Агәра шԥазгеи
Абгахәыҷы гызмал... Ишԥаҟасҵои шьҭа? Сышԥашьи...
Сышԥарԥхашьеи...
Схәыҷқәаҵәҟьагьы шҳәаркьиуаз ирысымҭеи,
арахь зегьы иара иаманы ицеит. Ааит уара агәымха...
Ааи сара аилымга... Иҟасҵарызеи?.. Рхынҳәышьас
иамоузеи?.. (Акы аагәалашәаны.) Абнахьчаҩ
адырра исҭап.
Уи дсыцхраауеит, анышә иҵазаргьы
иԥшаауеит.
(Амҿтәы иалхыу ателефон атрубка аашьҭыхны
алымҳа
инадкыланы.) Алло! Алл-оо! Абнахьчаҩ
иқьала аума сахьақәшәаз?
Сҩыза гәыраз, Абнахьчаҩ! Арыцҳара ҟалеит,
арыцҳара! Ирӷьычит аҳамҭақәа зегьы! Аа?.. Абгахәыҷы
ауп уаҳа иарбану! Ишԥа? Уахьӡа уҳәама? Аиеи, аха сара
сшәоит. Аиқәа ҿыц сышьоуп, Бумбурдилиантәи
исзааугаз,
иҟьашьыр ҳәа сшәоит ада сымаӡам.
Исышьысхуама,
аарлаҳәа исышьасҵеитеи!.. Бзиоуп нас... еилыскааит
сҳәеит... (Атрубка ықәнажьуеит, нас аиқәа ашьхра
иалагоит, акыр иадхаланы иашьнахуеит нас аҭыҩра
ахаҿы иныкнаҳаны ацара аҽазнакуеит.) Знык абарҭ снапқәа
урԥыхьашәааит амӡышәа, иусырбап сара аӷьычра
закәу!.. (Иласны ицоит.)
Гәымсҭатәи амаамын ах ҭысқәа Анзор МыАҨБАТӘИ АХӘҬА
Ахԥатәи асахьа
Иаабац асцена, аха аҭыҩра ыҟаӡам. Асцена ашьҭахьынтәи иааҩуеит
ахысбыжьқәа. «Сныжьны умцан. Суҳәоит, сымала снумыжьын!..
» – ари Абгахәҷы абжьоуп. Ааԥсара аныԥшуа иаацәырҵуеит
Абгаду, уи ашьҭахь Абгахәы  ы.
Абгаду. Ушьаҳаиҭхама уара уласы! Дҳахьӡарц акгьы
шигым умбаӡои?
Абгахәы  ы. Уаасзыԥшы уара. Еӷьуп ҳааҭгылар.
Иҳадырбало
ҳәа акгьы ҳамаӡам.
Абгаду. Ауаа рҟазшьа уара уеиҳа сара издыруеит,
ҳаишьуеит. Урҭ усоуп ишыҟоу. Гәрамгарҭас уаашьҭырхыр,
иаразнак иуеихысуеит. Ҳшьамхы ҳҽаҳаргароуп, уаҳа
ԥсыхәа ыҟаӡам.
Абгахәы  ы. Сааԥсеит, уаҳа сылшом. Абра џьара
чықьк сҽавазӡоит...
Абгаду. Аԥсҭазаара угәы ахшәазар, ишуҭаху... Сара
макьана сцалоит.
Абгахәыҷы ачықь иаватәоит. Дласны даауеит ашәақь зку Абн
а хьч
а ҩ. Уи дгәазҭаз Абгаду царц иалагоит.
Абнахьчаҩ (ибжьы акаҩҳәа иақәиргоит). Уаанҿас,
Абгаду! Уаанҿас мамзар суеихысуеит...
Абгаду шәаны иқыџь-қыџьуа иаагылоит, аԥхьатәи ашьапқәа
шьҭнахуеит.
Абгаду. Сумшьын! Џьаргьы сцаӡом, амала умхысын.
(Ишьамхнышгылоит.) Сумшьын, суҳәоит срыцҳашьа.
Абнахьчаҩ. Аԥсҭазаара уҭахуп, арахь аӷьычра уаҿуп,
ашәаргәында!
Абгаду. Акгьы сымӷьычӡеит сара. Харак сымаӡам.
Абнахьчаҩ. Уҩны узцозеи нас, харак умамзар?
Угыл абыржәыҵәҟьа!
Абгаду (игылоит). Сшәеит аиашаз... Абџьар укуп.
Абнахьчаҩ. Иабаҟоу аҳамҭақәа зҭоу ааҵәақәа?
Абгаду. Сыздыруам, сара исымгаӡеит.
Абнахьчаҩ. Иабаҟоу Абгахәыҷы?
Абгаду. Сыздыруам, исымбаӡеит.
Абнахьчаҩ. Ушьҭахь игыланы инеиуан...
Абгаду. Иҟалап, аха сара саԥхьаҟа акәын сахьыԥшуаз.
Абнахьчаҩ. Амц уҳәоит, Абгаду. Аиаша уҳәар –
уоусыжьуеит, амц уҳәар – уахьсырхәуеит.
Абгаду. Избан сзахьурхәуа? Сара исымҳәеи акгьы
шысхарам.
Абнахьчаҩ. Иазхоуп амцҳәара. Иабаҟоу Абгахәыҷы?
 бгаду. Сынҭагыланы сықәуеит ишысымбаз ала.
Абнахьчаҩ. Абгақәра агәра згаӡом. (Ишәақь нақәикуеит.)
Иабаҟоу Абгахәыҷы? Аҵыхәтәаны акәны суазҵаауеит,
иудыруаз...
Абгаду (ишәаны). Иуасҳәоит, ахақәиҭра шсуҭо ала
ажәа суҭозар.
Абнахьчаҩ. Иусҭоит ахақәиҭра.
Абгаду. Ииашаҵәҟьаны соуужьуама?
Абнахьчаҩ. Ажәа анусҭа, уоусыжьуеит, амала аиаша
ҳәа.
Абгаду инарбоит ачықь иавҵыҳәҳәо Абгахәыҷы аҵыхәа.
Уаацәырҵ арахь, Ҵыхәабаба! Уаацәырҵ сҳәеит!
Иара ииҳәо иахаҵгылаӡом, нас днеины инапала аҵыхәа аанкыланы
дахоит.
Абгахәы  ы . Уаау, уаау!.. Ишсыхьуа узымдырӡои 
Абнахьчаҩ абгахәыҷы аҵыхәа
шику асценахь иааигоит.
Нас, ишоуужьра сҵыхәа, сара џьаргьы сцап ҳәа сгәы
иҭаӡам
(Аҵыхәа ауижьуеит.)
Насгьы иудыруазааит, сара
сҟәымшәышәны сааӡоуп,
ус азныҟәарақәа срышьцылаӡам.
Абнахьчаҩ. Срышьцылаӡам уҳәама? Аӷьычрагьы
уашьцылаӡами?
Гәымсҭатәи амаамын ах ҭысқәа Анзор МыА бгахәы  ы. Акгьы змам, изыхӡым роуп иӷьычуа.
Сара аӡә итәы згартә еиԥш акы сазрыцҳаны сыҟаӡам.
Абнахьчаҩ. Нас, уара уус алаӡам аҳамҭақәа рӷьычра,
ус акәу?
Абгахәы  ы. Сусыс иалоузеи? Иабатәи ҳамҭоу! Иабатәи
ӷьычроу?! Схы иҭам, сгәы иҭам. Уаҳа абри сара сҿы
уаламцәажәан.
Абнахьчаҩ. Шьапҟьаҟьа адырра снаҭеит, ахара
зыднаҵогьы уара уоуп, Ҵыхәабаба. Уааласны иуҳәар, уара
иузеиӷьуп. (Ашәақь нақәикуеит.)
Абгаду. Излазбо ала аус дуқәа шәымоуп. Сара сцап,
сышәԥырхагахом. (Ацара аҽазнакуеит.)
Абгахәы  ы (Абгаду ахь). Ишԥеилкаатәу «сара сцап»
Ишԥыкәу ушцо?
Абгаду. Шәара шәхатә усқәа шәымоуп, саргьы исымоуп
схатәы.
Абнахьчаҩ. Сара уи шоусыжьуа ала ажәа сҭихьеит.
Абгахәы  ы. Исзеилкаауам, избан?
Абнахьчаҩ. Избанзар, ԥсыцқьала иаҳәеит...
Абгахәы  ы. Иарбан иаҳәаз, агәымха?!.
Абгаду. Уҵыхәа бабаӡа иахькылҳәҳәоз исырбеит.
Сара исымҳәаргьы иара ихаҭа ибон.
Абгахәы  ы. Шаҟа исцәымӷузеи ацәгьаҳәара! Фуф,
ацәарӡга!.. Убз уҿы иҭамгылаӡо, иуҟазшьоузеи?.. Уца наҟ,
сыблақәа урхымгылан...
Абгаду. Сара иара усгьы ацара сгәы иҭоуп... (Ацара
аҽазкуа.) Уусқәа маншәалахааит, Ҵыхәабаба!
Абгахәы  ы. Уааӡырҩи... (Инахьӡаны алымҳаҿы.)
Амаамын
ахьыҟоу здыруеит. Сара сыда ахаангьы иузыԥшааран
уҟаӡам.
Абнахьчаҩ. Закәызеи уа шәызлацәажәо? Уцозар
уца, Абгаду.
Абгаду (иаахынҳәны). Цашьас исымоузеи, ҳаҭыр дуӡӡа
зқәысҵо Абнахьчаҩ ухаҵкы... Суҳәоит, суашьапкуеит,
иоужь Абгахәыҷы. Харак аманы иҟаӡам, ирыцҳашьа. Иаҭ
ахақәиҭра.
Абнахьчаҩ. Аиаша санаҳәар иаусыжьуеит, иҟанаҵазгьы
усҟан ианасыжьуеит. Мап анакәха, ашьацҳәа
инасыркуеит, уа иаҿатәазааит ҽаанынӡа.
Абгахәы  ы. Ҟауҳ! Аԥхын дуӡӡагьы ара саҿатәазаауама?..
Уи гәаҵәажәпароуп, рыцҳашьарадоуп... (Иҽхарҵәуеит.)
Ма исхароу акрыҟандаз... Сзыхҟьаз ҳәа сзымдырӡо...
Абгаду. Суҳәоит Абнахьчаҩ, ирыцҳашьа. Иумбаӡои
агәы ԥжәаны ишҵәыуо?.. Иӷьызкны иԥсыр ауеит, амалагьы
агәы ԥшқоуп.
Абнахьчаҩ. Аушьҭышьас исымоузеи?! шықәс Ҿыц
ааины иааҳадгылеит, ахәыҷқәа ракәзар еизахьеит, арахь
аҳамҭақәа ыҟаӡам. Закә ныҳәоузеи, ҳамҭада... Ашәарахқәа
ирызгәаашт ахәыҷқәа, реиҩызарагьы аҵыхәтәа
ԥҵәашт. Мап, иаусышьҭуам аҳамҭақәа ҳауаанӡа.
Абгаду. Ус акәзар... Исараӡа сара. Абгахәыҷы! Иугәаларшәа
аҳамҭақәа ахьыҟоу. Аҳы, цқьа уаахәыци... Издыруада
абнахьчаҩ уицәыԥхашьозар, сара слымҳаҿы
иҳәа. Изгаз ҳәа акрудыруазар ма сара исаҳәа, хәыҭхәыҭла.
Абгахәы  ы. Шаҟа уҟәышузеи, аԥсыцәгьа... (Абжьы
ҭганы.) Акгьы шысзымдыруа шәасҳәахьеит сара. Саушәыжь!
Иҳаш-ҳашуа иааԥсаха иааиуеит Амшә. Абгаду иҩны ицоит.
Амшә (Абгахәыҷы гәаҭаны). Абар, аӷьыч гызмал!
Абар сжьаны аҳамҭақәа згаз! Иааг арахь, иааг! Иааг абыржәыҵәҟьа
аҳамҭақәа!
Абгахәы  ы. Аҳамҭақәа уара ухаҭа иуамхафеит,
арахь сара исықәуҵеит аԥхамшьа! Аламысда: заҟа
иҽеимзеи
ухымҩаԥгашьа.
Гәымсҭатәи амаамын ах ҭысқәа Анзор МыА мшә. Сара соума иламысдоу, аԥхамшьа гызмал уара!
Арахь сара исықәуҵарцгьы уаҿуп ацәарӡга! Сыгәра ганы
ашәарах еизыргаз сырҭеит, уара уаалаганы исцәуӷьычит.
Схәыҷқәаҵәҟьагьы агьама дмырбаӡакәа сахӡыӡаауа
иҵәахны
исыман. Уара?..
Абнахьчаҩ. Угәы ԥумжәан, Шьапҟьаҟьа. Уара хара
шумам агәра згоит. Еилкаауп Абгахәыҷы ишаусу иҟалаз
зегьы. Еиӷьуп усыцхраа. Уааи.
Абнахьчаҩи Амшәи еицхырааны
Абгахәыҷы ацәҟьа иадыркуеит.
Шьҭа убра уаҿатәаз.
Абгахәы  ы. Исыхьхуеи, саҿатәазаауеит...
Амшә. Уауҳашьҭран ҳаҟаӡам.
Абгахәы  ы. Соушәмышьҭыр шәабацо! Хара шсыдым
анааилышәкаалак, шәхала соушәыжьуеит. (Абжьы
ҭганы.)
Сара агәра згоит аиаша аиааира шаго!
Амшә. Нас сара исамхафаҵәҟьеит ҳәа угәы иаанагома
уара?
Абгахәы  ы. Иуамхамфазаргьы ахьчашьа уақәымшәеит.
Угьылдызуа акәашара уаҿын.
Амшә. Мшәан, акәашара салазгалаз уара уами!
Абгахәы  ы. Ҳаицыкәашар сҭахын, уи бааԥсыс иаҵоузеи?!
Насгьы угәуҽанысҵеит, аӡәы иуцәимгааит ҳәа
уасҳәеит, аха уара... Ажәеиԥшьаа ибоит сара акгьы шысхарам.
Ижәдыруазааит исзыжәуа шыгәнаҳароу.
Амшә (агәы ԥшаауа). Сҩыза гәыраз, Абнахьчаҩ! Сгәы
ԥшаауеит. (Аҵәыуара иамханакуа.) Ирыцҳасшьоит ихәыланакааит.
Абнахьчаҩ. Иарбану?
Амшә. Абгахәыҷы мыжда... Харада ахара адаҳҵошәа
збоит. Иага умҳәан сара исхароу рацәоуп.
Абгахәы  ы. Аа, иуаҳауама? Иуаҳауама Абнахьчаҩ,
Шьапҟьаҟьа
иаҳәаз? Иҟалаз иара ишахараз иақәшаҳаҭхеит.
Абнахьчаҩ. Иарбану уара иухараны иуԥхьаӡо?
Амшә. Акәашара самханагалацәан...
Абгахәы  ы. Аицкәашара ҳаҿын. Нас шәазхәыци,
акәашареи
аӷьычреи сзеилагӡарызу?
Абнахьчаҩ (даахәыцны). Ус анакәха, Абгахәыҷы
амала
иҟаӡамызт.
Амшә. Иҟалап. Уи сазымхәыцӡацызт. Уара уда иҟадаз?
Абгахәыҷы ҿнаҭӡом.
Иҳәа уара мцахәыцәа!
Абнахьчаҩ. Иҳәа уоуҳажьыр уҭахызар.
Абгахәы  ы. Исҳәар сақәӡуоу сыздыруам...
Амшә. Иҳәа! Иҳәа акрудыруазар.
Абнахьчаҩ. Ҩызак иаҳасабала суҳәоит, уҳацхраа.
Ахәыҷқәа ҳамҭада инумыжьын.
Абгахәы  ы. Ҩызак иаҳасабала!.. Уи даҽакы иамусуп.
Аха исҳәеит ҳәа изхәарҭоузеи, арахь иауужьҭхьеитеи.
Абнахьчаҩ (даахәыцны). Абгадугьы ыҟан ус анакәха!
Амшә. Ахаҭа убама?
Абгахәы  ы. Ашьҭақәа аргама избеит. Уи моу иҩны
ишцоз снахьыԥшит, уара уҿынтәи санықәҵҵәҟьа.
Амшә. Ҳаи, абна иацәымӷхааит! Ҳаи, усҟан иаасоуҳәазҭгьы...
Абгахәы  ы. Иуасҳәарын, ас аӷьычра шыҟалаз здыруазҭгьы.
Амшә. Ҳаи, агәымха, Абгаду!..
Абгахә  ы. Соушәыжь шьҭа.
Амшә. Ушԥауҳмыжьуа рыцҳа, харада уҭакны уҳамоуп.
(Абгахәыҷы аунажьырц аҿынанахоит.)
Абнахьчаҩ (ибжьы ҩыҭцаны). Уҽаанкыл, Шьапҟьаҟьа!
Амшә аҽааннакылоит.
Умыццаклан. (Абгахәыҷы ахь.) Иабагеи Абгаду ааҵәақәа?
Абгахәы  ы. Уи сара исыздыруам. Абгаду иҟанаҵо
сара исанаҳәома! Соушәыжь, сара издыруаз зегьы сҳәеит.
Гәымсҭатәи амаамын ах ҭысқәа Анзор МыА бнахьчаҩ. Уа уҿаҳәазааит, агызмал!..
Абгахәы  ы (абжьы ҭцаны). Ус сызныҟәара иашам.
Закәызеи ра шәызҿу? Ԥсыцқьара иатәым ас ахымҩаԥгашьа!
Ишәмаҳаци уара, адемократиа шыҟалаз?! Сара
сашшуеит! Апрокурор иҟынӡагьы снаӡоит! Ас инсыжьраны
сыҟаӡам! Избан абас зысзыжәуа?..
Амшә (аҵәыуара иамханакуа). Сҩыза гәыраз! Ирыцҳауп,
иара иахараҵәҟьамзар. Ԥсыцқьала иадыруаз зегьы
аҳәеит. Абгаду анышә иҵазаргьы алымҳацәқәа ирынкны
сара иузаазгоит. Ари ауҳажьып.
Абнахьчаҩ. Башаӡа ирыцҳаушьоит. Уи закәыҵәҟьоу
сара иаҳа издыруеит. Аҳабла зегьы азашшуеит кәтышьаҭра
ннажьуам ҳәа.
Амшә. Ҟоҳ! Афасааит! Усҵәҟьа аԥсы цәгьоуп ҳәа
сыҟамызт.
Ииашамкәа агәра рымгозар ауаа?
Абнахьчаҩ. Ишԥаиашам. Ажәлар рҿы икылганы
аусгьы
рыӡбхьеит.
Амшә. Нас?
Абнахьчаҩ. Ашьра ақәырҵеит.
Амшә. Ҳаи, ацәарӡга! Убранӡа инеиртә гәаҟрас изыниазеи?
Абнахьчаҩ. Аԥсыцәгьара.
Амшә. Нас аԥсы зланхазеи?
Абнахьчаҩ. Убри уара уеиԥш гәыразык аҳәара иҟаиҵаз
иаххәыцны иоурыжьит.
Амшә. Нас уи ашьҭахьгьы аҽамырҽеиӡеи?!
Абнахьчаҩ. Аухаҵәҟьа инкылсын, зымшала иаурыжьыз
икәытҵара инҭалан, икәытқәа иреиҳаз аарылԥааны
иагеит.
Амшә (игәааны). Ҳаи, аламысда зынӡа ибжьысхьазаап.
Иҭакызааит... Уа иҭаԥсааит, ацәарӡга!
Абнахьчаҩ. Уара баша аамҭа умырӡын. Абгаду ахьыҟазаалак
икны иааугароуп. Урҭ рус еивҵамкәа иҟаӡам.
Амшә. Уи сара избап.
Абнахьчаҩ. Уласы, уласы аныҳәа ааигәахеит, арахь
аҳамҭақәа ыҟаӡам.
Амшә. Аҳ, абжьысқәа, абна шәацәымӷхааит! Иааҟарҵазеи!
Ҳаазықәдыршәазеи! Сышԥаршьи, сышԥадырԥхашьеи!..
Абнахьчаҩ. Алақмар нас иуҳәалап. Уҳәарычаруа
акәымкәа, Уласны уца.
Амшә. Сгәы ԥыжәжәоит... Сгәы... (Иҩны ицоит.)
Абгахәыҷы абжьы ҵәыҵәӡа ашәак цәырнагоит, аха иазынамгӡакәа
иҟрым-ҿрымуа иааҟәыҵуеит, нас ҿыц иналагахуеит.
Абнахьчаҩ. Даара угәы алаҟазар акәхап, ашәакгьы
уҳәарц уаҿуп.
Абгахәы  ы. Протест ашәоуп сара исҳәо. Сышнеиуа
акрыфарагьы саҟәыҵуеит. Усҟан ашәарахқәа зегьы шәара
ишәҿагылоит, соушьҭразы иқәгылоит. Иумбари шәызлаԥшраны
иҟоу закәхо!..
Абнахьчаҩ. Иуфо уаур иуфашт, аха иузҭода! Ашәарахқәа
уара узыҳәан рыҽдырааԥсарым, аха уԥс хәҷы
наухшәар иагьа игәырӷьап аҳабла ркәытқәа. Узҿу уаҟәыҵны
аҳамҭақәа ахьыҵәаху угәалауршәар иаҳа иузеиӷьхап.
Абгахәы  ы (иҵәаауа). Уаау, уаау... Сара акгьы
сымгаӡеит,
акгьы сыздыруа-аам...
Абнахьчаҩ. Хә-шәымҭак аҿҳәара усҭоит. Саагьежьаанӡа
иугәаламшәар упҟара салагоит. Иуаҳама? (Дцоит.)
Абгахәы  ы. Сумпҟакәа, сааӡара уадыԥсылазаап!
Уаау сара хәаша... (Абжьы ҭцаны зны ишәаҳәоит, зны
иҵәаауеит.)
Иааҩуеит ашәа хаак. Ари А с  ы  ҳ а лоуп, ашәа шылҳәо даацәырҵуеит.
(Ашәаҳәара иаҟәыҵхьоу, аҽрыцҳатәӡаны аҳәҳәара иалагоит.)
Шәсыцхраа! Уаҩ шәыҟаӡами уара, шәсыцхраа!
Гәымсҭатәи амаамын ах ҭысқәа Анзор МыА с  ы  ҳ а. Иҟада ара?
Абгахәы  ы. Сара соуп, Асҭыԥҳа! Сыԥсы баԥшәмаха!
А с  ы  ҳ а. Унан, Ҵыхәабаба! Узыниазеи уара арыцҳа?
Абгахәы  ы. Арыцҳараҵәҟьа саниеит Асҭыԥҳа.
Бансыцымхраагьы
аргамаду сҭахеит.
А с  ы  ҳ а. Иҟалазеи?
Абгахәы  ы. Ашьацҳәа сакит скагәаны. Аныҳәахь
сцап ҳәа сахьаақәлаз ишыббо абас срыцҳахеит.
А с  ы  ҳ а. Ишԥаузгәамҭеи уара рыцҳа, ашьацҳәа?
Абгахәы  ы. Амахә ықәын, иҵәахны. Изыргылаз
ихаҭа даҿашәааит ҳәа баҳааит!.. Бсыцхраа, сшьапы хәрит.
А с  ы  ҳ а. Исылшозеи? Иҟасҵарызеи?
Абгахәы  ы. Абри ашаха бааханы иҿжәа. (Илнарбоит.)
Н убри адаҷ ԥыртлатәуп. Бхы бамеигӡан абааԥсы...
Сыԥсы анеиқәбырха адәы сықәуп бара бзы, бааццакы.
А с  ы  а. Уцхыраара сазыхиоуп, аха исзеилымкааит
изахьӡу адаҷ.
Абгахәы  ы. Закәызеи бара ибзеилымкааз... (Илнарбоит.)
Абар абри ауп. Аха зны абри ашаха баха.
Асҭыԥҳа ашаха аанкыланы дахарц далагоит, аха амч шлымам
лныԥшуеит.
Баха, бымч бамеигӡан...
Ас  ы  ҳ а (еиҭа дахо). Сеигӡаӡом, аха исылшаӡом,
Ҵыхәабаба...
Абгахәы  ы (игәамҵны). Закәызеи бара акгьы былаӡамкәа...
Ашахаҵәҟьа цқьа ибызкуам.
А с  ы  ҳ а. Сымч маҷуп, Ҵыхәабаба. Ишԥазури салхызар
асы?..
Абгахәы  ы. Бынкаӡыҭ бышцо ауп ибықәнаго,
ашәаҳәарада
акгьы злам... Акыр сықәзар дыснымиози
мчык змоу. Бнаскьа наҟ.
А с  ы  ҳ а. Маҷӡак иаачҳа. Лассы дааиуеит сабду –
Аҵаа Бабаду. Игәы разуп, амч дазрыцҳам – уеиқәирхоит.
Абгахәы  ы. Аҵаа Бабаду лассы дааиуеит бҳәама?
(Алахь еиқәҵаны.) Акгьы сыхьуам, убри саницәца...
Иааҩуеит абжьқәа: «Сара акгьы сымгаӡеит... Усмысын...». Ари Абгаду
абжьоуп. Иаацәырҵуеит АбгадуиАмшәи. Амшә Абгаду ахәлымшәы
ҵкаа иакуп, асцена агәҭаҿы иагәҭасуеит. Абгаду каҳауеит.
Амшә. Угыл.
Абгаду еихоит, аха агылара ацәыуадаҩуп.
Угыл сҳәеит.
Абгаду ҩагылоит.
(Абгахәыҷы ахь.) Шьҭа иҳәеи аԥхьан
узлацәажәоз.
Абгахәы  ы (уамашәа иабазшәа). Иарбану сызлацәажәоз?!.
Амшә. Абгаду аҳамҭақәа шагаз атәы.
Абгахәы  ы. Уи аҩыза сҳәакәым, сыхгьы иҭасмыршәацт!
Амшә (игәааны). Иуҳәаз еиҭаҳәа уара амӡышәа.
Абгаду. Иакәым ак уамхамҳәазааит, Ҵыхәабаба.
Абгахәы  ы (Абгаду иаҳартә иныҵакны). Уара иуқәнамго
акгьы ыҟаӡам, аха... (Абжьы рдуны). Сара избаз
ашьҭақәа роуп. Насгьы иҩны ишцоз снахьыԥшит. Абри
ауп сара исҳәаз.
Дааиуеит Абнахьчаҩ.
Абгаду. Иара уигьы ҳәашьас иумааз? Аҭыҩра ааигәарагьы
сыҟаӡамызт сара!
Абгахәы  ы (зегьы ираҳартә). Иашоуп, уҟаӡамызт.
Аха сургәаан азы исҳәеит. Сымацара сынужьит, арыцҳара
санақәшәа. Уара қьаф уа абна улоуп, сара ара сымлашьуа
ацәҟьа саҿатәоуп аныҳәамшха.
Абнахьчаҩ (дгәааны). Саб иԥсаныс шьҭаҵәҟьа сшумеигӡо.
Иҳәа аиаша, Абгаду акәу уара уакәу изгаз? (Ишәақь
Абгахәыҷы инақәикуеит иара шәаны, аҽреиџьны инатәоит.)
Гәымсҭатәи амаамын ах ҭысқәа Анзор МыА бгахәы  ы. Аиашаҵәҟьа сҳәозар.. Аиашаҵәҟьа
шәҭахызар...
Абгадугьы иамгеит, саргьы исымгеит. Изгаз
даҽакуп.
А  ааБабаду дласны дааиуеит.
А  ааБабаду. Иҟалазеи абааԥс! Ҳазшьыда? Ҳаимызҵәада?
(Амшә ахь.) Баша сышԥауқәгәыӷуаз Шьапҟьаҟьа.
Иухьзеи, ахәыҷқәа рхәы узымхьчо аҿынӡа умчыдахама?..
Амшә (ахы ҵарҟәыланы иаагылоит). Аԥхашьара сакны
сагоит, аха исыхьгәышьеит...
Абгахәы  ы. Аах иааҳазнаузеи! Закәытә хынҭаҩынҭароузеи
ҳазланаҵаз!..
Абгаду. Иҳәа уара изгаз. Уаҳа царҭа ахьҳамам умбаӡои…
Мамзар сара исҳәоит.
Абгахәы  ы. Амаамын. Гәымсҭатәи амаамын ауп
изгаз.
Сара схаҭа избеит.
Амшә. Уи закәыхзеи ҳабнаҿы ицәырҵыз? Амц уҳәозар?
Абгахәы  ы. Шәара зегьы шәнеиԥхьашьышьаа
снашәхагылааит
мцык налаҵаны исҳәозар!
Абгаду. Саргьы сшаҳаҭуп. Иара ахаҭоуп.
Абнахьчаҩ. Нас уажәраанӡа изышәымҳәазеи?
Абгахәы  ы. Ҳаршәеит. Сара иамысхуеит ҳәа салаган,
аха иара аҽырцәгьаны абас ҿаанаҭит: «Ҳара хышәҩык
ҳреиҳауп, сыцәгьа анаауҳәа бгашьҭра шәыҟамкәа
шәынсырҵәоит
». Абас анаҳәа, саргьы сшәеит. Сыҵырҟьа
исышьҭоу
сзымхошәа, даҽа ӷацәақәак зсырҳарызеи
сгәахәт.
Абнахьчаҩ (Абгаду ахь). Нас уаргьы уацәшәама?
Абгаду . Саргьы нас... Абгахәыҷы ас аҿы ҭыӡәӡәаа
ианацәажәа,
ных ных сгәахәит. Аҽалагалара ишаԥсамыз
збеит. Амала исҳәеит сара: «Уара ламыс умауааит ахәыҷқәа
рҳамҭақәа аарымкәкәааны ишԥоуго» сҳәеит. Аха
сыгәхьаа акуазма, ус аҳәеит: «Сшәықәжьцәааит ахәыҷқәагьы
шәаргьы». Еес, инықәҳа ицеит.
Амшә. Ҳара ҳазгьы убасҵәҟьа аҳәану!
Абгахәы  ы. Еицәоугьы аҳәеит, аха уи сҿы иақәнарганы
исызҳәом. (Абнахьчаҩ иахь.) Шьҭагьы соуумышьҭӡои,
Абнахьчаҩ?
Абнахьчаҩ. Иабацарыз Амаамын? Угәы ишԥаанаго?
Абгахәы  ы. Гәымсҭаҟа ицазар акәхап, аҩныҟа.
Уаҳа иабацарыз.
А  ааБабаду. Ишԥааури нас. Абнахьчаҩ ухаҵкы?
Ашықәс Ҿыц абар ҳашәхымс иаахыҵуеит, ахәыҷқәа ракәзар
иаҳзыԥшуп. Амаамын ҳәа шәызҿу акәхап абрахь
санааиуаз
ҳааиҿаҳаит, сшабазҵәҟьа иааҳәны иҩит. Аха
акгьы акны исымбеит.
Абгаду. Иафахьазар акәхап.
Абгахәы  ы. Ишԥа уара, ҳалымкаау?
Абнахьчаҩ. Ҳалымкаа уҳәама?! Ус анакәха шәаргьы
шәыбыз алоуп, ахәымгақәа! Сцәа ианыруеит араҟа ҩысҭаарак
шыҟоу. Амаамынқәа аӷьычра здыруа ирышьҭрам...
А с  ы  ҳ а (аҵәыуара дамханакуа). Аҵаа Бабаду, џьара
ак ӡбатәуп. Ас агылара ҟалом, – ахәыҷқәа ҳзыԥшуп.
Асцена аганаҿы иаацәырҵуеит Амаамын.
(Уи лылаԥш иҵашәоит.) Абан, абни акәзар, Бабаду?
А  ааБабаду (уи аагәаҭаны). Абар иара! Иара ахаҭа!
Ишәкы! Ишәкы уара...
Амаамын Аҵаа Бабадуи Асҭыԥҳаи ирыцәшәаны иҩуеит, аха амшә
уи лкагәа иакуеит.
А  ааБабаду. Иҳәа амӡышәа! Иабаҟоу аҳамҭақәа?
Амаамын. Исҳәаӡом. Издырует, аха исҳәаӡом.
А с  ы  ҳ а. Избан изумҳәо.
Амаамын. Избанзар, шәара шәыбзиаӡам. Аныҳәа
бжьышәхырц шәаҿуп, ахәыҷқәа рҳамҭақәа рцәыжәгарц
Гәымсҭатәи амаамын ах ҭысқәа Анзор Мышәыӡбеит. Насгьы ашәарахқәеи ахәыҷқәеи еишәырсыр
шәҭахуп. Шәыбзиаӡам шәара!
Абнахьчаҩ. Иуазҳәада уара ус?
Амаамын. Исазҳәаз иазыжәуазеи? Аус злоу аҳамҭақәа
урҭ рнапаҿы иҟамлароуп.
Абнахьчаҩ. Уара ииашаҵәҟьаны агәра угома, Аҵаа
Бабадуи Асҭыԥҳаи аҳамҭақәа ртәыртәырц ишаҿыҵәҟьоу?
Амаамын. Агәра зымгозҭгьы иӷьычны изгарымызт.
Урҭ рыгәҭакы бааԥс анеибырҳәоз злымҳақәа рыла изаҳаз
исарҳәеит.
Абнахьчаҩ. (Абгадуи Абгахәыҷи рахь). Шәара шәоума
Аҵаа Бабадуи Асҭыԥҳаи бааԥсқәоушәа Амаамын
агәра азыргаз?
Абгаду. Усс иҳамоузеи џьбеит!.. Хаҭала сара даара
пату рықәсҵоит, рыгәрагьы згоит Асҭыԥҳаи, Аҵаа Бабадуи.
Абгахәы  ы. Иаҳамбаз иаҳмаҳаз ҳәашьас иҳамоузеи?!
Ишьҭагәаны ианышәк ахы арқьиарц иаҿуп Амаамын
мӡышәа! Ааи, ааи... Иԥхоумшьаӡои уара ахәыҷқәа рхәы
аӷьычра ухы иахьаҭәоушьаз?! Ԥу, ацәарӡга!
Амаамын (иаҳәара азымдыруа ишанханы). Акгьы
сзеилкаауам... (Абгадуи Абгахәыҷи рахь.) Шә шәакәӡами
нас Аҵаа Бабадуи Асҭыԥҳаи рзы бааԥсрас иҟоу зегьы
сазҳәаз? Шәара шәакәӡами аӷьычра сазыҟазҵаз?.. Измааноузеи
уажә шәызлацәажәо?
Абгахәы  ы. Иубзузеи, убз ҭахырҵәааит...
Абнахьчаҩ. Иазхоуп шьҭа, аԥсымцқьа Ҵыхәабаба!
Уаргьы мцымзар ак уҳәом, Абгаду. Шьҭа еилкаахеит абарҭ
аԥсы қымқымқәа шракәу ацәгьоура узыруз. Уара иурӷьычны
нас дара иртәыртәырц, абри акәын ргәы иҭаз.
Аха иахьумыгӡеит. Иахьа ныҳәоуп ҳрылакьысрым, аха
инымҩасыр ҳаицәажәақәарц ҳаҟоуп.
Амаамын. Сара ахәыҷқәа рныҳәа бжьырхуеит
анырҳәа,
рыгәра згеит. Абзиа ҟасҵозар ҳәоуп изызгәаӷьыз
аӷьычра. Сара ахаангьы сымӷьычӡацызт. Иаасзырузеи...
Шьҭа цәас исхоузеи зегьы шәҿаԥхьа?.. (Аҵәыуара
иамханакуеит.)
А  ааБабаду. Угәы умырԥшаан, Амаамын. Абгадуи
Абгахәыҷи бзиак иашьҭоу шракәым зегьы еицаадыруеит.
Уара абзиа уашьҭан, иагьынаугӡеит.
Амаамын. Абзиа сашьҭан, аха, сыздырӷьычзеи; абас
ахьыӡ бааԥс схылартә сзыҟарҵазеи?
Абнахьчаҩ. Аӡәгьы аӷьыч ҳәа узиҳәаӡом. Дара роуп
жәытәнатә аахысгьы уи иаҿу.
Амаамын. Рҩызарагьы сыдыргалан сақәшаҳаҭхеит...
Аха уажәынахыс уи мап ацәыскуеит сара, ишәаҳауама,
ахәынгақәа, мап шәцәыскуеит. Саҭашәымҵан, даду Аҵаа
Бабаду! Асҭыԥха ԥшӡа! Сара ибааԥсны сшәызхәыцит, аха
иахьа инаркны бзиа шәызбалоит. Саҭашәымҵан! Ах,
сышԥадырԥхашьеи...
А с  ы  ҳ а. Уара абзиа ҟауҵеит Амаамын. Уаҭаҳҵарым.
Иҭабуп ҳәагьы уаҳҳәоит аҳамҭақәа ахьумырӡыз.
А  ааБабаду. Ҳара иаабоит уара угәы шыразу, абзиа
ушашьҭоу, ахаҵарагьы шулоу. Иахьанахыс ҩызас ушьҭаҳхуеит,
ес ныҳәа уааҳаԥхьалоит.
Абнахьчаҩ. Афырхаҵа Амаамын! Уҟазшьақәа сгәаԥхоит.
Иабаҟоу аҳамҭақәа?
Амаамын . Ара ааигәа, аԥсаҵла ихәныганы исҵәахит
аӡәгьы имбарц.
А  ааБабаду. Уца. Уласны иаҳзаага!
Амаамын. Уажәыҵәҟьа. (Иласны ицоит.)
Абнахьчаҩ (Абгадуи Абгахәыҷи рахь). Нас, иахышәҳәаауазеи
шәхымҩаԥгашьа?
Абгаду ахы ҵарҟәны
иаагылоит,
Абгахәыҷгьы уи гәаҭаны иаргьы
ахы ланарҟәуеит.
Зҿышәымҭуазеи?
Гәымсҭатәи амаамын ах ҭысқәа Анзор МыА бгаду. Иаҳҳәарызеи... Сыԥхашьаны сыԥсуеит.
Абнахьчаҩ. Уԥхашьом аха, иухьша уцәа иалашәахьеит
азы ушәаны уԥсуеит, амцқьа. Ас ада ҽырҽеишьак
уҽузақәмыршәозар, ҳабнаҿы усымбароуп уаҳа. Уанаанхагьы
бзиак уазымԥшын. (Ишәақь аирбоит.) Абри узыԥшуп.
Абгахәы  ы (ишәаӡыӡо). Саргьу? Саргьы сушьуану?
Абнахьчаҩ. Еицәоу уқәнагоуп, уара зегьы еиқәзырҽаҽаз.
Абгахәы  ы. Ус анакәха, сҭахеит, слахьынҵа мыжда
ӡбоуп. Ажәак сҳәар сҭахуп, иҟалома?
А  ааБабаду. Ирҳәа Абнахьчаҩ.
Абнахьчаҩ. Иҳәа.
Абгахәы  ы. Сразҟы шәыӡбеит избагәышьоит. Аҳамҭагьы
шьҭа ишысҿаҵахәым агәра згеит. Сшәымшьыр
уеизгьы ижәуам, аха сшәыҳәоит аказы. Анышә санашәҭо
аҳабла азааигәара сышәжы, насгьы кәтыҵра бзиак ахьыҟоу
ахь схы рханы.
А  ааБабаду. Иахьа ныҳәоуп, аӡәгьы ҳилакьысӡом,
у иаԥуп. Анаҩстәи улахьынҵа инапы ианаҳҵоит
Абнахьчаҩ.
А с  ы  ҳ а. Суҳәоит, Абнахьчаҩ, шәаламкьысын аныҳәашьҭахьгьы,
ирыцҳауп.
Абнахьчаҩ. Уаҳа ас ацәгьаршрақәа ирыламгозҭгьы
сыркьысуамызт, аха арҭ бжьысқәоуп. Аиҳараӡак
Абгахәыҷы.
Ишәмаҳаи иаҳәаз ауасиаҭ. Акәтыҵрахь ахы
рханы
ижызар аҭахуп. Нас абри агәра злазгари?
А с  ы  ҳ а. Ус иагьа иҟазаргьы ирыцҳауп. Знык ауп
аԥсҭазаара анраҭәашьоу. Иԥсыр уаҳа иааӡом. Сара сакәзар,
ааԥынраз сӡыҭуеит, аха иааиуа аӡынраз еиҭа сыԥсы
ҭалахуеит. Аха дара...
Абнахьчаҩ. Рыҽдырҽеиуазар ҳрылакьысуам, дара
ирҳәо ҳазыӡырҩып.
А  ааБабаду. Абгадуи Абгахәыҷи! Зҵаарак сымоуп
шәара шәҿы.
Абгаду, Абгахәы  ы (еицҿакны). Ҳаузыӡырҩуеит,
ухаҵкы!
А  ааБабаду. Изышәҭаххазеи абас аус хәымга аиҿырцаара?
Ишәзырҟаҵазеи?
Абгаду. Иаҳзырҟаҵахзеи, ҳгәааит...
А  ааБабаду. Шәзыргәаазеи? Шәзыргәаада?
Абгаду. Шәара зегьы.
А  ааБабаду . Избан?
Абгаду. Избанзар ҳашәҭахым.
А  ааБабаду. Ус шакәу злашьақәшәырӷәӷәо ишәымоузеи?
Абгаду. Иҳамоуп.
А  ааБабаду. Нас ишәҳәа.
Абгахәы  ы. Сара исҳәоит.
Абнахьчаҩ. Уара зны уаангыл. Иуеиҳабу дцәажәоит
иараӡа.
Абгахәы  ы (хырхәаны). Саҭамзааит!..
Асҭыԥҳа. Ижәбома?! Ижәбома?! Саҭамзааит аҳәеит.
Аамсҭашәара алоуп. Ус анакәха, зынӡа ибжьымсӡацт, уи
гәаҭатәуп, иааӡатәуп.
Абнахьчаҩ. Ҳазхәыцп Асҭыԥҳа. Ирҳәо ҳаҳап уинахыс
ҳрышьклаԥшлап, ирхымҩаԥгашьахо аабап. (Абгаду
ахь.) Ажәа умоуп Абгаду. Уҳазгәааны узыҟоузеи
нас?
Абгаду. Шаҟа ҵуазеи Ашықәс Ҿыц аныҳәақәа мҩаԥыжәгоижьҭеи,
аха ҳара ҳаашәԥхьаӡом. Шаҟа шәшозеи
аҳамҭақәа, аха ҳара акгьы ҳашәҭаӡом. Абарҭқәа зегьы
рызгәаауп. Убри азоуп ацәгьаҟаҵара ҳзаҿугьы. Ҳаашәыдышәкылазҭгьы:
иҟашәҵо ҟаҳҵарын, иеилашәҵо ҳхы
алаҳархәрын, ахәыҷқәагьы бзиа ҳарбарын, ҳаиҩызцәахарын.
А шәара еснагь шәҳагәҭасуеит.
Гәымсҭатәи амаамын ах ҭысқәа Анзор МыА бнахьчаҩ. Еилкаауп. Шьҭа уаацәажәа, Абгахәыҷы.
Иҳауҳәозеи уара?
Абгахәы  ы. Исҳәахуазеи... Абгаду иаҳәаз ҵабыргуп.
Шәара
аџьџьаҳәа шәгәырӷьо аныҳәақәа мҩаԥыжәгоит,
ашәа шәҳәоит, шәкәашоит, ҳара ҳгәы ҳҭаҵәуо, ҳамлашьуа
абна
ҳалоуп. Ҳатәажәбом, ҳашәҭахым. Иашоума асеиԥш
ҳазныҟәара?
Абгаду. Иҳаҩсыз аныҳәазы Ажьа шәыргәында аашәԥхьеит.
Иқәшьқьраа акәашарагь иаҿын рҳәеит. (Абгахәыҷы
ахь.) Иахьӡузеи иакәашоз?
Абгахәы  ы. Фокстрот. Изыкәашозеи ҳҳәом ҳара.
Аха аҵәы ҳалнахуан, ақьышә ҳақәҵаны ҳаршәуан, ҳцәа
хыхуа ицәажәон аԥаҵақәа кьакьаӡа. Уи ҳара ҳгәы ҳнархьуеит.
Абгаду. Ҳара хазлеицәоузеи?
Абнахьчаҩ. Шәгәалақәа рацәазаап...
Амшә. Аиаша ҳҳәозар, иара ҳара иҳагугьы рацәоуп.
Ирҳәо ҵабыргуп: рыгәхьаа анаҳамк ацәгьарахь рхы дырхеит.
Иааӡатәуп.
Абнахьчаҩ. Рхымҩаԥгашьа ҽеизҭгьы иааҳаԥхьалон.
Аха, иаҳҳәап, ажәытә шәыграқәа зегь ааҳхаршҭны,
ҳаилазаара
шәалаҳҵар – шәыҽшәырҽеиуоу?
Абгаду. Ус ҳзыжәуандаз, уаҳа иаҳҭахыз. Иаашәҳәо
зегь ҟаҳҵалон. Ҳхы бзианы имҩаԥаагалон.
Абнахьчаҩ. Абгахәыҷы, иҳауҳәозеи уара?
Абгахәы  ы. Абгаду иаҳәаз саргьы исҳәазшәа шәыԥхьаӡа...
Шәҩызара ҳаналашәырхә, грак ҳамамшәа ҳаҽбзиаҳтәуеит.
Абнахьчаҩ. Акәтӷьычрагьы уаҟәыҵуоу?
Абгахәы  ы. Сышԥаҟәымҵуа! Иара усгьы сгәы ахшәахьеит.
Абнахьчаҩ. Нас санԥслак акәытҵарахь схы шәырха
зуҳәазеи?
Абгахәы  ы. Рааԥсара сыдуп. Рчеиџьыка исфахьоу
ҳаҭыр
сзақәуп, убри азоуп...
Абнахьчаҩ. Шәгәы ишԥаанаго зегьы?
Амшә. Ргәалақәа зегьы рҳәеит, аха ариаҟара ахынҭаҩынҭарақәа
ҳазларҵаз азы аҭамзаара шьҭарымҵаӡои?
Абгахәы  ы. Сгәы иҭагәышьан уаанӡагьы, аха саншәыршәа
схы инҭыԥшша ицеит. Саҭашәымҵан сызкәыхшоу,
изуз зегьы рзы! Уаҳа ҟасҵаӡом.
А с  ы  ҳ а. Аҭамзаара шьҭанаҵеит! Ианаҳажьп, ирыцҳауп!
Абгахәы  ы. Ҭабуп, Асҭыԥҳа! Бара лымкаала сыбҭахуп,
сагьеилыбкаауеит. Ахаан исхашҭраны сыҟаӡам
бажәа гәлымҵәахқәа!..
А  ааБабаду. Уара Абгаду, иуҳәозеи?
Абгаду. Даара иԥхашьаны сыҟоуп иҳахьыз. ҽеишьа
змам ыҟам. Иҳашәраӡар иҳарҽеиуеит.
Ааҵәақәа аманы иааиуеит Амаамын. Инаган Аҵаа Бабадуи Асҭыԥҳаи
раԥхьа инышьҭанаҵоит.
Амаамын. Абар, кьыс рымамкәа ишәзаазгеит аҳамҭақәа
зегьы.
А  ааБабаду. Иҭабуп, ҳныҳәа ахьыбжьумхыз! Аӷьычра
иҟалаз уара иухарам, уи аӡбахә ҳҳәахьеит. Иахьанахыс
иухьӡаҳҵоит Амаамын-Фырхаҵа хәа ахьыӡ шьахә.
(Зегь рахь.) Шәазыразума?
Зегьы (Абгадуи Абгахәыҷи рыда). Ҳазыразуп! Уи
фырхаҵоуп!
А  ааБабаду. Абгадуи Абгахәыҷи! Аҭамзаара шьҭашәҵа
Амаамын аҿаԥхьа лымкаала.
Абгаду. Саҭамзааит Амаамын.
Абгахәы  ы. Афырхаҵа! Саҭоумҵан (ихырхәоит).
А  ааБабаду. Ируз ранаужьуама?
Амаамын. Иранасыжьуеит, уаҳа ҟарымҵозар.
Гәымсҭатәи амаамын ах ҭысқәа Анзор МыА бнахьчаҩ. Шәгәы ишԥаанаго зегьы, азин раҳҭарыма
Абгадуи Абгахәыҷи аныҳәа аҽалархәра?
А  ааБабаду. Иалаҳархәып, ирхымҩаԥгашьахогьы
аабап.
Амшә. Рхы бзианы имҩаԥыргар, ахәыҷқәагьы иргәаԥхап,
есышықәсагьы иааҳаԥхьалап.
Абнахьчаҩ. Шәазыразума зегьы?
Зегьы. Ҳазыразуп.
Абнахьчаҩ. Аҳамҭақәа раҳҭома?
Амшә. Аҳамҭақәа заҳҭо ахәыҷқәа роуп.
А  ааБабаду. Сара сгәы иаанагоит, Амаамын аҳамҭа
бзиа аиура аҽаԥсанатәит ҳәа. Шәгәы ишԥаанаго?
Зегьы. Аҽаԥсанатәит! Иаҳҭап иреиӷьу?
Амаамын (ихырхәаны). Мап ацәыскуам. Омашәа
бзиа избоит ахаа-мыхаақәа. Аха зны ахәыҷқәа ирзышәша...
Абгаду. Аџьашьахә сыбла иабоит! Аҳамҭа арҭоит,
иара мап акуеит.
Абнахьчаҩ. Агәыҭбаа азҭоуп Амаамын. Зегьы иреиԥшӡам,
аламыс хазуп.
Амшә. Ас еиԥш аҩыза гәыраз аԥшаара уадаҩуп.
А  ааБабаду (Амаамын ахы нақәкны). Уажәада сунымиацт,
аха узызбазеи сҳәом. Наӡаӡа сгәаҿы инхоит
уаамысҭашәара,
Афырхаҵа! (Абгадуи Абгахәыҷи рахь.)
Акаҿы
шәкылсуеит абри шәаҿыԥшыр.
Амшә. Аиаша самырҭал! Сгәы иааҭуҳәааит...
Абнахьчаҩ. Аҳы, Аҵаа Бабаду ухаҵкы! Зегь мазеиуп.
Шәалага Асҭыԥҳаи уареи аныҳәа! Иԥшуп еизаз ахәыҷқәа.
Зегьы рҽаармазеины иаагылоит. Аҵаа Бабадуи Асҭыԥҳаи урҭ
иаарылҵны аԥсаӡ шыҟоу рҿынархоит еизаны иҟоу ахәыҷқәа инарылаԥшуа.
АИНТЕРМЕДИА
А  ааБабаду (игәы алаҟаны). Абар иааит аамҭа!
Иааҳадгылеит
Ашықәс Ҿыц!
А с  ы  ҳ а.
Абар ҳашәҭааит ҩаԥхьа,
Дшәықәныҳәарц дааит Бабаду!
Шәҿаԥхьа схырхәоит – Асҭыԥҳа,
Сагьақәныҳәоит шәныҳәа ду!
Ҽаанбзиала шәнеилааит ахәыҷқәа!
Аныҳәақәа шәзыԥшызааит есымша!
Агәабзиара ацзааит шәызҳара!
Ишәҵалааит ибзиаӡан аҵара!
Иаҳҭааит аныҳәа ссирӡагьы!
Ҳаргьы ҳаҟоуп ҳазхианы,
Иааилаџьуџьушт ҳаԥсаӡгьы,
Ибырлашԥсараха иԥшӡаны!
Ҽаанбзиала шәнеилааит ахәыҷқәа!
А  ааБабаду .
Баша-машам ари аныҳәа,
Ашықәс Ҿыц иазкуп!
Ҳанаԥыла ҳныҳәа-ныԥхьа,
Ақәҿиарақәа ҳзыԥшуп!
Уаха иааиз ахәыҷы ԥшӡақәа
Агәырӷьара шәзыԥшуп.
Ашәарахқәа, агыгшәыгқәа,
Ҳамҭала ишәзыԥшуп!..
Сара сакәзар ҿыц сышәзаахит
Аԥсаӡгьы шәзасыркуеит.
Ҳаԥыхьагьы сышәҭаах'уеит,
Ҿыцбарахла ҳаибабоит.
А с  ы  ҳ а. Бабаду! Ажәенираалақәа, ахәыҷқәагьы
ирдыруеит.
Иаҳмырԥхьаӡои?
Гәымсҭатәи амаамын ах ҭысқәа Анзор МыА  ааБабаду. Ишԥаҳмырԥхьо, смаҭа хәыҷы Асҭыԥҳа!
Аха Ашықәс Ҿыц ааира шәымҭақәак агуп. Аԥсаӡ
еилаџьџьууа
ишааҳарклак, усҟан ҳрылагоит
ашәаҳәарақәа,
ажәеинраалақәа
раԥхьара. Рҽазыҟарҵалааит
ахәыҷқәа.
А с  ы  ҳ а. Ишәаҳама, ахәыҷқәа? Шәҽазыҟашәҵала.
А  ааБабаду. Иаҳа бзиа икәашаз иреиӷьу аҳамҭа
рзыԥшуп.
А с  ы  ҳ а. Иаҳа ишәаҳәазгьы.
А  ааБабаду. Ҳәарада, урҭгьы ираҳҭоит иалԥшаау
аҳамҭақәа,
ажәеинраала ҿырҳәала иаԥхьазгьы ирзыԥшуп
аҳамҭа ссирқәа.
А с  ы  ҳ а. Аҵаа Бабаду! Иубома ахәыҷқәа ҵыԥх аасҭа
ишрызҳаз?
А  ааБабаду. Мбашьас иҟоузеи! Ирызҳаит, иԥшӡахеит,
сыгәгьы иахәоит!
А с  ы  ҳ а. Ҳаԥыхьанӡагьы иагьа ирызҳашт.
А  ааБабаду. Ашколахь ицогьы ҟалашт. Аҵара
бзиан ирҵалашт... Усҟан асасцәа ссирқәагьы рзаарц иҟоуп.
Урҭ зусҭцәоу шәаҳҳәап, ахәыҷқәа...
А с  ы  ҳ а. Сара... Сара ирасҳәоит, Бабаду!..
А  ааБабаду. Ибзиоуп, Асҭыԥҳа! Бара ираҳәа у
аныбҭахха.
А с  ы  ҳ а. Ҳаԥыхьаз шәара шәныҳәа иаҭаауеит Шарԥыеҵәа
аҿы инхо. Урҭ Бабаду иҭан уахагьы, аха иццакуан
азы имцар ҟамлеит.
А  ааБабаду. Аха аҳәара ҟарҵеит иааиуа Ашықәс
Ҿыц шәыдысныҳәаларц. Ҽаанбзиала ҳәа рыхьӡала ишәасҳәарц.
А с  ы  ҳ а. Уаҩ иимбац аҳамҭа џьашьахәқәа шәзааргоит,
ашәа ҿыцқәа шәзырыҩуеит.
Аҵаа Бабаду. Аха аҳамҭақәа рырҭаӡом аҵара бзиан
изымҵо, зани заби ирхымхәыцуа.
А с  ы  ҳ а. Убри аҿынтәи шәҽазыҟашәҵала. Аҵара
бзианы ишәҵала, шәанацәеи шәабацәеи ирҳәо ҟашәҵала.
А  ааБабаду. Аҵара бзианы ишәҵалоит, ус ауми
ахәыҷқәа?
Ахәы  қәа. Аиеи.
А  ааБабаду. Ажәеинраалақәа ҿырҳәала ишәҵоит,
ус ауми?
Ахәы  қәа. Аиеи.
А  ааБабаду. Акәашара, ашәаҳәарагьы шәҽазыҟашәымҵалои?
Ахәы  қәа. Аиеи.
А  ааБабаду. Ҳаи, Бабаду дшәыкәыхшахааит! Даҽакы
сшәазҵаауеит. Абраҟа ижәбоит ахынҭа-ҩынҭара
ҳазлаз.
Амаамын шәҳамҭақәа еиқәнархеит. Ус ми?
Ахәы  қәа. Аиеи!
А  ааБабаду. Уи афырхаҵара ҟанаҵеит. Ус анакәха,
аҳамҭа бзиа иаԥсахеит. Шәазыраззар иаҳҭоит. Шәазыразума?
Ахәы  қәа. Аиеи!
А  ааБабаду. Амаамын фырхаҵа! Уара иҟауҵаз
азы ахәыҷқәа иаҳагьы бзиа урбеит. (Ааҵәа аахыртланы
ҳамҭак ааҭыганы Амаамын иеиҭоит.)
Зегьы рнапқәа еинырҟьоит.
Аус бзиа ҟазҵаз, еснагь абзиа изыԥшуп.
Амаамын. Иҭабуп Аҵаа Бабаду Иҭабуп ахәыҷқәа!
Аҭакс, нас сышәзыкәашоит.
Акурантқәа рыбжьы агара иалагоит. Хыхьынтәи илеиуеит, иааиуа
ашықәс аҩыра зну. Иалагоит асаура... Ашықәс Ҿыц иазку иҭаҩу
ашәа аҳәара иалагоит, зегьы уи иаацырҳәоит. Аҵаа Бабаду алаԥшхырԥага
лабҷашь иманы аԥсаӡ днадгылоит.
А  ааБабаду (ибжьы рдуны). Ҽаанбзиала агыгшәыгқәа,
ашәарахқәа, абзиа зҭаху аҩызара иашьҭоу! Шәгәы
Гәымсҭатәи амаамын ах ҭысқәа Анзор Мыбзианы, азҳара шәыманы шәҟалааит. (Илабҷашь аԥсаӡ инадиркьыслоит,
иара алашарақәа еилаарцыруа иакуеит.)
Зегьы рнапқуа еинырҟьоит.
А с  ы  ҳ а. Ҽаанбзиала шәнеиааит! Шьҭа акәашарахь
шәааҳаԥхьоит зегьы!
А  ааБабаду. Амаамын! Уфырхаҵара аабеит, агәра
ҳгеит. Шьҭа иҳарба уҟазара.
Амаамын (аҽаазыҟаҵаны иаагылоит). Сара смазеиуп!
Амузыка алагоит. Амаамын африкатәи аритмқәа ирықәыршәаны
акәашара иалагоит, нас амузыка аҽанаԥсахлак
уи иашьашәаланы
аԥсуа кәашарахь ииасуеит. Уи акәашарақәа зегьы иргәаԥханы
еинырҟьоит.
А  ааБабаду. Ахәыҷқәа! Ишәгәаԥхама Амаамын
акәашарақәа?
Ахәы  қәа. Иаҳгәаԥхеит.
А  ааБабаду. Уаҳа изҭахыда акәашара?
Абгахәы  ы. Сара исҭахуп.
Абгаду. Саргьы исҭахуп.
А  ааБабаду. Ус анакәха, шәеивашьқьраауа шәеицыкәаша.
Амузыка еиҭалагоит. Абгахәыҷи Абгадуи еицыкәашоит.
А  ааБабаду. Ижәбома ахәыҷқәа? Абгахәыҷи Абгадуи
шәзыкәашеит. Ус анакәха уанӡа рхымҩаԥгашьа иашаҵәҟьаны
мап ацәыркит... Шәҩызара иашьҭоуп, бзиа
шәырбеит.
Иранаҳажьуама рбааԥсрақәа?
Ахәы  қәа. Иранаҳажьуеит!
А  ааБабаду . Ҽаангьы аныҳәахь иааҳаԥхьоит, ус
ауми?
Ахәы  қәа. Ааи! Аиеи!
А с  ы  ҳ а. Шьҭа акәашарахь иааҳаԥхьоит ахәыҷқәа.
Амшә (абжьы ҭцаны, ҽыргәаа ҟаҵаны). Асҭыԥҳа!
Сара сзышәхашҭзеи? Шаҟа ҵуазеи акәашара сҽазыҟасҵоижьҭеи...
А  ааБабаду. п, ушԥаҳхашҭуеи Шьапҟьаҟьа!
Укәаша.
(Аҳәара иалагоит «Иаирума».)
Амшә кәашо иаақәлоит, уи игәаԥханы дацкәашоит Абнахьчаҩгьы).
А с  ы  ҳ а. Ахәыҷқәа! Ишԥашәгәаԥхеи амшә-кәашара?
Ахәы  қәа. Ибзианы!
А с  ы  ҳ а. Нас, шәааскьа шәаргьы. Шәааигәаны
шәаагыл.
Ахәыҷқәа реизгараҿы ацхыраара ҟарҵоит, Абгахәыҷы, Амшә,
Абгаду,
Абнахьчаҩ, Асҭыԥҳа, Аҵаа Бабаду. Иаарылҵыз зегьы рнапқәа
ааибаркны аԥсаӡ иакәшаны иаагылоит.
Асҭыԥҳа. Шәааи иаҳҳәап, бзиа еицаабо аԥсаҵла ԥшӡа
иазку ашәа.
Амузыка аҳәара иалагоит. Зегьы напеибаркыла аԥсаӡ иакәшо ашәа
еицырҳәоит.
А  ааБабаду. Афырхацәа ахәыҷқәа! Даара ибзианы
ашәа шәҳәоит. Ус анакәха, даҽа ашәак ҳҳәап. Ишәгәалашәома
ҵыԥх аныҳәаз еицаҳҳәоз « Аԥсаҵла хәыҷы
аӡынра
ахьҭа иакуеит» зыхьӡу?
А  ә ы  қ ә  Аиеи.
А    Б  б  д  Ус анакәха, еиҭаҳҳәоит еиҭа.
Ақәгылара иалахәу зегьы ахәыҷқәа рыманы еиҭа аԥсаҵла иахыкәшо
ашәа еицырҳәоит.
А с  ы  ҳ а. Шьҭа ажәеинраалақәа рыԥхьарахь ҳаиасуеит.
Иаԥхьарц зҭахыда ахәыҷқәа?
Ахәы  қәа. Сара! Сара! Сара!..
Амикрафон нарыдкыланы аԥхьара зҭаху ахәыҷқәа ажәеинраалақәа
иадырԥхьоит. Аҳамҭақәа рырҭоит. Анаҩс ирыларҳәоит акәаАнзор
МыГәымсҭатәи амаамын ахҭысқәа
шара. Хәҩык-фҩык ахәыҷқәа дыркәашоит. Урҭгьы аҳамҭақәа рзыршоит. Анаҩс, ацуфарақәа рҳәара, ахәмаррақәа...
Асҭыԥҳа. Афырхацәа ахәыҷқәа! Омашәа шәазҟазаны имҩаԥыжәгеит аныҳәа. Шәааи аҵыхәтәан, даҽа ашәак еицаҳҳәап.
Ашәак еицырҳәоит. Ақәгылара иалоу зегьы ааизоит.
Аҵаа Бабаду. Афырхацәа! Даара агәахәара сышәҭеит! Аринахысгьы ишәзеиӷьасшьоит азҳара, аҵара, ахәмарра, аччара, аиҩызара, абзиабара. Уажә ҳаимлысуеит ҽаанынӡа. Ҽаанбзиала! Бабаду дшәыкәхшоуп, схәыҷқәа!
Асҭыԥҳа. Ҽааны ԥшӡала ҳаиҭеиниахуеит. Бзиала ахәыҷқәа!
Иалоу зегьы ахәыҷқәа иреихырхәоит. Амузыка ҿыц краамҭа ицоит.
А н  әам  а
ҲАРА ҲАХЬ ДААУЕИТ
АҴАА БАБАДУ
Қәгыларак змоу Ашықәсҿыцазтәи алакә
ИАЛОУП:
Асҭыԥҳа
Ажьа
 Бабаду
Абгахәыҷы
Гәында
Абгаду
Џьамхәыхә
Ахьажь
Ашамыхьажь
Аҵларкәыкә
Ҳара ҳахь даауеит Аҵаа Бабаду Анзор МыАқәгылара иалагаанӡа игоит ахәыҷтәы хорқәа инарыгӡо ашәақәа.
Азал агәҭа иахьазеиԥшу игылоуп макьана зылашарақәа аркым,
аха ирхиоу аԥсаӡ. Уи акәша-мыкәша – аԥсаӡ асахьақәа зну
адекорациа хәыҷқәа. Аԥсаӡ наҟ-ааҟ иавагылоит амаҭәа ԥшӡақәа
зшәу, досу изакәу ҳзырдыруа асабрадақәа зҿоу Ахьажьи
А  ларкәыкәи. Урҭ иххаччо еизаз ахәыҷқәа инарылаланы досу
рҭыԥқәа рзыԥшааны аӡәи-аӡәи еиԥырхагамхартә еиԥш идыртәоит.
Амузыка хәыҷы-хәыҷла еихсыӷьуеит. Ахьажьи Аҵларкәыкәи
рҽаарҽеины аԥсаӡ наҟ-ааҟ иаавагыланы ахәылԥаз аадыртуеит.
Ахьажь. Хәлыбзиақәа ахәыҷқәа! Ҳалагоит иааиуа
Ашықәс Ҿыц аԥылара иазку аныҳәатә қәгылара!
А  ларкәыкә. Ҳақәгылара иахьӡаҳҵеит – «Ҳара
ҳахь даауеит Аҵаа Бабаду»! Ари Ашықәсҿыцазтәи алакә
шәҳарбоит ҳара ҳашкол иҭоу аҵаҩцәа рымчала.
Ахьажь. Ақәгылара далахәуп Аҵаа Бабаду имаҭа
Асҭыԥҳа. Иалахәуп Абгадуи Абгахәҷы Ҵыхәабабеи, шәара
ижәдыруа аԥсаатәқәеи ашәарахқәеи, иара убас алакәқәа
рфырхацәа! Аҵаа Бабаду иакәзар, шәара ишәзишоит
Ашықәсҿыцазтәи аҳамҭақәа!
А  ларкәыкә (ахьажь ахь). Аха уи аҳамҭақәа зегьы
ирзишома?
Ахьажь. Ааи, зегьы ирзишоит. Аха иреиӷьӡоу аҳамҭақәа
рзыԥшуп иаҳа иӡырҩуа, иаҳа еиҿкааны ажәеинраалақәа
ирыԥхьо, иаҳа ашәа хаа зҳәо, иаҳа икәашаз
ахәыҷқәа!
А  ларкәыкә. Уи ссируп! (Ахәыҷқәа рахь.) Ус анакәха
шәҽазшәырхиа ахәыҷқәа! Ҳақәгылара ашьҭахь шәаргьы ҳаргьы ҳааилаланы Аҵаа Бабадуи Асҭыԥҳаи ааҳагәҭылакны
ҳалагоит аицлабра. Ишәгәалашәыршәа бзиа
ижәбо ажәеинраалақәа, ашәақәа. Шәазыхиаз акәашара!
Ахьажь. Абасала ҳалагоит ақәгылара!
Ахьажьи Аҵларкәыкәи
аахырхәаны, нас ахәыҷқәа рыгәҭаҿы
рҭыԥқәа
ылхны инатәоит, ақәгылара ахьынӡацо ахәыҷқәа ирхылаԥшуеит.
Алашара ҿыцәаауеит, иаҳәоит амузыка. Азал ҿыц иаалашоит, азал
ашьҭахь ала даацәырҵуеит ашәаҳәара иналагаз А с  ы  ҳ а.
Са сыбнатәуп, са сӡынратәуп,
Сара исыхьӡуп Асҭыԥҳа.
Асыбымбыл сара салхуп,
Аха сгәы ыҟоуп иԥхаӡа.
Шықәсык аахыс ҳа ҳаибамбац,
Ҩаԥхьа шәызбап сгәазхара.
Сгәы ҭгәырӷьаауа инашәасҳәап:
Ҽааибзиала ахәыҷқәа!
Ашәа анҵәамҭаз иаацәырҵуеит: Гәында, Ажьа, Ашам
ы х
ьажь. Зегьы Асҭыԥҳа лахь рхы рханы: – Мшыбзиа Асҭыԥҳа! –
рҳәоит.
А с  ы  ҳ а. Бзиара жәбааит. Иҵуазеи ҳаибамбеижьҭеи!
Ажьа. Шықәс дуӡӡак. Быгәхьаагеит, Асҭыԥҳа.
Гәында. Ҳагымхаӡеишь аныҳәа?
А с  ы  ҳ а. Мап, мап, шәагымхаӡеит. Аҵаа Бабадугьы
макьана дмааӡацт. Уи даанӡа иааҳгароуп алаԥшхырԥага
лабаҷашь, акәымзар, аԥсаӡ алашара цырцырқәа ҳзаркӡом.
Насгьы Ашықәс Ҿыц ахь иааҳаԥхьароуп абна илоу
аԥсаатәқәа,
ашәарахқәа, агыгшәыгқәа зегьы.
Ажьа (ишшәаз аныԥшуа). Ишԥа, агыгшәыгқәа?! Иаҳзыӷыӷуа
иалагар?
Ҳара ҳахь даауеит Аҵаа Бабаду Анзор МыГ әында. Умшәан аҳаҳаи, уаха ҽаанбзиала ҳәа Ашықәс
Ҿыц ҳаԥылоит – аизӷыӷра ҟалаӡом.
Ашамыхьажь. Абна зегьы снахаԥыруеит уажәыҵәҟьа.
Аныҳәахь иаасыԥхьоит зегьы. (Ажьа ахы нақәкны.)
Ажьа! Уааи ҳаиццап! Уара укәыркәыруа урылазаап, сара
хыхьла сԥырԥыруа.
Ажьа (имӡакәа). Сара сшәоит, Ашамыхьажь. Абгаду
аацәырҵыр уара узы ишәарҭам, аха сара... (аҵәыуара
иамханакуа)
сара слышьҭагәа сакуеит. Мап, мап, еиӷьуп
сара Аҵаа Бабаду сиԥылар. Сицхраап аҳамҭақәа раагараҿы.
Иагьа шәымҳәан, ицәуадаҩуп ҭаҳмадак...
Ашамыхьажь. Бзиоуп нас. Ус анакәха схала сцоит.
(Ицоит.)
Гәында. Асҭыԥҳа! Бааи бареи сареи иаҳаркып аԥсаӡ
алашара цырцырқәа!
Ажьа. Ссиршәа быҟоуп бара, Гәында! Аҵаа Бабаду
дыҟамкәа
алашара шԥабыркуеи! Насгьы аркышьас ибымоузеи
алаԥшхырԥага лабаҷашь ыҟамкәа!
Гәында. Иабаҟоу нас иара, уи алаԥшхырԥага лабаҷашь?
Ажьа. Иҵәахуп уи абнаҿы: Амшә аҭыҩраҿы. Анапыжәқәа
ракәзар (иднарбоит) аа, абра иааиуеит. Узацәымцеит
уанакгьы.
Гәында (дшәаны). Нас ишԥаҟаҳҵои? (Акы аалгәалашәаны,
лгәы ааҭгәырӷьааны.) Исыӡбеит! Исыӡбеит иҟаҵатәу!
Шәааи амшә Аныҳәахь иааҳаԥхьап!
Ажьа. Уа акгьы алҵуам. Аныҳәа аасҭа еиӷьанашьоит
ацәара. Ҭагалан аахыс аҭыҩра иҭоуп, иагьҭыҵӡом иниасаанӡа
аӡынра.
А с  ы  ҳ а. Ус анакәха, Ҽаԥа Џьамхәыхә ида ԥсыхәа
ыҟаӡам. Уи идыруеит Амшә абызшәа. Дласуп ԥшатлакәҵас,
дҵаруп аеш еиԥш.
Гәында. Џьамхәыхә дыԥшаатәуп. Ида ԥсыхәа ҳамаӡам.
Зегьы еицҿакны рыбжьы дыргоит: «Џьамхәыхә! Џьамхәыхә!..».
Џьамхәыхә (дласӡа даацәырҵуеит). Иҟалазеи?
А с  ы  ҳ а. Џьамхәыхә ҳфырхаҵа! Ԥсыхәа ҳамам уара
уда!
Џьамхәыхә (даахырхәаны). Сыхиоуп сахьаҭаху, Асҭыԥҳа!
Шәыдҵа сазыԥшуп!
А с  ы  ҳ а. Џьамхәыхә! Уара уда изылшода алаԥшхырԥага
лабҷашь аагара. Быжь-хәык рынхыҵ абна агәҭаны,
иҟоуп Амшә аҭыҩра. Убраҟа иҵәахуп...
Џьамхәыхә. Еилыскааит! Иаарласны абра ишәсырбап
алаԥшхырԥага лабаҷашь. (Дласны дцоит.)
Аԥсы ахәламӡо, иласны иааиуеит Ашамыхьажь.
Ашамыхьажь. Амитә ҟалеит. Амитәеиқәаҵәа ҟалеит!
А с  ы  ҳ а. Иҟалазеи Ашамыхьажь? Иҳәа уааласны!
Гәында. Аҵаа Бабаду дԥырны дмааӡеи?
Ашамыхьажь. Ибжьысит Аныҳәа. Аҳамҭақәа ҟалаӡом.
Ашамыхьажь (ажәа еилаго). Мап дмааӡеит... Мап,
мап... дааит, аха дзымааӡаӡеит.
А с  ы  ҳ а. Уи ишԥа?
Ашамыхьажь. Аҵаа Бабаду дзықәтәаз аракета акосмодром
аҿынӡа изымнаӡакәа абна агәҭаҵәҟьа итәар
акәхеит.
А с  ы  ҳ а. Унан! Иҟалазеи! Избан?
Ашьамыхьажь. Абылтәы азымхеит. Иага шәымҳәан,
Амрагылара Наскьантәи аҳамҭақәа рыҭо дмаауеи...
А с  ы  ҳ а (Ажьа лхы нақәкны). Ажьа! Уцароуп уара,
ицхраатәуп
Аҵаа Бабаду.
Ажьа (иагәамԥхакәа). Сцагәышьап, аха...
Гәында. Зынӡа ушәаргәындазаап уара Ажьа. Сара
суццоит.
Ҳара ҳахь даауеит Аҵаа Бабаду Анзор МыА жьа (аҽаархаҵаны). Ҩыџьа ҳаныҟоу акгьы сацәшәаӡом.
Аҵаа Бабаду Абгаду ҿаҵахәыс дасҭом. Ҳашьҭы Гәында!
(Ашәа аҳәоит.)
Саԥхьа бгылаз,
Сара с-Гәында,
Ҳаиԥылап Бабаду!
Са сшәыргәындам,
Са сымчыдам
Хьаас исымам Абгаду.
Гәындеи Ажьеи цоит.
Ашамыхьажь. Асҭыԥҳа! Аҵаа Бабаду ас дшақәшәаз
анызба сышзахәоз арахь сеихеит. Аныҳәахь иаасымԥхьац
рацәоуп. Хьымӡӷ згеит ацхыраара ансыбымҭа.
А с  ы  ҳ а. Ибзиоуп, Ашамыхьажь. Уаҳа сызҿузеи Аҵаа
Бабаду даанӡа.
Ашамыхьажь (Асҭыԥҳа илырбо). Абри ахәы иқәу
бара ираҳәа. Сара нахьхьитәи ахәқәа срызцоит.
А с  ы  ҳ а. Ҳашьҭы. Уи сшаалгалак Џьамхәыхәгьы
снеиԥылап.
Наҟ-ааҟ ицоит. Агыгцәа ргыланы иаацәырҵуеит Абгаду.
Абгаду (аҽырцәгьаны абжьы ҭцаны). Ҵыхәабаба сымҳәеи!
Уабаҟоу?
Абгахәы  ы (икәырбзо иаацәырҵны). Ара сыҟоуп
ухаҵкы!
Убжьы анҭуцалак анышә сыҵазар сҭаххоит.
Абгаду. Сыбжьы угәаԥхом акәу?!
Абгахәы  ы (аҽырқьақьаны). Ишԥасгәамԥхо убжьы
хаа... аха ухәда ухьыр ҳәа сшәоит иухьша иагаша сара.
Абгаду. Уабаҟаз уажәраанӡа? Иусырбап сара агхара
закәу!
Амузыка аҳәоит. Абгаду Абгахәыҷы ыҵырҟьа иашьҭалоит.
Абгахәы  ы (аҩра иахьаҿу). Сара ара сыҟан. Шәаԥхьагьы
саахьан. Ашьацҳәа насыргылан, нас абна акәкәымдыр
саватәаны сыԥшын, схәыцуан...
Абгаду (аанҿасны). Нас узызхәыцуазеи уахьтәаз?
Абгахәы  ы. Аныҳәа хсырбгалароуп ҳәа соуҳәахьан.
Уи ҟаҵашьас иамоу ҳәа схәыцуан.
Абгаду. Нас иухәыцзеи?
Абгахәы  ы. Даара схы азышьҭны схәыцит, аха
акгьы сзымхәыцит. Уи ҳамч ақәымхар ҳәа сшәоит.
Абгаду. Шаҟа угаӡоузеи уара Ҵыхәабаба. Ҳа-ҳа-ҳа!..
Иарбан исылымшара сара!
Абгахәы  ы. Амч мацара азхом, Абгаду. Ара ахшыҩ
аҭахуп.
Абгаду. Уи мчы змам роуп изҭаху!..
Абгахәы  ы. Аус злоу зегь зымчу алаԥшхырԥага лабаҷашь
ҳнапаҿы аагароуп. Асҭыԥҳа лнапаҿы ианыҟала,
усҟан Аныҳәагьы ҟалоит.
Абгаду (инаԥшны). Абар ларгьы дахьаауа! Џьамхәыхәгьы
лышьҭахь дааиуеит. Ҳа-ҳа-ҳа!..
Абгахәы  ы. Ԥшьаала Абгаду! Ара амч мацара азхом,
маанала ҳныҟәароуп. Џьамхәыхә дласуп, дҵаруп, ус
дузкуам.
Абгаду. Закәызеи уара уцо-уаауа ахшыҩ, амаана...
Абгахәы  ы. Асҭыԥҳа лаанкылараз, зны Џьамхәыхә
иҭыԥ дықәҵатәуп.
Абгаду.Изла?
Абгахәы  ы. Ишааиуа абраҟа рымҩа ҳкуеит.Џьамхәыхә
ацәҟьа даҳаркуеит, деиқәԥахны шахала дҿаҳҳәоит...
Нас амца ааиқәҵаны Асҭыԥҳа днахаҳаргылар
дааӡыҭуеит,
алабаҷашьгьы сара изгоит. Усҟан ари абнаҿы
зегьы раасҭа мчы змоу сакәны сҟалоит.
Ҳара ҳахь даауеит Аҵаа Бабаду Анзор МыА бгаду. Аах, уара агызмал! Иаҳа иуадаҩу сара
исурҟаҵоит, алабаҷашь уара иугарц уҭахуп. Иусырбап
сара...
Абгахәы  ы (анапы ақьышә инадкыланы). С-с-су...
Уҽыҵәах!
Абгадуи Абгахәыҷи рҽырҵәахуеит. Даацәырҵуент А с  ы  ҳ а.
Абгахәы  ы (иналԥылан аҽырхааӡаны). Мшыбзиа
Асҭыԥҳа! Бабацои ҵаара ԥхашьарам?
А с  ы  ҳ а. Сахьцо уара иазууазеи, Ҵыхәабаба?
Абгахәы  ы. Бымшәаӡои абнаҿы бхала бахьыҟоу?
А с  ы  ҳ а. Сзыршәарызеи?!
Абгахәы  ы. Иаҳҳәап, иаалырҟьаны Абгаду аацәырҵыр?..
Абар, иаргьы. (Асҭыԥҳа илымбартә Абгаду
«уцәырҵ» ҳәа адыргақәа анарбоит.)
Абгаду (аацәырҵны). Бышԥаҟоу, Асҭыԥҳа? Быгәхьаазгеит
бсымбеижьҭеи. (Абгахәыҷы инақәцәҟьаны.) Узгылоузеи
укәырбзо Ҵыхәабаба?
А с  ы  ҳ а. Шәара шәгәы иҭоу сара издырит. Аха
ижәдыруазааит акгьы шалымҵуа.
Абгаду. Иҳамбари!
Абгадуи, Абгахәыҷи, Асҭыԥҳа дыргарц илышьҭалоит. Лара дырцәыбналарц
далагоит.
А с  ы  ҳ а (аҩра дахьаҿу ҿылҭуеит). Џьамхәыхә!
Џьамхәыхә!
Абгадуи, Абгахәыҷи Асҭыԥҳа илыхьӡаны дыркуеит.
Џьамхәыхә (дласны даацәырҵны). Ҳаит, шәарҭ амцқьақәа!
Ишәсырбап сара Асҭыԥҳа лгәы анырхара закәу.
(Абгадуи Абгахәыҷи дреисуа далагоит, аха изгәамҭаӡакәа
ашьацҳәа дакуеит.)
Абгахәы  ы (гәырӷьаны). Даҿашәеит! Ацәҟьа даҿашәеит!
Ашахақәа уаарых Абгаду, шьҭа имариоуп иҿаҳәара!
Абгаду (абжьы рдуны иччоит). Ҳаа-ҳа-ҳа! Уаҿашәеит
Џьамхәыхә, сқәақәра угааит! Шьҭа уааимҿысыжәжәап
маха-маха.
Џьамхәыхә (Абгаду ахь). Самх абыржәыҵәҟьа
ашьацҳәа!
Абгаду. Уԥши уара! Ҳиршәарцгьы даҿуп! Еиӷьуп
иуҳәар, алаԥшхырԥага ахьыҟоу.
Џьамхәыхә. Уаҳа акгьы уҭахӡами!
А с  ы  ҳ а. Ҳаушәыжьыр ишәзеиӷьуп... Шәара аӡәгьы
шәиҭахӡам.
Абгаду. Избан иара?
А с  ы  ҳ а. Избанзар, шәара шәхада аӡәгьы дышәҭахӡам...
аҩыза дшәымам, аҩызара захьӡу шәыздырӡом,
цәгьарамзар бзиак шәашьҭаӡам. Убарҭқәа рзы аӡәгьы
шәиҭахӡам.
Абгаду. Сырҭахымкәа... Хьаас исымоуп...
Абгахәы  ы. Амцхә бцәажәацәоит сыхаара.
Абгаду (Џьамхәыхә икаба иаҵыҳәҳәо алабаҷашь
алаԥш иҵашәаны). Уаагылшь, уаагылшь Ҵыхәабаба...
(Алабаҷашь Џьамхәыхә икәа иааҭнагоит.) Ҳаа-ҳа-ҳа!..
Абар, алабаҷашь зегь зымчу! Сара сзы шьҭа ишәарҭам
Амшәгьы, Алымгьы, Абжьасгьы. Ҳаа-ҳа-ҳа!..
Абгахәыҷы Абгаду инамҵасны алабаҷашь аамҟәыҵԥааны иагоит.
(Абгаду абжьыцәгьа ахаҵаны уи амнахырц иашьҭалоит.)
Иааг сҳәеит арахь, аԥхамшьа Ҵыхәабаба!..
Абгахәы  ы. Амч уара уеизгьы иумами изуҭаххазеи...
Иаарласны иаацәырҵуеит Ашамыхьажь. Асҭыԥҳаи Џьамхәыхәи
шҿаҳәоу анаба, азныказ ишанханы иаанхеит.
А с  ы  ҳ а (ҿылҭуеит). Ашамыхьажь! Иааԥхьа амарџьа
ҳҩызцәа зегьы. Уизца Аҵаа Бабаду, уааласы!
Ашамыхьажь. Уажәыҵәҟьа сԥыруеит, маҷӡак иаашәычҳа.
(Иласны ицоит.)
Ҳара ҳахь даауеит Аҵаа Бабаду Анзор МыАбгаду (иалашыҩкӡаны). Арахь исыҭ сҳәеит, Ҵыхәабаба,
акәымзар маха-маха уеимҿсыршәшәоит, аԥхамшьа!
Абгахәы  ы (иацәыбнало). Иусҭаӡом. Зегь акоуп,
иусҭаӡом.
Еидараха иаацәырҵуеит А  ааБабадуиАжьеи.
А с  ы  ҳ а (дгәырӷьаны). Бабаду! Бабаду! Сара издыруан
уара ушсыхьӡоз!
Џьамхәыхә. Алаԥшхырԥага лабаҷашьагьы сцәыргеит.
Уиада ҳныҳәагьы зныҳәахом...
А  ааБабаду (иарҭмаҟ нышьҭаҵаны). Ҳаит, шәарҭ
аԥхамшьақәа!
Абгахәы  ы (аҽыргызмалны). Аҳамҭақәа ҳзааугама,
Аҵаа Бабаду!?
А  ааБабаду. Иаазгеит, аха уара уусс иалоузеи?
Сара
абзиара иашьҭоу роуп аҳамҭақәа зысҭо.
Абгахәы  ы. Алабҷашь рымызхыз Абгаду ауп. Сара
иара иамысхит. (Аҽырхааӡаны). Асҭыԥҳа илысҭарц сҭахын...
Абгаду. Ааит, уара аҳәашгаш! Уара уоуп арҭ зегьы
сзырҟаҵаз, ашьацҳәагьы зыргылаз, уажә зегьы сара исхаратәны
ахҿыхра уашьҭалеит.
А  ааБабаду. Уажәыҵәҟьа иҿашәҳәаз ԥшәыртла!
Иааг арахь алабаҷашь!
Абгахәыҷы алабаҷашь Аҵаа Бабаду инаҭоит.
Абгахәы  ы (Абгаду иазааигәаханы, иныҵакны).
Сара ишәасымҳәази... Сара ишәасымҳәаз...
Абгаду. Иарбан исоуҳәаз?
Абгахәы  ы. Убжьы умырдуцәан ҳәа, хшыҩла иныҟәатәуп
ҳәа.
А  ааБабаду (дрықәцәҟьаны). Иԥшәыртла сҳәеит!
Абгахәы  ы. Уажәыҵәҟьа Бабаду лаша!
Абгахәыҷи Абгадуи Џьамхәыхә ашьацҳәа дамырхуеит.
Амала, сара акгьы схарам, убри жәдыруазааит.
Ажьа (уаанӡа ишәаны игылан, аха шьҭа аҽаархаҵаны).
Иухараҭгьы, иахьа узбама, агызмал...
Ашамыхьажь (иласны иаацәырҵуеит). Шәарахи
ԥсаатәи зегьы ирасҳәеит. Уажәыҵәҟьа иаауеит ацхыраараз.
А  ааБабаду. Иаҭахӡам. Ҳара ҳазхоит, смаҭа лаша,
Асҭыԥҳа!
Абгаду. Сусқәа ҽеим. Есс, узцозаргьы уцала. (Ибналарц
иалагоит, аха ирышьҭуам.)
Абгахәы  ы. Сара схатәгәаԥхарала схы шәысҭоит.
Аҳәара ҟасҵоит, уи азгәашәҭарц.
Абгаду. Аа, уара аԥхамшьа!
А  ааБабаду. Шәҽаанышәкыл шьҭа.
Абгадуи Абгахәыҷи шәаԥырҳаԥуа Аҵаа Бабаду иҟны инеиуеит,
иара рлымҳақәа ааникылоит.
Шәгәы ишԥаанаго, ирзутәузеи арҭ аԥхамшьақәа?
Ажьа. Сара издыруеит! Сара издыруеит ирзутәу.
Амала
срыцәшәоит. Аҵла иадҿаҳәаланы исышәҭеи, нас
сара
избап.
Ашамыхьажь. Сара сгәы иаанагоит, арҭ амбжьахқәа,
азоопарк ахь ирыҭазар еиӷьуп ҳәа.
Гәында. Ирыцҳауп Аҵаа Бабаду, ахақәиҭра рыцәҳарӡрым,
иауҳажьып.
А  ааБабаду. Амала аҭамзаара шьҭарҵароуп,
ажәагьы ҳарҭароуп уаҳа абааԥсы шыҟарымҵо. (Абгадуи
Абгахәыҷи
рахь.) Иахышәҳәаауазеи?
Абгаду. Исҳәагәышьозеи... исхароуп. Уаҳа абааԥсы
ҟасҵаӡом. Ак сыхьзаргьы саҭашәымҵан...
А  ааБабаду . Уара Ҵыхәабаба?
Абгахәы  ы (ихырхәо). Асааранӡа схырхәоит рацәак
шысхарамгьы. Сыԥсы ҭанаҵы шәара сышәҩызоуп.
А  ааБабаду. Аҭамзаара шьҭарҵеит Абгадуи Абгахәыҷи.
Иҟарҵаз абааԥсы иахьхәит. Иранаҳажьуеит ус
Анзор МыҲара ҳахь даауеит Аҵаа Бабаду
анакәха. (Азал аҟны итәоу ахәыҷқәа рахь.) Иахышәҳәаауазеи шәарҭ ахәыҷқәа, иранаҳажьуама?
Ахәыҷқәа. Ааи! Ааи!.. Аиеи!..
Аҵаа Бабаду. Ахәыҷқәагьы ақәшаҳаҭуп (Абгадуи Абгахәыҷи рахь.) Шәца шәхы шәақәиҭуп.
Ицоит.
Абар Ашықәс Ҿыцгьы ааины иааҳадгылеит. Асҭыԥҳа! Иаркы шьҭа аԥсаӡ, алашара џьуџьуқәа. Ажьа! Уаарых арахь ахәыҷқәа рҳамҭақәа. Ираҳҭап ишаны, ҽааныбзиала наҳәаны.
Ажьа (амакәанқәа аманы иааиуеит). Ираҳҭап Аҵаа Бабаду! Аха уи анаҩс уаҳа акгьы ҟамлаӡои?
Аҵаа Бабаду. Ишԥаҟамло! Уи анаҩс игоит ашәаҳәара, акәашара, ажәеинраалақәа раԥхьара. Иаҳа зхы бзианы иаазырԥшыз иаҳа иреиӷьу аҳамҭақәа рзыԥшуп!
Асҭыԥҳа илку алаԥшхырԥага лабаҷашь аԥсаӡ иахьлырсуеит, алашарақәа акуеит. Зегьы анапеинҟьара иалагоит. Иаҳәоит амузыка. Зегьы еицырҳәоит ашәа: «Ҽааныбзиала Ашықәс Ҿыц!». Аҵаа Бабаду ахәыҷқәа аҳамҭақәа рызшара далагоит.
А н  әам  а
Аҟәа, 1985
МГӘЫӠ ҲАСАН
Аповест
Амш ахәылбыҽхара инеихьан. Анатолиатәи ашьха рыԥхрақәеи амшыни рыбжьара ишьҭаз ақалақь Самсун аԥшӡара иацҵо еилаџьуџьуа иаацәырҵхьан зқьыла афымца лашарақәа. Иаха аахыс аагыларҭас иҳамаз асасааирҭа «Кафкасиа» ҳаадәылҵны, ақалақь иалсны ицоз амҩаду иаваршәны, амшын ахықә ала инашьҭыз шьапыламҩа ианыршәланы ҳҿынаҳхеит сҩыза Даути сареи. Уи ауха ақалақь Аспорттә хан хада аҟны, мызк аахыс ари атәылаҟны имҩаԥыргоз агастрольқәа хыркәшо, аҵыхәтәантәи аконцерт мҩаԥысраны иҟан Аԥснынтәи инеиз жәлар рышәаҳәареи рыкәашареи рансамбль иалаз артистцәа. Аконцерт иалахәыз ҳреиуамызт сҩызеи сареи, аха иҟан уи алагаранӡа даҽа сааҭки бжаки шыбжьазгьы, рацәак инаскьагамыз уи ахан ахь иҳаханы ҳназгоз, ҳгәы зырхыҭхыҭуаз...
Ҳазлаԥшуаз ақалақь инеизакны акыр ишыцқьазгьы, абжьааԥны уаҩы илаԥш иҵамшәарыз уи иалаԥсаз агәам-самқәа ԥшааны, еиларгьежь-еилархынҳәуа, џьара иаашьҭхны даҽаџьара еимырбӷьыжәаа инкаԥсо, ҭыԥ рынаҭомызт аҭыԥантәи ауаа «сибириатәи» ҳәа изышьҭоу Урыстәыла аганахь шыҟаз ала иасуаз акыр иҿыхьшәашәаз аԥша. Аҭыԥ иҭанаргыломызт амшынгьы. Ацәқәырԥақәа еишьҭаргыланы иԥхаҵа иаманы иаауан, нас ацаҟьа ҟәашқәа илыҳәҳәоз агаҿа аԥаҩқәа
Мгәыӡ Ҳасан Анзор Мыинарыжәҵаны ишәахԥссараха ицҟьа-шәҟьа инықәнаҵон.
Ҽаҩраҭагалара ацәа рыҟәнылахьан ақалақь иахагылаз ахәы ҳаракқәа злахыбыз ашәаԥыџьаԥгьы, рымҩасра
аамҭа шааиз рнырԥшуа еилаҩежь-еилаҟаԥшьааӡа
рыҽдырԥшӡахьан, шәыга ссирла рҽырҩычахьан. Амшын иаҩызаха макьаназ агәеилашра иаҿын ақалақьгьы.
Рныҟәцаҩцәа ԥсшьахак зырымҭоз амашьынақәа аанҿасрак
рымамкәа инеивҟьа-ааивҟьо, еиԥхныҩло амҩақәа
ирнын, зыҭра иҭыҵыз ашьхымзақәа ирҩызаха ауаа
еилагьежьеилахынҳәуан, ҳахьынаԥшуа зехьынџьара
ҳалаԥш
иҵашәоз ахәҳахәҭырҭа ҭыԥқәа рҟны. Уажәы
ҳазваланы
ҳнеиуаз амҩаду нырцә-аарцә иаваӷӷаа, дарадара маҷк аҟара инеицәыхараны игылан мызла
рҿы ӡык нақәрымҭәацт уҳәаратәы аҩаза зҿатәаз, аԥхынтәи
амра царагьы иабылхьаз, иҵабыргны аакьыскьа аӡы зымбацыз, зхахәы еилашьыпкны иҟаз, акырӡа
ишқәыԥшызгьы рыԥсҭазаара маџьана иаржьақцахьаз,
ажәцәа
рыҟәнызҵахьаз ахбыџқәа. Ирыԥхны рҵәоуқәа
ирхаз
ачырҳәқәа, рсаарақәа ирныз ачаџьқәа, аҳалыжәқәа,
ахаатә-мыхаатәқәа рыдгало, ииасны ицоз амашьынақәа
ааныркыларц рҽазҵәылхны рнапқәа рҟьон, рыбжьқәа
рхацаланы иҳәҳәон. Ҳәарада, агәыӷра рыман ирывыҟьҟьаны
инеиуаз амашьынақәа рахьынтә акы иадамхаргьы
иаанҿасны, Аллаҳ иҵаԥшуаз аӡә дааҭыҵны ԥсымышьҭыга
лирақәак рхазыршәалаша хәҳахәҭрак рзыҟарҵап
ҳәа. Аха ҳабла иахьынӡабоз ахбыџьқәа шгылац игылан,
амашьынақәа аанҿасрыда ишцац ацара иаҿын... Арҭ
рҩыза
асахьақәа иара Самсун адагьы уаҩы иԥылоит
Ҭырқәтәыла ахы-аҵыхәа зехьынџьара. Раԥхьаӡа акәны
ари атәыла иаланагалаз ара хәҳахәҭрамзар даҽак ыҟам
иҳәап, аха уи раԥхьаӡатәи гәаанагароуп. Адунеи егьырҭ
атәылақәа зегьы рҿеиԥш, ахәҳахәҭра адагьы иҟоу рацәоуп
ари атәылаҿгьы...
– Уахатәиала аӡәыр ҳзаап угәахәуама?– иаалырҟьаны
даацәажәеит сҩыза Дауҭ.
– Зегь мыӡзар ԥыҭҩык шԥаҟамлари... Иҟало аабап, –
аҭак исҭеит.
– Дауҭгьы саргьы уи аӡбахә ала уаҳа ҳмеицәажәаӡеит
Аспорттә хан аҿаԥхьа ҳнеины ҳнагылаанӡа. Иниасҩиасуаз ауаа маҷмызт, аха урҭ ҳконцерт ахь анеира
згәы иҭаз ракәзу, ааигәа иҟаз апарк ахь ԥсшьара инеиуаз ракәзу ҳаздыруамызт. Ҩбагьы, ҳконцерт ахь иааиуа
зегьы ҳрышьҭамызт... Ҳгылан ҳабжьқәа нҭыганы аԥсышәала
ҳаицәажәо, џьара аӡәы ҳгәаҭаны ихала дышԥаҳадымгылари
ҳәа ҳгәыӷны.
–Абни аҷкәын ҳлаԥшықәҵаны даҳзыԥшуеит, ҳара
ҳтәқәа дреиуазар ҟалап, – ҿааиҭит Дауҭ апарк аҭаларҭа
азааигәара игыланы ҳара ҳахь иԥшуаз «ҩажәеихәбаҟа
шықәса ирҭагылаз аҷкәын еиқәа дсырбо.
–Даԥсуаԥшраӡам, – сҳәеит сыбжьы ныҵакны.
–Иан даҭырқәазар ҟалоит... – ибжьы ааирмаҷит Дауҭгьы,
уи аҷкәын ҳара ҳахь ихы азкны иҿшааихаз гәаҭаны.
–Кафкасиантәи афольклор ҳзаазгаз шәреиуоума? –
дшааҳадгылазҵәҟьа иажәақәа наҳзикит.
–Ус ауп... – сҳәеит саргьы.
–Шәара, уа иҟоу аҭырқәцәагьы, ҳара ҳашьцәа шәоуп,
бзиала шәаабеит! – ихаԥыц ҩежьқәа аахырџьаџьаны
дааччашәагьы
ҟаицан ҳнапқәа ааҳамихит.
–Ауаатәыҩса зегьы ҳаишьцәоуп... – саргьы сааччашәа
ҟасҵеит.
–п, сашьа! Ахристианцәеи ҳареи ҳаишьцәаӡам,
– урҭ гьааурқәоуп: аурысцәа, агәырџьцәа, аҩнанцәа...1
Шәара, ҳара шәаҳтәуп, шәаҭырқәцәоуп...
–Ҳара ҳаԥсуаауп, сашьа! Ҳара иҳаиуоу арагьы ишәыланхоит,
«абаза» ҳәа ирышьҭоуп... – акыр иаархааны
сеиҭаацәажәеит.
1 Аҩнанцәа (ҭырқә.) – аурымцәа.
Мгәыӡ Ҳасан Анзор Мы– Абазақәа ара иҟоу мусульманцәоуп, иаҭырқәцәоуп.
Нас, шәара Кафкасиа иҟоу шәмусульманцәаӡами?
–Ҳабжаҩык христианцәоуп, ҳабжаҩык мусульманцәоуп.
–Амусульманра ныҟәызго ҳара иҳаиуоуп, егьырҭ...
Хаҭала уара узусҭада?
–Саб дмусульмануп, сан дхристиануп, – ишыҟаз
наиасҳәеит.
–Аа, Аллаҳ, Аллаҳ!.. Ус ҟалашьас иамоузеи?! – иаҳаз
џьашьаҵәҟьаны
ҿааиҭит зыхьыӡҵәҟьа ҳзымдыруаз уи
аҷкәын,
аха иаарласны ихы-иҿы ааиԥсахын инациҵеит:
– Сара гәыкала суацәажәоит, уара алаф сылухеит, усхыччоит, –иҽынхиршәааит.
– п, ҳаҭыр зқәу!. Ҳара ҳҿы ус иҟаҵәҟьоуп... – агәра
исыргарц инаԥшьазгеит.
– Нас, уара динс иныҟәугозеи?!.
– Амусульманрагьы сазыразуп, ахристианрагьы...
Аџьаамагьы сҭалоит, ауахәамахьгьы снеиуеит. Анцәа
даӡәыкуп, – сҳәеит.
– Аа, Аллаҳ, Аллаҳ! – еиҭа ҿааиҭит иаҳаз мыцхәы иџьашьаны.
– Уара уагьмусульмануп, уагьхристиануп, ус аума?!
– Урҭ раԥхьа исызгылоугьы адин сымоуп.
– Даҽакгьы?!. Уи арбану?
– Амырҭаҭра.
– Уи закәызеи?
_ Ҳара, аԥсуаа ҳзы, ахристианреи амусульманреи
раԥхьа иҳазгылоу динуп. Ахристианра аурымқәа иаҳзааргеит,
амусульманра аҭырқәцәа иҳадыргалеит. Амырҭаҭра,
уи ажәытәӡа аахыс ҳажәлар дара ирҭахны ирыдыркылаз динуп, ҳара ҳтәыҵәҟьагьы убри ауп... – акыр
ихы иҭагало сыниацәажәеит.
– Ҳамҭак аҟара акы дазхәыцуа уаҳа ҳақәҿымҭуа дгылан ҳацәажәаҩ, аха нас дааиҭашәан акыр днацраланы
ибжьгьы наимҟьаны ҿааиҭит:
– Амусульманра аԥхьа игылоу дин ыҟаӡам! Аллаҳ
еиҳау
даҽаӡә дыҟаӡам! Уара агьааурқәа рцәажәашьа
умоуп...
– Досу идин иара изы зегьы иреиҳауп, инцәагьы ус
ауп, уи уазымгәамҵын... – иара усгьы иуадаҩхахьаз
ҳаицәажәара
уаҳа арӷыӷкра сҭахымкәа акыр артатара
инаԥшьазгеит, аха лыҵшәак аимуит, илакыҵақәа ҭырлашьцаа
дамханагаланы аҭоурых «цқьа» сырҵара дналагеит:
– Аллаҳ еиҳау дыҟаӡам! Адунеи аҟны амусульманра
иацназго даҽа динк ыҟаӡам! Аҭырқәцәа иреиӷьу даҽа
милаҭк ыҟаӡам! Балкан инаркны Чынынӡа инхо зегьы
аҭырқәцәоуп, Кафкасиа иҟоугьы ҳара иҳаиуоуп, иаҭырқәцәоуп...
Ҳара зегьы анкьаӡа Алтаи ҳанхон, Алԥ Арслан
ҳәа аҭырқәа дуӡӡак дыҟан, уи иоуп арахь ҳаазгаз. Шәаргьы
Алтаи шәынхон, аха Кафкасиаҟа шәиасит. Ҳара, иахьа ари атәыла аҟны инхо Ҳазартәи амшынҳааит, усҟан аҭырқәа-сельџьукцәа ҳәа иҳашьҭан. Шәара
шәтәқәа хәдаҟала Кафкасиаҟа инеит. Аҵыхәтәаны аурысцәа
индырҵәо ианалага ҳашьцәа-амусульманцәа
ракәын
азы арахь иааҳгеит, рыԥсы еиқәҳархеит. Урҭқәа
узымдыруа
уҟам уара, аха иркьаҳәны усацәажәоит...
– Уара излоуҳәо ала ари Аспорттә хан зыхьӡ ахугьы
даҭырқәан, ус аума? – ахан аҩналарҭа авара аҭӡы иаласаз
абарельиеф ахь дынхьасырԥшит.
– Иашьар Доӷәу ԥшьынтә адунеи ачемпионра игахьан, даҭырқәа қәԥаҩ дуун... – акыргьы ихы ҩышьтыхны
даацәажәеит.
– Ҳара ишаадыруа уи кавказаа дҳаиуан, дубыхын.
– Ааи д-убыхын, ҳара ҳвилаиеҭ Самсун деиуан. Аха даҭырқәан
Иашьар Доӷәу!..
Уаҳа ажәак имакра иаԥсамызт...
2 Ҳазартәи амшын – Каспиатәи амшын.
Мгәыӡ Ҳасан Анзор Мы– Наҟ дуԥырызгап уҭахызар... – ҿааиҭит уанӡа иҽҳаламгало
игылаз, аҭырқәшәа ахьимаҳауаз аҟнытәи ҳазлацәажәоз
изеилымкаауазаргьы, аха еинымааларак шҳахьыз
еилымкаашьа змамыз Дауҭ.
– Макьана иаҭахым, сҳәеит саргьы.
– Ара игылоу Қьемаль Аҭаҭиурқ ибаҟоуп, ус аума? –
ҳаинымаалара
арҽеира сҭахны, сажәа нахыганы апарк
аҭаларҭа
иазааигәаны иӷьазӷьазуа игылаз абаҟа ду ахь
дынхьасырԥшит.
Уи ҳара пату ҳазиқәӡам, – абаҟа ашҟа дагьхьамԥшӡакәа
аӷьеҩ ааҭиргеит.
– Ари атәылазы иџьабаақәа рацәаноуп ишаадыруа
Қьемаль Аҭаҭиурқ, – сҳәеит. – Ахақәиҭразы деибашьит,
ареспублика шьақәиргылеит, ажәлар алашарахь икылигеит, Ҭырқәтәыла Европа иалаирхәит...
– Урҭ зегьы бааԥсны иҟаиҵеит: Османлы хирбгалеит, аԥадишьаҳ дахиҳәеит. Ауропа ахристиан-гьааурқәа
ҳрыдҿеиҳәалеит, аҭырқәа жәлар ршьара иқәирҟьеит...
Аамҭак ааҳгараны ҳаҟоуп, – уи ибаҟақәа зегьы ҟәыбаса
иқәаҳҵоит,
Руссиа Ленин ибаҟақәа ишырзыруз еиԥш.
Иааиуеит уи аамҭа, харакгьы бжьам!.. – зынӡа дацраланы
ибжьгьы мыцхәы инаимҟьеит, иаргьы уи гәаҭаны
аӡәыр иаҳазар ҳәа дшацәшәаз иныԥшуа дахьгылаз дагьынхьаԥшаахьаԥшит, аха ҳара ҳада уи заҳаз уаҩ дшыҟамыз
агәра анига акыр ибжьы аармаҷны инациҵеит:
– Қьемаль Аҭаҭиурқ ҳдин аҳаҭыр изымбеит, дагәҭасит,
арақыҵәҟьа ижәуан, дагьагеит...
– Шәтәыла аҟны арақы зжәуа маҷҩӡам...
– Убарҭ роуп, зегьынџьара ари абаҟа аҩызцәа зыргылазгьы. Аха раамҭа ааиуеит, ҳ-«Рефааҳ» аиааира анага...
Усҟан, шәара шәҩызцәа ауаагьы ҳтәыла ршьапы рзықәмыргыло
иҟаҳҵоит... – аргама дагьаамақарит.
– Уаха ҳконцерт ахь уҳазнеир ҳгәы иахәоит, бзиала уаабеит! – сҳәеит ҿыц схы наиқәкны. Сажәақәа рҭак ҟамҵакәа, амца зхылахьаз иблақәа шаҟь-шаҟьо Дауҭи сареи
днаҳҿаԥшит, уаҳагьы ажәак наҳақәымҵакәа азныказ
дынҳадҵны иҿынеихеит, аха харак дымнаскьацкәа даахынҳәны
дласны деиҭааҳадгылеит.
– Аҭырқәара мап ацәышәкуазар, ара ус шәымаӡам,
уаха шәықәгылара мҩаԥыжәгаргьы ҟалаӡом, – абас иажәақәа
наҳақәԥсаны деиҭаахынҳәны иҿынеихеит.
– Уи аамҭазы наскьашәа еилагылаз арԥарцәеи аҭыԥҳацәеи
маҷк аҟара даарылҵны даагылеит мыцхәы зышәагаа
ыҟамыз арԥыск. «Аранӡа уааскьа» ҳәа, ибжьы
наиқәиргеит
ацара иаҿыз уанӡа иҳацәажәоз ҩ. Азныказ
даалак-ҩакзаргьы, зыбжьы иқәзыргаз иажәа дахаҵгыланы
уи иахь иҿынеихеит иаргьы. Харак димгеит,
апарк аҟны дынцәыҵагаланы иацәажәара далагеит. Ҳахьынаԥшуаз
рхымҩаԥгашьақәа рыла еилымкаашьа ҳамамызт
ажәа хаақәак реибыҳәара ишацәыхараз. Маҷк
ражәақәа анааимырда, иҳацәажәоз уи ҩ дназԥхьаз
арԥыс, иарманапала ихәдацәа аанкыланы икьарахә ааҭԥааны
инеиҿеикит. Ҳаблақәа ирбоз ҳцәымыӷханы ҳнеиҿаԥшит
Дауҭи сареи.
– Ари даԥсуоуп! – агәра ганы даацәажәеит Дауҭ.
– Ҳамшала ак ҟамлааит, ҳҿынаҳхап, – сҳәеит саргьы.
– «Уахь анеира аҭахӡам» ҳәа аԥсышәала ҳашьҭахь ала
аӡәы ибжьы ааҳаҳаит уи аамҭазы.
– Бзиала шәаабеит, ҳашьцәа аԥснаа! – дыххаччо дааҳадгылеит
ԥшра-сахьалеи еилаҳәашьалеи гәахәарыла
уаҩы
иблаҿы иааиуа иҟаз ҩажәеижәабаҟа шықәса зхыҵуаз
хаҵак, ҳнапқәа ааҳамхуа ҳӡамҩақәа неимда-ааимдо дынрыгәӡны ҳаагәыдикылеит.
– Билианҭ сыхьӡуп, с-Ҭарбоуп, ара Самсун сеиуоуп, ихы
наҳирдырит. Ани ҩ шәгәы нирхазаргьы шәара шәус
алашәымҵан, ҳара даабара ҳаҟоуп... Адин фанатикцәа
дреиуоуп, иаадыруа иоуп.
Мгәыӡ Ҳасан Анзор Мы– Згәы нхаз иара иоуп, сашьа! Аԥсуаагьы шәаҭырқәцәоуп
аниҳәа ҳзақәшаҳаҭымхеит, уи иара даргәааит... –
иҟаз ааркьаҿны инасҳәеит.
– Аԥсуа – даԥсуоуп, аҭырқәа – даҭырқәоуп. Уи иахьанӡа
изеилымкаацзар уажә еиликаауаны дыҟоуп, гәырҩас
иҟашәымҵан. Иара ихаҭагьы даҭырқәаӡам, длазуп,
деиҭаацәажәеит Билианҭ.
– Ҳаицәажәо ҳашгылаз апарк шыҟаз ихы ҳақәкны
иҿааихеит уи алаз-фанатик «пату иқәызҵаз» арԥыс.
–Аригьы ҳара даҳтәуп, даԥсуоуп, – ҳанхьеирԥшит
иаҳзааигәахаз,
ахьшьыцба аблақәа зхаз уи аҷкәын иахь.
– Аԥсышәала дызцәажәагәышьом, аха еиликаауеит,
инациҵеит Билианҭ.
– Ерҳан. Мгәыӡ Ерҳан, – ижәлеи ихьӡи неиҳәеит инидаагалаз ҳнапқәа ааҳамхуа.
– Иаб идыруама ҳбызшәа? – дҵааит Дауҭ.
– Иаб дыҟаӡам, дыԥсгәышьахьеит... Аха иабду дыҟоуп,
даара ибзиангьы иҳәоит. Иԥсҭазаараҿы акырӡа зхызгахьоу, акырӡа здыруа ажәытәқәа дреиуоуп, Мгәыз Ҳасан,
дцәажәон Билианҭ.
– Ихыҵуазеи? – иқәра аилкаара сҭахын.
– Ҭырқәтәыла инхо аԥсуаа реиҳараҩӡак реиԥш аԥсышәала
аԥхьаӡара дазыманшәаламызт Билианҭ, уи азы
азныказ даамахеит.
– Ҭырқәшәала иҳәа, еилыскаауеит, – сҳәеит усҟан.
– Доқсан еқьииаҳҳәоз еилызкаахьаз Ерҳан.
– Уи қәра дууп, дызхаанугьы рацәахап... Ишьапы
дықәгылоума?
– Мамоу, сашьа, аиарҭа дылоуп, акыр шықәсагьы ҵуеит.
Аха иеилкаара зшьапы иқәгылоу ҳаҵкысгьы идууп, – дааччеит Билианҭ, иагьнациҵеит, – сара схазоуп изысҳәо...
3 Доқсан еқьи (ҭырқә.) – ԥшьынҩажәеи жәаҩа.
– Аԥснытәик дибар, ииарҭа дылҵыргьы ҟалап. Дахьыҟоу
арантәи мыцхәык бжьаӡам, сааҭбжак ала шәназгоит,
уаҵәы аамҭа шәоуазар... – иабду ҳизнеир иҭахыҵәҟьаны
даацәажәеит Ерҳан аҵыхәтәаны. Саргьы аҭак
исҭеит, хаҭала сиҿцәажәалар шысҭаху, ҳагьеицәажәеит
уаҵә ашьыжь ҳаиқәшәаны иабду иахь ҳаицны ҳашцо ала.
Аконцерт ашьҭахь, иибаз иаҳаз игәы ишахәаз наҳәаны
«иҭабуп, уаҵәы ҳаиқәшәоит» ҳәа дцеит Ерҳан. Ауха акыр
аҵых ԥаҳҽит аконцерт ашьҭахь, уи иахәаԥшырц иааз,
асасааирҭахь иҳацнеиз аҭыԥантәи аԥсуаа гәыԥҩыки ҳареи.
Адунеи иаақәшәеижьҭеи рабдуцәа ахьаныҵыз Аԥснытәи
аԥсуак дзымбацыз урҭ рызхара изцәажәомызт,
рызҵаарақәа рацәан...
Ишеибаҳҳәахьаз, адырҩаҽны жәа-сааҭк рзы саагылеит асасааирҭа аҿаԥхьа. Маҷк аҟара ахьҭа аҿазаргьы,
иаха иасуаз аԥша ахабаргьы ыҟамызт, амшын акәзар
аԥхыӡ ҵаула иалоушәа, аҽмырҵысуа еиқәшьшьы ицәан,
ажәҩангьы кеикеиуан, иарбанзаалак ԥҭацкгьы хыршәламызт,
ашьхақәа инарывҵны ихалахьаз амра шеишеи ацыԥхьқәа ашамҭаз аахыс агәеилашра иалагахьаз
ақалақь ырлашо иалаԥхон.
Асааҭ жәаба ираҩсит, аха дыҟамызт Ерҳан. Жәеиза
ирзааигәахеит...
Сижьар сҭахымызт, акыр збахьаз, анҵыра
наӡа змаз аҭаҳмада имаҭа... «Џьара машәырк
имыхьзааит
» ҳәа схәыцуа сышгылаз, амҩаду иаамҩахыҵны
асасааирҭа шыҟаз ала аҿаанахеит машьына ласык. Ари
Ерҳан иакәын, изымбацыз даҽа хаҵакгьы диватәан.
– Бзиала уаабеит, сашьа! Саргьы Мгәыӡаа срахәшьаԥоуп,
Исмеҭ сыхьӡуп, – аԥсшәа аасаҳәаны ихы аасирдырит, уи ахаҵа: Ерҳан «асас дсырԥшит, аԥхашьара
ҟасҵеит
» ҳәа ихы даныӡбо даауан. Иара ихарам, сара
дынсырхеит,
уск сыман, саҭаноумҵан... – иаԥсшәа акыр
ицқьаны
дцәажәон Исмеҭ.
Мгәыӡ Ҳасан Анзор Мы– Ҳаамҭа ахьмаҷу акәымзар, даҽа гәамҵрак ыҟаӡам, –
насҳәеит саргьы.
– Уажәыҵәҟьа амҩа ҳақәлоит, даҽа ҩыџьаҟа уцзаргьы
ҳҭахуп.
– Уаха ахәылбыҽха Аԥсныҟа амҩа ҳамоуп...
– Ерҳан исеиҳәахьеит, – шәахьаҳагӡоит.
– Гәырҩак шәалаҳҵар сҭахым...
– Гәырҩа ыҟаӡам... Аҭаҳмада ус иҭаххеит, шәбара деилаҳаит...
Шәымҭақәак рышьҭахь, ҳҩызцәа иреиуаз даҩа ҩыџьа
аашьҭыхны, амашьына ҳанҭаланы ақалақь ҳалсуа амрагылара
шыҟаз ала ҳҿынаҳхеит. Ерҳан иҿаԥхоз амра иблақәа
ацәыхьчо, ибласаркьа еиқәаҵәақәа неиҭан, зынӡа
ҳақәҿымҭуа
иус даҿын – иаԥхьа машьынак гылар иара
изы ихьмыӡӷхарашәа, аԥшалас ишьҭазар ихьымӡо, еиԥхасуа
амҩа ианыз амашьынақәа акакала дрыхьӡаны дрывыҟьҟьо
ԥхьаҟа анеира даҿын. Аамҭа баша ирӡуамызт
Исмеҭгьы.
Ҳамҩа иркьаҿырц иҭахызу, ҳзакә уаау еилиргарц
дашьҭазу, иара дзакәу ҳирдырырц дашьҭазу, аханатә
аилкаара уадаҩны дынахыкәша-аахыкәшо, иажәақәа
рыԥхуа, аха ииҳәарц ииҭахыз аҵыхәтәанынӡа
инамыгӡакәа, даҽакахьы дниасуа ацәажәара даҿын. Излеиҳәаз
ала, Анкаратәи ауниверситет далгахьан, занааҭла
декономистын, фирма дук аҟны аус иуан, иара
иҳәашьала
«ихы амца акызар арцәаха имамкәа» ахәҳахәҭра инапы алакын. Далацәажәеит Аԥсны дацхраарц шиҭаху,
аиҳарак аекономика ашьҭыхра аус аҟны. «Ҭырқәтәылеи
Аԥсни рыбжьара аекономикатә еимадара ҟаҳҵароуп,
ҷыдала ахәҳахәҭра ҳабжьаҵатәуп», – иҳәеит аҵыхәтәан.
Уи аус аиҿырцаашьа дшазхәыцуа аилкаара ҳҭахны, иажәалагалақәа
ҳаргьы ибзиоу ракәны ҳшазхәыцуа ирдыруа зҵаарақәак наиаҳҭеит.
– Аԥснаа аҵла бзиақәа шәымоуп, – иаҳа иҽаартны
даацәажәеит усҟан ҳазҵаарақәа рҭак ҟаҵо. – Ихҵәаны,
ирмазеины еиҿшәырцаар, ара зхатәы ӷбақәа змоу аҭырқәа
ҩызцәа ҳамоуп, инҭажьны иҳаманы ҳаауеит. Ахәқәа
ҳаракуп ара, еиҳарак ашәҵла. Аџьҵлагьы ахә бзиоуп, –
Маикопынтәи иааргоит ь. Даара ибзиоуп! Шәаргьы
ишәзырҽеир, Аԥсынгьы ҳацхраауеит... Шәара шәҿы иҟоу
аԥсаҵла цәгьа ишәпоуп, аха сҩызцәа изларҳәаз ала, акыр
итатацәоуп. Сибириатәи аԥсаҵла ара цәгьа ирҭахуп,
уахьынтәи ишәзаагар иаҳа еиӷьуп, – аԥара ду ҟанаҵоит,
Аԥсынгьы ҳацхраауеит. Ари аган аҿы амҿы фабрикақәа
рацәаӡам. Аха арахь изааҳгозеи, ҳашиашоу Исҭамбулҟа
ма Бурсаҟа иҳаманы ҳцоит. Сара Мексикантәи, Африкантәи
ианаазго иахьрысҭо, – ииҳәарц ииҭахыз ак ицәагхар
ҳәа дшәо, уи аус шыбзиоу ҳхы иҭагало, иҽаҭаӡаны
ацәажәара даҿын Исмеҭ.
– Аԥсны унеихьоума, сашьа? – азҵаара исҭеит, акыр
данцәажәа ашьҭахь.
– Сымнеиӡацт, аха сҩызцәа аҭырқәцәа акырынтә инеихьеит. Аҵла рацәоуп, рҳәеит. Ашәҵла бзиақәа рԥԥаны
амца иақәҵаны ирбылуеит, рҳәеит! Ус ҟалаӡом, сашьа!..
– Иулшартә уҟоума? – сеиҭаиазҵааит.
– Уи азы проблема сымаӡам, сашьа! Ҩымш рышьтахь
Мозамбик сцараны сыҟоуп, уахьынтәи сшаахынҳәлак
сшәызнеиуеит,
иԥышәҟаанӡа иахьгылоу срыхәаԥшыр
сҭахуп...
– Уаҳа Аԥсны ала узызхьаауа акрыҟоума?
– Иҟамкәа! Арацәа бзиа ыҟоуп, рҳәоит сҩызцәа. Кокс
ззырҳәо... – изакәу аиҭаҳәара дналагеит. – Еилукаама?
– Еилыскааит...
– Уигьы ара даара ирыгуп, аиха арҭәаразы ирҭахуп.
Ерегли ахьырҳәо, Зонгулдақ азааигәара иҟоуп афабрика, адунеи аҿы зегь реиҳа зус дуу ирхыԥхьаӡалоуп,
Мгәыӡ Ҳасан Анзор Мыаӷбагьы шиашоу уаанӡа инеиуеит, уи азы проблема
ҟалаӡом, сашьа!..
Уи нахыс ҳамҭак аӡәгьы ҿаҳамҭит, Исмеҭгьы акыр
иҽаанкыланы ҳажәа дазыԥшын. Ҳмашьына, амҩаду ааныжьны арӷьарахь иаахаҵәины аҿынанахеит. Ус ҳналагылеит
идумыз анхарҭа ҩнқәа рыла еибаркыз қалақь
хәыҷык.
– Ари азы Чаршамба рҳәоит, – ҳаицаауеижьтеи раԥхьаӡа
акәны адәахьы днаԥшны ҿыц даацәажәеит, уанӡа
дызлацәажәоз с азы уаҳа ҳҭакк змаҳаз Исмеҭ. – Ҳахьцо
ақыҭагьы ари иадҿаҳәалоуп, – инациҵеит.
– Ара аԥсуаа нхома? – дҵааит еицыз иҳаиҳабыз
Ражден.
– Иагьсыздыруам... Анкьа итәан, рҳәоит, аха еимлысит
сгәахәуеит, Аллаҳ иныс, исыздыруам!.. – ижәҩақәагьы
дҩарыхеит.
– Иабацарыз? – саргьы сыҽналазгалеит.
– Уи, Аллаҳи дареи рыда издыруада?! – даачашәа
иуит. – Ара ахныҟәгара уадаҩын. Иаҳа аԥсҭазаара маншәаланы
иахьырбаз ахь ицеит, еимлысит. Ус ауп нас,
ауаҩы
ихы ахьныҟәигаша ауп дахьтәо.
Ерҳан ҩ-минуҭкгьы дадымхалаӡеит имашьына ари
ақалақь хәыҷы аналгара. Даҽа маҷк аҟара ҳнаскьахьаны
инҵәеит асфальт мҩа, уи нахыс абӷанҷ зқәыԥсаз қыҭа
мҩан, асаба харчыла ҳныбжьалеит. Уажәы ҳаԥхьа ала
ҳарҿаԥшуан акыр иҳаракыз ашьха рыԥхрақәа. Акырӡа
иреиԥшын Аԥснытәи ҳашьхақәа, аха еилыӷраа-еилиаҵәааӡа
шәаԥыџьаԥла ишыхҟьазгьы зынӡа ирнымаалоз,
аԥҳәызба ԥшӡа лӡамҩа ашәахсҭа бааԥс анызар
иаҩызаха, ауаатәыҩса рыԥсыцәгьара иарҿиаз адамыӷақәа
рнын: еималахьаз ажәытә мҩақәа, урҭ ирыхҟьаз
аҿыбгарақәа,
арӷазақәа.
– Исмеҭ! Арҭ ашьха ԥшӡақәа ирну адамыӷақәа ирхуҳәаауазеи?
– схы наиқәскит ашьхарахь дхьарԥшуа, уажәада
имбацызшәа ихы ларҟәны амашьына асаркьа
дынкылԥшит иаргьы.
– Урҭ дамыӷазам, сашьа! – сцәажәашьа иагьааџьеишьеит.
– Анкьа аҵла анҭыргоз иҟарҵаз амҩақәа роуп.
Акыр еимаҳаит, аха уи ҳарҽеиуеит, сашьа, Аллаҳ иҳәар...
– Зышәага наӡоу ҵлак ахьырҿагылам, иахуҳәаауазеи?
– Ара даара аҵла бзиақәа гылан! Ашәҵла, згәы шкәакәаз
ашәҵла! Даара аԥара рацәа дырҳаит арҭ адгьылқәа
зтәыз. Иԥҟаны ирҭиит, аха ҿыц иазҳахуеит...
– Ианба? Даҽа шәышықәса рышьҭахь!..
– Ҳара ҳзахаанхаӡом, – уи ҵабыргуп, – илахь ааиқәиҵеит,
уи нахыс акраамҭагьы дымцәажәаӡеит.
– Ҳара аԥснаа, аҵла ԥшӡа аҭыԥҳа цқьа леиԥш ҳахәаԥшуеит,
иԥҟаны аҭира ҳазыразӡам, – уаҳа маанала ацәажәара
сҭахымкәа Исмеҭ схы наиқәскит.
Исмеҭ уи нахыс Аԥснытәи аҵлақәа рыӡбахә уаҳа даламцәажәаӡеит,
иааинаабалартә ихы-иҿы акраамҭа
гәырҩак
нықәлеит. Ҳмашьына, ашьхақәа ркалҭ иаҵсны
ицоз аӡиас иаваршәны инеиуан. Ҳалаԥш ахьынӡанаӡоз
зехьынџьара
иҟаз архақәа рҿы икәазаха иҭагылан зиаҵәара
аасҭа зышлара еиҳаз аџьықәреи мхқәа. Еиҭа
акыр ҳанынаскьа, ҳазныз амҩагьы ааныжьны армарахь
ала гәарабжьарак ҳныбжьалеит. Даҽа километрак аҟара
ҳнаӡоны еиԥш нхарҭак аҿаԥхьа имашьына ааникылеит
Ерҳан «ҳааит» аанарго дагьынаҳҿаԥшит, ибласаркьагьы
аамхны амашьына ашә аџьыба инҭеиҵеит. Ҳнеибарԥшны
асақь гәашә зҿаз ашҭа ҳанҭалеит. Аԥснаа ҳашҭақәа
акырӡа иреиԥшыз, ари ашҭа ҭбаа аиаҵәареи ашлареи еимаркуаз шьацла ихҟьан, амра лаша аҿаԥхо игылан ҩбаны
еихагылаз аԥснаа ҳаҩнқәа акыр иреиԥшыз ахаҳәтә ҩны,
уи ашьҭахь ала инашьҭын шәырҵлала иҭәыз абаҳча,
Мгәыӡ Ҳасан Анзор Мыаҩны аварахьшәа маҷк инасҭханы игылан аџьықәреи
зҭаз аца, уи аҵаҟагьы ирԥыхьашәаз фатәык еимакуа
еилаҟарҟаруа
еилагьежьуан акәытқәеи, агәагәшьқәеи,
маҷк иааскьашәа игылан амашьына акәырқәа зҵаз уардынкгьы...
– Ҳаҩхаргалеит акәасқьа аҩбатәи аихагылахь. Ҩнымаҭәала
ишақәнагахара еиҿкааз азал ҳныҩнысны уи
анаҩс иҟаз ауада ҳныҩнашылеит. Азкәакьҭак аҟны игылаз адиуан аҟны шьыршьаф цқьала ихҟьаз аиарҭа дылаиан акыр ақәра шимаз аргама изныԥшуаз, аҭаҳмада.
Ҳанынҩнашыла, иџьымшь шла хәбабақәа ирыҵаҵәахыз
зԥыџьқәа каԥсахьаз илацәа ҭаҳақәа еиқәԥсан, аха
ҳшааҩналаз ицәа ианырны иааиртит, уажәы аҭуан ахь
ирхаз, аха ԥсҭазаарак зхымыз иблақәа.
– Шәаама? – иӡамҩа ҭаҳақәа маҷк аҟара иаақәацан ибжьы нҭикааит аҭаҳмада.
– Гьаальди... Мусафыр гьаальди!..4 – иҽынеизааигәатәны
илымҳа дынҭацәажәеит Ерҳан.
– Нас, сҩықәыртәа!.. – маҷк даагәамҵшәа иаҳа ибжьы нҭигеит, ихәцә аҟынӡа иқәыз ихызагьы маҷк инхьаршәҭны
дагьыҩеихеит. Ерҳан уи днаицхрааны, ибӷа
ахчы наҵаҵаны днықәиртәеит.
– Бзиала шәаабеит, дад, аԥснаа! – ибжьы амч наҭаны
ҿааиҭит Ҳасан. Иахәҭаз аҭакқәа наиҭаны, зҿааирхаз
зцәеи зыбаҩи еикәыршаз инапы ааимаҳхит. «Шьҭа сықәриа
», – иҳәеит имоҭа иахь, Ерҳангьы дыницхрааны ихчы
ааиҵхны
днаириеит.
– Бзиала шәаабеит! – ихы наҳзикит усҟан Исмеҭ, аӡәаӡәала
ҳнапқәа ааҳамихит, уи дынишьҭагыланы дынҳалсит
Ерҳангьы.
Ус, иԥхашьа-ԥхаҵо ауада иааҩнашылеит ҩыџьа зықәра
маҷмыз аҳәсақәа, рыхқәа ааҳақәкны, – «Хошь гьаал4 Мусафыр гьаальди (ҭырқә.) – асасцәа аауеит.
дыныз!» – рҳәеит, ҳнапқәагьы ааҳамхуа инаҳалсит. «Буирум, шәаатәақәа...» – дааҳхагьежьит ахаҵгылараҿы
акгьы
агзмыжьуаз Исмеҭ. Ражден еиҳабык иаҳасаб ала
Ҳасан
иааигәара аҟәардә наидигалеит, Дауҭгьы саргьы
аҭаҳмада ишьапахьы иҟаз аҟәардәқәа рҿы ҳнатәеит.
Уаҳа ҿиҭуамызт ҳтәара иазыԥшыз аҭаҳмада, аха
акраамҭа акгьы иҳәомызт ҳантәагьы... Иара ҿыц даацәажәаанӡа
ацәажәара
аҽалагалара ҳзымгәаӷьуа ҿымҭуа
ҳтәан ҳамҭакы.
– Ушԥаҟоу, аиҳабы? – еиҭа Ҳасан ихы наиқәикит Ражден, уи уаҳа анҿимҭӡа.
Индәылҵыз Ерҳан дыԥсахуа, аҭаҳмада иҽынеизааигәатәны
«ушԥаҟоу ҳәа иҵаауеит» аанарго ҭырқәшәала
илымҳа инҭеиҳәеит Исмеҭ.
– Аԥснааи сареи ҳабжьара аҭырџьман дысҭахӡам, дад...
– «наҟ унаскьа» аанарго ибжьы ныҭганы даацәажәеит усҟан
Ҳасан. – Слымҳа маҷк икәадагәышьоуп, шәыбжьы
нҭыганы шәаацәажәа. Шәара аԥснаа, шәыбжьы ҭыганы
ацәажәара азин шәымоуп, Анцәа дышәзыразхааит!..
Сшыжәбо
сыҟагәышьоуп, дад, аха сҭаӷсангьы сыҟам. Анцәа
имчала шәара шәанысзааи иҵегьгьы сеиӷьхоит.
Сымчымхара шәамԥшын, шәаасацәажәа. Срыцҳашәымшьан
Анцәа шәиҵаԥшуазар...
– Иҵегьы шәеиӷьхап, Аллаҳ иҳәар... – ҭырқәтәылантәи
аԥсуаа рцәажәашьа дшашьцылаз иныԥшуа даацәажәеит
Ражден.
– Аллаҳ иӡбахә уҳәеит, дад, илԥха-игәыԥха умазааит!.. Аха, Аллаҳ ззуҳәаз иоуп зынӡа зыгәра зымгаӡо...
Дысхылаԥшуазҭгьы
ас сеизыххаа скаижьуазма!.. – маҷк
аҟара
дааԥышәырччеит. – Сара исзыжәуазеи, сыда хьаа
шәмоуааит... Аԥснытәи шәааижьҭеи иҵуазеи?
– Шьҭа мызкы иназынаԥшуеит, – аҭак ииҭон Ражден.
– Шәабаҟақәаз?
Мгәыӡ Ҳасан Анзор Мы– Адаԥазар, Диузџьа, Сҭампыл, Измит, Бурса... – инеиқәиԥхьаӡеит.
– Ҳашԥажәбеи?
– Анцәа ишиҳәара шәыҟоуп... Инхоит, инҵуеит, ирыгӡам
ауаа...
Ҳасан ҳамҭакы ацәажәара дааҟәыҵит, аха нас еиҭа
азҵаара ныҟаиҵеит.
– Иаха Самсун шәыҟан. Шәус ашьҭахь, ҳаԥсадгьыл
ахәшҭаара
змырӡыз ҳашьцәа, бзиала шәаабеит ҳәа аҩныҟа
шәназыԥхьада, ԥшәымара шәзызуда?
Аӡәгьы ҿаҳҭуамызт...
– Д-Ашәбоума? Д-Кәаӡбоума! Д-Аргәынума? –деиҭаацәажәеит
изҵаара аҭак анимаҳа. – Руа дарбану жәытә
аԥсуала асасцәа дуқәа ацә ахы хырԥа ишәзызшьыз?
– Ҳара ҳааижьҭеигьы акрыфара ҳагӡам, аиҳабы... –
Ҳасан иажәа ахы ахьцоз шеиликаазгьы днаваланы даацәажәеит
Ражден.
– Акрыфарақәа зегьы еиԥшым... – даақәыԥсычҳаит. –
Мызкы ҳаимдеит шәҳәеит... Ԥсуа цқьак шәиниама?
– Аԥсуаа рацәаҩны иаабеит...
_ Иаԥсуа жәла, имилаҭ хьӡы «аԥсуа» ҳәа, иҿаҿаӡа ипаспорт ианны аӡәыр дышәԥыхьашәама?
– Мамоу...
– Аҷҷа-ҷҷаҳәа аԥсышәала ицәажәоз ахәыҷқәа џьаракыр
шәрыниама?
– п, ус еиԥш хәҷы дҳамбеит.
– Ԥсуа ҩырак џьаракыр ианны шәылаԥш иҵашәама?
Аԥсышәала радиок, телевизорк абжьы шәаҳама? Ари
аԥсуаа иртәылоуп ҳәа џьара дгьылҿаҵак ҳахьыӡ ахны
ижәбама? Аԥсуа бызшәала иахьаԥхьо џьаракыр шәнаргама?
Абри аҭыԥ аҟны аԥсуаа рҵеицәа фырхаҵала еибашьуан аҭырқәа итәыла рыхьчеит ҳәа џьара баҟак гыланы ижәбама? Шәахьеимдоз арҭқәа аӡәыр хьаас иманы
ишәаҳама?.. Иагьыжәымбаӡеит иагьшәмаҳаӡеит... Нас,
анцәа ишиҳәара ҳаҟаны ҳазлажәбазеи?! Ҳара иҳагу шәара
ишәымбар, ишәымҳәар, уаҳа ҳзықәгәыӷрыда?.. Урҭқәа
рҽеишьас
иамоузеи ҳәа ишәхәыцуазеи, ҳзықәгәыӷуа
ҳашьцәа?
ҩ ҳазнышәҵозеи?..
– Атәымџьара шәыҟанаҵ урт рырҽеишьак ыҟаӡам.
ҩ иҟоу акы заҵәык ауп – Аԥсныҟа ахынҳәра, – сгәаанагара
аасыртит, аԥшәма ҳгәыҳҽанӡамкәа ас иаалырҟьаны
иаартны дцәажәо анызба.
– Аԥсныҟа ахынҳәра... Уи шәара еицу шәыԥсы иаҭаху
аума, мамзар?..
– Шәашьцәа аԥснаа рхәыцшьоуп ари. Уи ауп иаҳҭаху
ҳара ара иеицугьы...
– Аҵыхәтәан иаҳаз ажәақәа азныказ рықәҿимҭит Ҳасан,
аха дааиԥхьхәыцааны еиҭаҿааиҭит:
– Ажәытәқәа абас еиԥш ажәак рҳәон... Амшә, «Сынтәа
ҽаҩ бзиахоит» аҳәазаап, «Излаудырзеи» ҳәа ианазҵаа
«сыԥсы убас иаҭаххеит» аҳәазаап! Аԥснаа шәыԥсы иаҭаххаз
мацара ала ари аус рҽеишьа амоума, сыздыруам...
– Рҽеишьа змам акгьы ыҟам... – Ражден дналаган, акыр
инароуны, ираӡаны, аԥснаа атәымџьара иҟоу рашьцәа,
рабацәа рыԥсадгьыл ахь рырхынҳәра ишҳазҿлымҳау, уи
азы еиҿдырцаауа аусқәа дрылацәажәеит. Аҭаҳмада, ҳҩыза
еиҳабы диԥырхагамхакәа дизыӡырҩуан, аҵыхәтәан
иажәа дшалгаз агәра анига, деиҭаацәажәахт:
– Уажәақәа сгәы иамыхәеит сызҳәом, Анцәа ахьӡара
шәиҭааит... Аха исзеилымкаауа сазҵаауеит, саҭанашәымҵан!
Ҳаззышәҭахузеи? Иҳалашәхузеи Аԥсныҟа ҳнаганы?
– Ҳашьцәа шәоуп!.. Адунеи иану аԥсуаа зегьы ҳаԥсадгьыл
аҟны ҳаныҟала, ҳамч ӷәӷәахап, ҳамчхарагьы иацаҳҵап...
– даацәажәеит усҟан Дауҭ.
– Шәымч иазшәырҳар шәҭахуп, уи шьахәуп... Аха ас
еиԥш ахәыцра шәхы ианбаҭашәеи? Агәырџь ҳәеиқәаМгәыӡ Ҳасан Анзор Мыҵәа Гәамсахәырд ззырҳәо дшәықәмақаруа далагеижьҭеи
аума?
– Ҳара ҳхы аадыруанаҵы уи гәырҩас иҳамоуп. Ҳабацәагьы
уи хьаацәгьас ирыман, – еиҭа сажәа наласҵеит.
– Нас уажәраанӡа шәабаҟаз? Рыхабарк заҳдмырбазеи
шәабацәа? Шәабаҟаз шәара?.. – дҳацәҳарашәа акыр ибжьы нҭицеит.
– Иаҳҭаху зегьы Анцәа иҳаиҭомызт, аиҳабы. Ҳабацәагьы
аамҭа бааԥсык иҭагылан, – ирылшоз маҷын,
аихатәы гәашә аркын, уи аартра ҳаргьы ҳамч ақәхомызт,
– иҳәеит Ражден акыр инеиҵыхны.
– Ҳасан еиҭа ацәажәара дааҟәыҵны акраамҭа ҿымҭуа
диан, нас еиҭах игәаҵанӡа даақәыԥсычҳан, ибжьы ҭахәаҽӡа
даацәажәеит.
– Шәиашагәышьоуп... Шәара ишәхасуазгьы шырацәаз
здыргәышьоит. Зцаԥха унапы иакым агәашә аартра умч
злақәхагәышьозеи, – ус ауп, аха сахьазааиуа... Изыхҟьазаалакгьы
шәагхацәеит. Ҳабацәа қәыхәлақәа рхы ишанызбоз, «Аԥсны! Аԥсны!» шырҿыҵакыз, ишыгәжәажәоз
ари атәыла уаҳа изамышьцылаӡакәа, рыԥсадгьыл аҵәымыӷ
еиԥш ргәы ишалакьакьаз ирзалымхӡакәа имҩасит.
Сара сықәра зықәразгьы, ара ишизгьы, ахыц иҭаркыз
агыгшәыг иаҩызаха, рабацәа рыхьымӡӷ рхыхра ишазхьаауаз, уаҳа уи азы ак рылымшаӡакәа рынырцәымҩа иазцеит. Урҭ рхаан ас амҩақәа аатызҭгьы, иахьа шәзызхьуа
рҽеишьак аиуан...
– Иахьагьы иауаны ҳазхәыцуеит. «Аԥсныҟа ҳнеир
ҳҭахуп» зҳәо аҿар иреиуоу ԥыҭҩык ҳрыниеит.
– Аиҳабацәа? Урҭ шәызрацәажәама, ирҳәозеи?
– Ҳрацәажәеит. Урҭ «Аллаҳ иҳәар ҳнеиуеит», рҳәоит...
Дахьиаз дааҳәыцымыцит аҭаҳмада.
– Аллаҳ аргама даақәгыланы аԥсуаа шәыҩныҟа шәцароуп,
иҳәар, усҟан ицашт!.. Аха, Аллаҳ лабҿаба аӡәгьы
димбаӡацт... Зықәра неиз, ихәарҽхаз ҩы, дад, хәыцырҭас
имоу ҭынч аԥсроуп, шәара аԥсҭазаара шәазхәыцуеит.
Нас акаҿы еицааишьас ишәымоузеи?
– Дара мцозаргьы, ма рыҷкәынцәа нарышьҭааит, –
ҿааитит Дауҭ.
– Еи, дад! Аԥсҭазаара ус иҟаӡам... Аԥсуа дызжуа димамкәа
дыгҿахар иҭахӡам...
– Рабацәа ирмазҵааӡакәа Аԥсныҟа иеихар, усҟан
иҟарҵозеи?.. – иааирмариеит Дауҭ.
– Аиҳабы димазҵааӡакәа аиҵбы ихала ус мҩак ылихыр ауӡом ҳара ҳҿы, ус иахьаҳагӡеит ҳҿар.
– Уи цәгьоу, ибзиоу? – деиҭаацәажәеит Дауҭ.
– Дад, уара узҵаашьақәа рыла акыр уҷкәыноуп сгәахәуеит...
Аԥсуа леишәа, ара ҳаанагеижьҭеи иаҳчаԥаз ак
акәӡам, ҳабацәа Аԥснытәи иааргеит!.. Аизхәыцра аныҟамла,
аԥсуарагьы зыҟалаӡом. Ҳара–ҳара ҳаихамҵгылозҭгьы,
ҳаихымхәыцуазҭгьы иахьа ҳшыҟоу аҿынӡагьы
ҳзыҟаломызт.
– Иахьанӡа шәаанагеит, уи ҵабыргуп, аха уажәынахыс
уи мацара шәазеиқәырхома? – дхьаҵуамызт Дауҭ.
Ҳасан еиҭа ҳамҭак ҿимҭит, џьара акы иашьҭоушәа
иқәац–қәацо аҭуан ахь иԥшуан амса зхылахьаз иблақәа.
– Уи мацара ала ԥхьаҟа нарха дук ҳауа, ҳхы еиқәҳархараны
сзазхәыцуам... Иџьоушьаша, ҳаԥсҭазаара иаҳа
иманшәалахацыԥхьаӡа,
ҳаԥсуара, ҳлеишәа лаҟәуа иалагеит: аибабара, агәеизыбылра, аихаҵгылара маҷхеит.
Зегьы уазыруа аԥара–рҳара ҳәа акы иашьҭалеит, – дмыццакӡакәа
дцәажәон Ҳасан.
– Аԥсҭазаара аԥара аҭахуп, ҳәарада, аха ԥарала аԥсадгьыл
изаахәома ауаҩы? – Ҳасан иааиаҭаскит.
– Уажәа ҵабыргуп, дад... Ԥарала иааумхәо акгьы ыҟаӡам,
аԥсадгьыл ада. Уи хәызмам малуп. Аха иара аҵарагьы
дук ҳамаӡам ара иҟоу. Ҵабыргуп зыԥсы злоу аԥМгәыӡ Ҳасан Анзор Мысуаа
маҷҩӡам, аха абри аҭырқәа идгьыл аҟны итәоу,
аҭырқәцәа «абаза» ҳәа ззырҳәо: аԥсуаагьы, ашәуаагьы,
асаӡқәагьы, ашьхаруаагьы зегьы ҳмазара ааидукыларгьы, ҩ беиаӡак имоу амал ҳамаӡам. Уиашоуп, дад, уи
алагьы ҳхы ҳзеиқәырхо ҳаҟаӡам. Ҳҿар рыӡбахә шәалацәажәеит...
Аха, дад, шәара шәҿари ҳара ҳҿари рааӡашьа
еиқәшәаӡом. Сара, есышьыжь, есыхәылбыҽха абри сазыӡырҩуеит,
– инап ԥсыда иаԥхьа игылаз аишәа иқәгылаз
арадиомагнитафон ахь инаирхеит, – Аԥснытәи ажәабжьқәа
сзаанагоит. Аабыкьа, аҟармаҵыс еиԥш лыбжьы хааӡа ԥҳәызбак жәеиқәршәак лҳәон: «Сыԥсадгьыл
Аԥсынтәыла», – лҳәеит. – «Схы-сыԥсы реиԥш бзиа усымбозар,
схы ақды инықәҵаны ихырҵәааит!» – лҳәеит.
Ацәымсеиԥш ибажәхахьаз сгәы лырԥссаҳәеит, исылҩаахьаз
сдақәа, ашьа ҿыц рҭаланы иҭахәмаруазшәа ҟ
аԥсҭазаара сгәалырԥхеит, Анцәа ԥсынҵыр бзиа лаҭәеишьааит!..
Аԥсны агәбылра рыҭаны ишәааӡоит, ара
даҽак ала иҟоуп, дад. Ԥсадгьылс ирдыруа, рхәыцра зызку
аҭырқәа итәыла ауп. Гәыбӷансгьы ирымоузеи, ирдырҵо
уи ауп! Аԥсны рымбацт, нас агәбылра злароурызеи?
Аӡбахә ала ажәабжьык роуҳәаргьы лакәушәа ирзааиуеит...
Шәара шәықәлацәагьы абри шәаԥхьа ишьҭоу аҭаҳмада
исҩызаха аграқәа рымоуп: рабдуцәа рыԥсадгьыл азы
рыла аш хылахьеит, уахь ацаразы рызшьапык амаӡам,
аԥснаа шәыбжьы рлымҳақәа цқьа ираҳаӡом, ираҳаргьы
ргәы аҟынӡа изнеиӡом. Абас ауп, дад, ауаса ахьымтәаша
иантәалак абга иафоит, рҳәоит. Ауаҩы иԥсадгьыл анынижь
нахыс акакала иҟазшьа бзиақәа ицәыӡуа иҿынеихоит.
Ҳара ҳабацәа, Аԥсны агаҿа ааныжьны атәым
ӷбақәа ианырҭала аҽны инаркны аԥсра-аӡра амҩа ианылахьан, ҳара имицызгьы ԥсадгьылда ҳанрыжьхьан.
Анцәагьы ҳаибӷеит сгәахәуеит уи азы. Ихазы иалихыз
адгьыл ԥшӡа «ишәыхьча, шәхы аланыҟәыжәга» ҳәа иҳаиҭеит рҳәоит ҳагәра ганы. Ҳара уи ҳазымхәыцӡакәа, иара
ахьчара аасҭа ҳаԥсы аиқәырхара ҳазхәыцны инкажьны ҳақәҵит. Дҳақәшәиит нас... ииашангьы иаҳзиуит,
еицәоугьы ҳахәҭан. Бзиарас ҳзыниазеи ара?! Амилаҭ
ҳрылаӡит,
хыхьчашьагьы ҳамаӡам, иҳахьчандазҳәагьы
ҳашьҭаны
збом. Аӡы иаанахәаз ҳаиҩызаха, аԥсҭазаара
ҳахьаго ҳацны ацара ҳаҿуп. Ԥхьан ишысҳәаз – зегьы иҩуа
рџьыба
арҭәра иашьҭоуп, шәызҿузеи ҳәа унаразҵаар
«аԥсҭазаара ус иҟалеит», рҳәоит...
– Ус иҟалаҵәҟьеит... Иахьа аԥара зызмырҳаз акгьы
даԥсаӡам, ҳмыҩыр иҟаҳҵарызеи!.. Узлоу ураҵахар укәаҳаны
инаухысны ицоит... – даацәажәеит усҟан Исмеҭ,
Ҳасан уанӡа ииҳәоз ажәақәа дшырзыразымыз иныԥшуа.
– Уара узакәыда, дад, усзымдырӡеит? – Исмеҭ изы
ҿааиҭит Ҳасан.
– Исмеҭ иаҳаз азҵаара шигәамԥхаз, азныказ аҭакҟаҵара
шицәуадаҩхаз иныԥшуа дкәанызануашәа даақәхеит,
аха нас аҭак ҟаимҵар ада ԥсыхәа шимамыз
дазхәыцзар акәхап, Ҳасан иҽынеизааигәатәны ҭырқәшәала
абри иԥа соуп ҳәа иаб ихьыӡ неиҳәеит. Ҳасан азныказ уаҳа иқәҿимҭит. Исмеҭ еиҭа аҭаҳмада илымҳа
дназааигәахан уанӡа ииҳәаз еиҭеиҳәеит, «Исмеҭ соуп»
ҳәагьы нациҵеит.
– Абра умааижьҭеи иҵуазеи? – акыр иаарҭынчшәа
дҵааит еиҭа Ҳасан.
– Ҳасан изҵаара ибзиаӡаны ишиаҳазгьы, аҭак аҟаҵара
дахыццакуамызт аинрал иҿаԥхьа игылоу асолдаҭ диҩызаха
уажәы иҽеиқәырԥшьыхаа иаагылаз Исмеҭ.
– Сыҩны ашәхымс ухымҵижьҭеи иҵуазеи ҳәа суазҵаауеит,
зҿумҭуазеи? – иажәақәа ааирџьбареит аҭаҳмада.
– Гәыбӷан ахьсуҭо азы уиашам сызҳәом... – иаалырҟьаны
ишьа илабазшәа даацәышхан, ибыз иҿы иҭабылгьо
даацәажәеит усҟан Исмеҭ.
Мгәыӡ Ҳасан Анзор Мы– Хәы-шықәса абра умааиӡацт. Узхымааиуазеи? Иуаҳаша
уацәшәаны уааиуам... Ушьҭахь иузырҳәо улаӡоит,
нас сара иуасҳәо аума иузымчҳауа?..
Ҳасан иажәақәа ҳара иахьҳаҳауаз ицәымыӷханы, ииура
изымдыруа дгылан Исмеҭ, нас ихы наларҟәны, аҭаҳмада
илымҳа иҽыназааигәатәны ҭырқәшәала ажәақәак
иаҳәара далагеит. Иҟалаз ҳцәымыӷханы, ҳаштәац ҳтәару,
дара ааизныжьны ҳдәылҵру ҳзымдыруа ҳнеиҿаԥшыааиҿаԥшын, ҳҭыԥқәагьы ҳнархыҵит азныказ, аха ҳдәылҵны
цашьакгьы шҳамамыз ҳхаҿы иааганы уа ҳҽаанаҳкылеит.
– Аԥсышәала уцәажәа, аԥсышәала!.. – иахьынӡаилшоз
ибжьы нҭицеит Ҳасан! – Аԥснаа иахьраҳауа ԥхоушьома?!.
Ираҳааит! Ҳзакәхаз цқьа ирдырааит... Иагьзлоугәаӷьӡазеи
уҟәаҟәа иқәу ахьымӡӷ уаҵазза, убзоушәа аԥснаа
рыцныҟәара? Ираҳарым угәахәуама, зымгәа ада хәыцра
змам уара?.. Дыԥжәар акәын ҳахьшьа уанылхылҵуаз...
Аҭырқәажә ихәда хызза ишиҭаху длаҩеиуа Исҭамбул далоуп аԥсуа ҭыԥҳа сышлызныҟәаз ҳәа ибақь дасуа, уара ара
уҩуа аԥарарҳара уашьҭоуп. Иазууазеи аԥара, ахьымӡӷыда
уара?.. Уаҳа акгьы уаԥсамзар, ухы иаагәыдҵаны уҽшьы,
ма убри ак улырша!.. Сызблак... Сызблак иабо ма иҟаҵа,
сшьапгьы сашьҭам, – уи сара исырҽеиуеит... Ҳаи сабиц!..
Аԥсуара ацәа ԥаҳҽит, иҳарԥхашьеит... – иԥсы шеилахәаз
аргама иныԥшуан аҭаҳмада. Уи гәазҭаз Исмеҭ аӡы
зҭаз аҵәца аашьҭыхны «ӡык унахәа» наҳәаны иқьышә
инықәикит.
– Наҟ унаха... – имч зегьы еизыркәкәаны диқәыҳәҳәеит,
Исмеҭгьы иаҵәца нықәыргыланы ауада дныҩныҵит.
– Саҭанашәымҵан, дад, аԥснаа, – сгәамҵра саԥызеит...
– Аӡы шәысҭап, маҷк шәнахәа, – сҽынеизааигәатәны
сыбжьы наиқәсыргеит усҟан.
– Исыҭа, дад, исыҭа... – дазыразхеит. – Иҭабуп, дад! –
иҳәеит ҿамҩқәак нылбааданы.
Аҭаҳмада иҿцәажәара иҵегь иаҳроурц шаҳҭахызгьы,
иҟалаз анаҩс уаҳа ажәак иқәҵара ҳзымгәаӷьуа ҳаилатәан.
 дгәамҵны дшыҟаз ҳидҵны ацарагьы ҳзыгәаӷьуамызт.
– Аԥсныҟа иаалааит шәҳәеит... Изыжәуазеи абри
иеиԥш иҟоу Аԥсны днаганы?! Малрҳарамзар даҽакы
дазхәыцӡом.
Иахьшьа хазына, амал имоуп ҳәа ҭырқәак
дииҭеит. Мызқәак ишиҭахыз данлылача, дынлыгәҭасны
даҽаӡә даашьҭыхны диманы дцеит. Абни днеины дизымшьит, арахь икьарахә имаҟа иаваҵаны афы зыкьзмырсуа
хаҵак иакәушәа адәы дықәуп! Изыжәуазеи ари даԥсуоуп
ҳәа?.. – иҽизеиқәкуамызт Ҳасан. – Уигьы жәдыруазааит,
аԥснаа, – деиҭаналагеит. – Уи аҭырқәа ҳара ҳҿы иигәаӷьыз
аҩыза Адаԥазар ма Диузџьа итәоу аԥсуаа рҿы изыгәаӷьуаны
хәшәамаӡам, ишианармыжьуа идыруеит азы.
Аха ара ҳмаҷхеит, ҳлеишәа цеит. Аанда ахьылаҟәхаз ауп
ауаҩы дахьхыҵуагьы. Аа, Аллаҳ, Аллаҳ....– иӷызбжьы ауада иныҩныҩит. Еиҭа ҳамҭакы ҳақәҿимҭит Ҳасан, ҳаргьы
ус ҳтәан.
– Жәаф шықәса схыҵуаны, ӡаагараҳәа инеиуаз аԥсуа
ҭыԥҳацәақәак ркалҭқәа ирхьыԥшны алаф бааԥс ахьрарҳәаз
иахырҟьаны, уи аҽны рымҩа аакны хҩык аҭырқәцәа
ҳәызбала ишьны, ахаҳә рыдҿаҳәаланы амшын
иасҭеит.
Анкьа, абас акәын мҩасшьас иҳамаз. Уажәы?..
Ҳаиаӡааит...
Ҳаиаӡааит... – аҵыхәтәан дынҭыӷзааит Ҳасан.
– Иаҳҭаху зегьы Анцәа иҳаҭәеишьом. Аԥсҭазаара ахьыҟоу
бааԥсрак ацымзаргьы ҟалом... – аҭаҳмада игәы никыларц
инаԥшьеигеит Ражден.
– Еи, дад, ҳара иаҳҭаху зегьы Анцәа ишҳаимҭо сзымдыркәа,
аха... Иузишаз ауп Анцәа иуиҭо, аха уи арҽеишьа
уҽақәуршәароуп ууаҩызар. ҩ маҷхеит, имаҷхеит,
дад... – еиҭа дааӷызын инапқәагьы ахыза инылеикшаМгәыӡ Ҳасан Анзор Мынылеикшеит. – Уи шьҭа уаҳа ҳалацәажәарым, – акыр ибжьы
ааԥсахны деиҭаацәажәеит. – Акы сшәазҵаауеит:
абри
Гәамсахәырд хеиқәацәа дызшәықәмақаруазеи,
цәгьарас
аԥснаа шәҿынтәи иидыруазеи?
– Ҳара ҳҿынтәи цәгьарак имбаӡеит.
– Нас ииҭахузеи?
– Аԥсны деилаҳацәоит...
– «Аԥсыӡ иеилаҳацәаз абаҩ ихәда икылахеит!..» – абас
ажәак рҳәалоит аҭырқәцәа... Ижәлар уи иахырҳәаауазеи?
Уаангыл ҳәа иазҳәаша ҩ димаӡами?
– Ижәларгьы ашҳам рылеиҵеит, цәымӷас ҳадиркит,
Аԥсны рнапаҿы иҟаларц рҭахуп.
– Аа, дад, зыжәлар еилазгаз ауаҩы дшәарҭоуп, имарианы шәизымхәыцын. Рхыԥхьаӡара абанӡаҟоу дара?
– Ԥшь–миллионк ирзынаԥшуеит.
– Шәара?
– Ҳара, шә–нызқь ҳаҟоуп...
– Аа, Аллаҳ, Аллаҳ! – иаҳаз аргама иааицәымӷхеит.
– Аԥсны аҩнуҵҟагьы ишәылоуп сгәахәуеит. Урҭ шаҟаҩ
ыҟада, ҳабацәа рҭыԥ иқәтәоу?
– Урҭгьы ҳара ҳаасҭа ҩынтә еиҳауп.
– Дареи шәареи шәеигәылацәоуп, ажьрацәара шәыбжьамкәа
шәыҟам.
– Иҳабжьоуп. Рҭыԥҳацәа ҳаҩны иҩнагылоуп, ҳҭыԥҳацәагьы
рымоуп...
– Нас еинаалашьак ыҟаӡами?.. Уи сҳәеит ҳәа, рнаалашьасгьы ишәымоузеи, шәыҩны инеины аԥшәмара
рҽазыркзар... Ас еиԥш иҟоу ауаа шәарҭоуп, дад. Аа, Анцәа
иоуп, уаҳа аӡәгьы шәизыхьчом...
– Урҭ ҳара ҳҿы акгьы рылшаӡом!.. – иажәақәа ааирҟәазит
Дауҭ.
– Агәыџьбарара аԥсуа ҟазшьоуп... Аха ак уасҳәап,
дад. Аҭырқәцәа абас ажәак рҳәоит. Агәырџьи амаҭи
ааидҿаҳәаланы
ааҵәак иҭадыртәазаап, ааҵәа ахгьы
ҿарҳәазаап. Иҟаларызеишь ҳәа ишыԥшуаз, амаҭ арҵәааҳәа
иҳәҳәеит, рҳәеит. Иухьзеи ҳәа ианазҵаа, агәырџь
дсыцҳаит аҳәазаап!.. Шәара, дад, амаҭҵәҟьа иацҳауа
рҿы аус шәымоуп, шәус мариак акәӡам... Џьара акы иаԥшьаргар,
ҭынхас ишәымада? Шәара шәмаҷуп... – игәаҵанӡа
инаганы дцәажәон Ҳасан.
– Аибашьра ҳгәы иҭаӡам аԥснаа, аха иҳабашьуа иалагар, усҟан аҭынхагьы дҟалап, ҳадгьыл ҳацхраап, уаҳа
ишԥаҟаҳҵари... – иҳәеит Ражден.
– Ҭынхас шәзықәгәыӷуада? Ҳара ҳаҷкәынцәа џьбароуп,
аха акы шәаниар, уахь анеира рылшарыма, сыздыруам...
Аҭырқәеи аурыси шәрықәымгәыӷын, дад, урҭ еицхырааны ҳаԥсадгьыл ҳақәызцаз роуп. Ааи, дад, ус ҳзырымукәа
ҳаҟазҭгьы, урҭ ахеиқәаҵәақәа ас ҳақәмақаррагьы
рзыгәаӷьрымызт.
Аурыс... Аурыс зынӡа
шәиқәымгәыӷын,
амарџьа!
Аха иҿагыларагьы ҟашәымҵан...
Мусҭафа Қьемаль
иӡбахә шәмаҳацкәа шәыҟам.
Иԥсра аламҭалазы
аҭырқәа
жәлар абас ажәак рзынижьит:
«Иагьаҩы шәрабашьыргьы,
аурыс шәимабашьын
» – ҳәа. Қьемаль дҟәышын...
Уи нахыс акыр игәамҵрақәа иҽырцәганы, Аԥсны
иҟоу иану, «шәӡиасқәа ирҭоу закә ԥсыӡқәоузеи?» иазаарыгӡа
зҵаарала ҳахҭеикит Ҳасан. Ҳаргьы иаадыруаз
ак агмыжькәа изеиҭаҳәара ҳаҿын. Ҷыдала игәы иахәаз
ажәабжьык шааиаҳалак, «Аа, Анцәа иџьшьоуп! Анцәа
иҳамҭоуп!» ҳәа ҿааиҭуан, зны-зынлагьы «Иншьаллаҳ!
Иншьаллаҳ!
» – иҳәон. Аԥсны ҳахьынӡалацәажәоз ишаабоз иаҳа длахҿыххеит аҭаҳмада, акырынтәгьы ихы-иҿы
ччаԥшьқәак
нықәххит.
– Аԥсныҟа ацара-ааразы амҩақәа аатит... Сабацәа
ахьаныҵыз адгьыл сшьапы нықәсыргыландаз ҳәа шәыМгәыӡ Ҳасан Анзор Мыҟаӡами? – сиазҵааит игәалаҟазаара акыр ишеиӷьхаз
саԥшны.
– Аԥсныҟа анеира акыр сҽанысшәахьан, дад, саныҷкәыназ,
аха снармышьҭит. Шьҭазыҳәан, Аԥсны сыблақәа
ирымбо анеира... – ишаабоз ихы-иҿы гәырҩак нықәлеит,
– сазыразым.
– Шәназмышьҭда усҟан, ишәԥырхагахада? – цқьа еилыскаарц сҭахын.
Ҳасан маҷӡак аҟара ччаԥшьк иқьышә инықәххын, аха
лассы инықәбеит.
– Уи аҭаарых акыр иаууп, дад, аха уаназҵаа, мыцхәы
шәхы шәысмырхькәа иааркьаҿны ишәзеиҭасҳәап. Схәыҷаахыс,
Аԥсны азы сызлымгара чмазарак сызцәырҵхьан.
Быжьбаҟа шықәса схыҵуаны шьапыла амшын
агаҿа иаваршәынгьы сдәықәлахьан, аха саб сыԥшааны
сирхынҳәит. Имариаз џьысшьон!.. Маҷк аҟара сналалап.
Ԥхьан, хҩык аҭырқәцәа шысшьыз шәасҳәеит. Аӡәгьы
имбаз џьысшьан, аха сыцәгьа рҳәеит, ажандармцәагьы
сыԥхарс исышьҭалеит. Аԥсныҟа сцеит ҳәа саб иахь дыррак
ныҟаҵаны, флыкак снақәтәаны Соқсуанӡа снеит,
уантәгьы аҳәаа ыҟоуп ахьысгәахәуаз шьапыла сдәықәлеит.
Аиасра сҽазыскит, аха асқьарцәа слышьҭагәа сыркит. Сҟьалахазшәа ҽыргаӡа ҟасҵан соурыжьит. Мышқәак
рышьҭахь еиҭа сҽанысшәеит даҽаџьара, аха еиҭа сеиқәымшәеит.
Уи нахысгьы уахыла сҳәеит, ҽынла сҳәеит,
анаҟәа аныҟоу сҳәеит, акырынтә сҽазысшәеит, аха исзамуит. Амлакра, ахьҭакра, исхызымгаз иҟоузеи... Аӡынра
ианазааигәаха, хыҵакырҭакгьы соуп, ҟәрышьқәакгьы
сырҳап ҳәа ӡбаны Арҭвин азааигәара уаҩ беиак иҟны
џьмахьчас схы ҟасҵеит. Шықәсыбжак сизааԥсеит. Аҵыхәтәан
«сцоит сыхәҭаа сыҭа» анысҳәа, «умгәа сырҭәуан,
уи узхоуп», – иҳәеит аԥшәма, сҽансырӷәӷәа лабалагьы
дсысит. Саргьы нас, аӡә илаба сныззала адунеи
иқәсхуазеи, сҳәан, дышьны аҷеиӡ дасҭеит. Еиҭа аҳәаахьы
сцеит, аха еиҭасзамуит. Аҩныҟа хынҳәышьа уеизгьы исымаӡамызт... Ашьҭахь, Чорум ахьырҳәо снанагеит,
– уаҟагьы ҩышықәса инареиҳаны ауасахьчара ҟасҵеит,
нас Ерзерум сагеит, Узуниала, Каисери... Сахьнанамгаз ҳәа иҟоузеи! Аҵыхәтәан, Чорум сеиҭананагеит. Уа
ашәуақәа рҟны сшыҟаз ажәабжьны исаҳаит Қьемальԥашьа ҳәа аӡәы ар шеизигоз. Дзакәыз, дзышьҭаз сара
иауздыруаз, аха ар рҿы снанагар абџьар шԥасырымҭари
ҳәа ӡбаны сизцеит, сагьидикылеит. Абџьар сырҭеит, ҽы
бзиакгьы сақәдыртәеит. Мызқәак уи ир срылан, аха еиҭа
абналара сықәшәеит. Полу азааигәара ҳшыҟаз, иҳацыз
лазк ибыз хәаԥса хәымгарақәак сзаирҳәан, исызианамыжьит, – уигьы дысшьыр акәхеит. Ишсышьклахысуаз сыԥсы рыцәганы Диузџьа азааигәара Гәма ахьырҳәо
аԥсуаа ахьтәаз срызнеит. Аха уаҟагьы рацәак сызнымхеит: Чарқьаз Еҭем ҳәа убыхк, ар ршьапы ихыргыланы деибашьуеит, кавказаа иреиуоу дрыԥхьоит анырҳәа
бысҭа ԥхак сфоит ҳәа сҭынчны сзымтәеит. «Чарқьаз
Еҭем ҳара дҳаиуоуп, хьымӡӷык иҳаргарым, ҳицхраап»
ҳәа иеибыҳәаны, уаа хышәҩык аԥсуаа ҳҽааидкыланы
ҳизцеит. Ҳаибашьит Есқьишьеҳир азааигәара иҟаз ҵабалаа
ҳнарывагыланы. Аҭырқәа иқәлаз аҩнан иакәын,
ани агрек ззырҳәо. Азныказ акыр даҳцәааин, аха аҵыхәтәан
дҟәыбаса дҭаҳцеит. Аибашьра еилгаанӡагьы Қьемальԥашьа аҳәынҭқарра ахагылара иҽазикхьан, уи азы
Чарқьаз Еҭем иара диаԥызар ҳәа дшәаны ир иара иахь
ииаганы акы даԥсамкәа дҟаиҵар иҭахын. Чарқьаз Еҭем,
зхы иақәгәыӷуаз, зынарха дуз аӡә иакәын, «изуам» ҳәа
дыҟан. Еиҿагылеит. Аҵыхәтәаны, дшыршьуаз агәра анига, атәыла ныжьны, уанӡа дзеибашьуаз ртәылахь дымцар амуит. «Уара уахьцо ҳаргьы ҳцоит» рҳәан аԥсуаагьы
рацәаҩны иццеит. Ҳара, уеизгьы, иаҵахо иоуп ҳаздгыло,
Мгәыӡ Ҳасан Анзор Мыҳгәы иақәшәаз ҳидԥсылароуп, ус Анцәа ҟазшьас иҳаиҭеит.
Сара уи амҩа ылсхыр сҭахымхеит, ар саарылҵны Исҭамбулҟа
сцеит. Хымз инеиҳаны сҷаԥшьеит Кавказҟа ицо
џьара ӷбак сԥыхьашәозар Аԥсныҟа сызнеиуазар ҳәа, аха
сгәыӷра башахеит... Уахь ала ишамуаз агәра анызга, ӷбак
снақәтәаны Трабзон снеит, уантәгьы аҳәаахьы сеихеит.
Сарԥ азааигәара, иахьа Қьемал-ԥашьа ҳәа иахьашьҭоу,
усҟан Аӡлагара ҳәа иашьҭан аԥсуакгьы маҷҩымкәа
итәан. Ажьибақәак рҿы снанагеит. Уа сҽаадыскылан,
акыр сҽаанырханы бзиа сыԥшыхәит. Даргьы ҩыџьа
аишьцәа
ыҟан, заманақәакгьы ракәгәышьан, сгәы иҭаз
мӡакәан
ианрасҳәа, «ҳаргьы ара иаҳусхәузеи, Аԥсныҟа
ҳуццоит», рҳәеит. п сзымкит... Акыр ҳҽыназыҟаҵаны
ҳаамҭа ааит ҳәа ӡбаны, шамҭак азы аԥсҭҳәақәа зҭачыз
аԥсҭа ҳанҭалеит ҳныҳәаныԥхьаны. Ҳхы ҳақәгәыӷуан
– хҩык аԥсуаа ҳаицын, бџьарла ҳаиқәных ҳаҟан. Аха,
аҳәаа ахыҵра рацәак ҳагымкәа, асқьарцәа ҳгәарҭеит,
аиҿахысра ҭаҳҵеит даргьы ҳаргьы. Исыцыз Ажьиба
аиҵбы игәы ахы ҭашәеит, уа даҳцәыршьит, аиҳабгьы
бааԥсыла дырхәит аҵыхәтәан. Уаҳа ишаҳзамуаз еилкааны ахәы дсыманы сдәықәлеит абахә саҿаланы амҩала
цашьа уеизгьы иҟамызт. Ишсышьклахысуаз акыр дхазгалеит, аха исзамуит, абахә дысцәагеит. Уи нахысгьы
шьыбжь ааиаанӡа даргьы саргьы ҳаиҿахысуан. Сарма
напы рхәит. Аҵыхәтәан суаҭәа ашшара абаҩ ҟәыбаса даҽа
хыкгьы сықәшәеит... Сыхгьы нҵәеит, сыхдыррагьы
сцәыӡит...
Санааԥш ахәшәтәырҭаҿы сышьҭан, сшьапгьы хырҵәахьан. Ашьҭахь сус рыӡбеит: «Хҩык асқьарцәа
шәшьит, аа-ҩык ахәра рышәҭеит», рҳәеит. Азныказ
акнаҳара
сықәрҵан, аха аԥсуаақәак ирҩызаз ԥашьак
дысзылԥхан,
сыкнамҳакәа жәаа-шықәса насықәҵаны
сҭаркит. Уантәигьы акырынтә сыбналарц иаԥшьазгеит,
аха исзамуит – шьапызаҵәла сабанӡацарыз... Абас ала
инҵәеит, дад, Аԥсныҟа сымҩа. Саб иашҭа снықәҵижьҭеи
ҩажәеи хԥа шықәса ҵхьаны сааит абра. Сани саби ԥсгәышьахьан,
сашьеиҳаба сара сықәҵаанӡагьы Балкантәи
аибашьраҿы дҭахахьан, сашьеиҵба сзықәгәыӷуазгьы дабаҟахыз,
ҳқыҭа хәыҷы иналҵыз ҩынҩажәеи хҩык ахацәа
днарылаҵаны Чанақ-калеҟа дыргахьан, Антантаа
рабашьрахь. Аӡәы идамхаргьы дзыхнымҳәӡеит – зегь уа
иҭахеит. Санцоз иахыз ҩжәеи ааба ҭӡы рахьынтәи, санааи рыбжаҩыкгьы ыҟаӡамызт, иахыӡаахьан: ачымазара, аибашьра, амлакра, ахҵәара, ауаҩшьра, иқәыӡәӡәа
иргахьан. Инхаз рҿгьы, лагажәи ҭакәажәи еилатәан,
рыҷкәынцәа
аибашьра иафахьан. Уи нахысгьы иԥсуаз
ԥсит, инхаз еимлысит, иӡит, иҭацәит ҳқыҭа. «Абаза моҳалхеси
» азырҳәоит шәанааиуаз шәызнысыз амҩа, «Аԥсуаа
ргәарабжьара» ауп измааноугьы. Аха ахьыӡ мацара
иаҳзалоузеи... Алазцәа, аҭырқәцәа, ақьурҭқәа... Зеиԥш
уҭаху амилаҭ бзазоит аԥсуаа рыда... Аа, Аллаҳ... Аллаҳ...
– дааӷызы-ӷызит аҭаҳмада. – Санааи ҳаҩн хәыҷы еилабаахьан, аҟарма ақәлахьан, ҳашҭеи ҳамхи алтырреи
амӷи рхысхьан. Сахьынаԥшлак сгәы зкуаз ҳәа ак збомызт... Аха сахылеит шьапызаҵәла, саб иҭыԥ сырӡрым,
сҳәеит. Сҭаацәарахеит, ԥазаҵәык дсыхшеит, даныҩеидас
ԥҳәыс дизаазгеит, аԥагьы дихшеит, аха иара ԥсынҵры
имоугәышьеит, акыр дшыҷкәыназ дыԥсгәышьеит. Смаҭа
дыҟоуп – Ерҳан! Аха уигьы Самсун иҽадикылеит, сара
сышьҭахь ари аҭыԥ дахылоны сзазхәыцуам... Абас ауп,
дад... шәхы шәсырхьит, издыруеит, аха суаз, аԥснаа Анцәа
шәансзааига ишәасымҳәар изасҳәарыда, ара исҳәаргьы
еилызкаауада... – ацәажәара акыр иарааԥсаз аҭаҳмада
аӡы шиҭаххаз гәаҭаны инаидызгалеит, деилаҳангьы ҿамҩақәак
ижәит.
– «Еҳ, сабиц ҿамҩак аӡы!.. Аԥснытәи ҿамҩак аӡы ыжәны
сыҟагәышьандаз, нас сыԥсыргьы...» – абас ааиҿыҵМгәыӡ Ҳасан Анзор Мыҟьалон
зны-зынла саб, – ацәажәара деиҭаналагеит.
Аӡыхь цқьақәа
ыҟан ара ҳааигәара, аха иара изы урҭ
гьама рымаӡамызт. «Ҳаи, ҳабиԥс ҳнагааганы... Урыс хык
ҳацәшәаны,
иныҟаҳҵазеи», дааӷызуан дынкахәыцуа
данынатәоз, ихы даныӡбон, саб гәышьа...
– Аамҭа бааԥсын, аиҳабы. Ҳахаанымзаргьы шәҟәыла
иаадыруеит, ихҵәаны имцар амуа иҭадыргылеит, гәыбӷан
рымаӡам, – сажәа наласҵеит.
– Уаангыл, дад! – ибжьы нҭицеит. – Даҽа аамҭак иҭагылазма
шәара шәабацәа, шәабдуцәа?! Ишудыруа унавала-ааваланы умцәажәан... – еиҭа днасықәцәҟьеит. –
«Аурыс
иҿы ҳаанхар ҳцәа ԥиҽуан» зҳәоз ыҟан ҳабацәа
анааидтәалоз.
Еиӷьыз ҟарҵама?! Цәаԥҽраӡами ах иаҿагылаз
рашьцәа нкажьны, ҳаԥсы аагап ҳәа рабацәа рыбаҩқәа
аурыс иҳәақәа ирызныжьны, рыԥсадгьыл нкажьны
иахьықәҵыз?.. Ҳаршьуазаргьы ара ҳаршьааит зырымҳәазеи...
Ирзыԥшызеи ара иахьааиз? Аԥсны ҳаанхар
аурысқәа
рцәа ԥырҽуеит ҳәа изыцәшәоз рҭыԥҳацәа,
рхала
иқәыргыланы ирҭиуа аҟнынӡа инеит. Ацәа рцәоуп!..
– Шәабацәа ара ианаанага бзиак ишақәымшәаз аадыруеит, аԥснаа, – ҿааиҭит Ражден.
– Ижәдыруазаргьы, ахых-шьых ауп Аԥснынӡа инаӡаз.
– Абра инаркны, Самсун анаҩс Бафранзаагаҿа зегьы
аԥсуааи
азахәқәеиҳанҵәозар
ҳанҵәаратәы ҳҭагылан, аха еиҭах Анцәа дҳацхрааит,
ҳара иаҳаҭыр ҳзымбазаргьы, иара итәы ҟаицеит.
Аха ҳабацәа ирыгхаз азы ҳхы ҳирдырит, ииашангьы
иаҳзиуит. Урҭқәа зегьы ианрылаԥш ауп ҳтәыла
ҳанықәҵуаз
аҽны уа ҳаԥсындаз анырҳәа, рыхшыҩ аҭыԥ
аҟны
ианааи, Анцәа ахы зуиҭаз ухәыцырц азоуп, уаҳа ус
имамкәа еснагь уара душьҭоума!.. Изыниаз рхы шырзалмыргоз анырба, ирҭахыз рылдыршеит аԥашьацәа: зшьап
5 Азахәқәа – адыгаа.
инанагоз ахацәа абџьар иаҵадыргылеит, «шәыԥсадгьыл
шәмыхьчеит, аха ҳаԥсадгьыл шәыхьчароуп», рҳәеит.
Даргьы, шьҭа ҳашьҭахьҟа ҳзықәгәыӷуа ԥсадгьыл ҳамам,
абра ҳҽанҳраалап, ҽԥныҳәак ҳауа иҟаҳҵарым ҳәа иазхәыцны
ршәақь аԥсақәа адгьыл иларсны «абри адгьыл
ҳхы шақәаҳҵо
» ҳәа ҭоуба руит, рыхгьы ақәырҵеит, ршьа
азкарҭәеит
зықьҩыла, жәанызқьҩыла. Чанак-кале мацара быжь-нызқьҩык иреиҵам иаԥсуаны иҭахаз. Балкан,
Арабсҭан,
Булгарисҭан... Ус шаҟаџьара!.. Ус акәымкәа
рхы-рыԥсы Аԥсны иазыркындаз, ршьа азкарҭәандаз, усҟан
акаҿы ҳкылсрын. Шәара шәабдуцәа иаҳа иҟәышхеит,
дад. Иҵабыргны иҟәышхеит, ишхацәазгьы аадырԥшит.
Сыԥсадгьыл ашәарҭа иҭагылеит, сыԥсы згап ҳәа ибналаз иакәӡам ахаҵа. Сышԥсуагьы здыруеит, аха Анцәа
иахьынӡасаираӡо
сықәԥалап ҳәа мҩак ианылаз, – убри
иоуп ахаҵа! Шәара шәабдуцәа ракәхеит ус ахаҵареи
ахшыҩи аазырԥшыз, урҭ рныҟәашьа иахьанӡагьы шәаанагеит,
ҳаԥсадгьыл ахәышҭаарамца шәмырцәеит, адунеи зегь аҿаԥхьа шәхы ҩышьҭыхны, шәыблақәа аартны
шәыбжьы ныҭганы шәцәажәартә шәҽыҟашәҵеит. Шәхы
шәацхраауеит азы, Анцәагьы шәара дшәыцуп, дышәхылаԥшуеит.
– Ҳаргьы иҳагу маҷӡам... – ажәак дналагеит Ражден,
аха мыцхәы еицраланы иҟаз Ҳасан иҽизаанкыломызт.
– Ак згым ауаҩытәыҩса дыҟаӡам, жәларгьы ыҟаӡам,
ҳәынҭқаррагьы ыҟаӡам, Анцәа ус ишеит адунеи. Иҳагу ҳәа
узҿу шәара иагшәыжьыз акәӡам, адәахь иҟоу шәашьцәа
зегьы убра – ҳаҩны, Аԥсны ҳаҟаны икаҳҵашаз – убри ауп
акыр шәыгзар ишәыгу. Уажәа саԥыҩлеит, саҭаноумҵан –
инациҵеит.
– Иҳацәцаз ҳацәцеит, – ацәгьагьы абзиагьы.. Ишуҳәаз
еиԥш аԥсуаа зегьы ҳаҩны ҳаҟазар, ҳаицхырааны ҳаԥсадгьыл
Аԥсны ҳарԥшӡар – бри ауп ҳара иаҳҭахугьы. АсасМгәыӡ Ҳасан Анзор Мырагьы ҳәаак амазароуп! Ҳанамыхәоз ҳажәбеит, шәтәыла
ҳалашәырхәит, ҳашәмырӡит, уи азы иҭабуп ҳәа наҳәаны
ҳашьцәа зегьы Аԥсныҟа иҳазнеир, абри ауп ҳара аԥснаа
ҳгәы иаҭаху, – акыр дацраланы ибжьгьы ааирдуит Ражден.
– Шәырҟәаҵ, дад, шәырҟәаҵ!.. – иаҳа дгәамҵны иахьынӡаилшоз
ибжьы нҭигеит Ҳасан. – Анкьа, ҳабдуцәа
ԥсаҭацәгьақәа зҭалаз аӡыхәашь иаманы ацара иаҿуп
иахьатәиқәагьы. Реиҳараҩык уи рхы андраалахьеит. Макьана амахԥсахра иаҿу аӡәыр шәԥыхьашәозар, – убарҭ
шәрыцхрааны иалыжәга, егьырҭ рзы шәмааԥсан. Шәара
шәымҩа хьанҭоуп, дад, шәаԥхьа ишьҭоу аусқәа рацәоуп,
ус ауп, амҩа ду иану иԥынгылагьы дууп. Аԥсҭазаараҿы,
ҭыԥк аҟны гылашьак ыҟаӡам, ԥхьаҟа имцо шьҭахьҟа ацара иқәшәоит. Ҳара ииасыз аӡиас ҳаҩызоуп, рхынҳәышьа
ҳамаӡам, ҳаԥсадгьылаз ақәԥара мап анацәаҳк нахыс
шәара
шәзыҳәан адагьы, ҳхазыҳәангьы акы ҳшаԥсамхоз
жәдырхьазар акәын. Зыԥсадгьыл пату ззақәамҵаз
– аԥсадгьыл
амазаара даԥсаӡам. Шәаҳҟәаҵ наҟ! Баша
шәаамҭа ҳақәшәмырӡын, ҳара шәҳақәгәыӷынгьы мҩакы
шәанымлан,
амарџьа, шәҳарԥхашьоит!.. Аԥсны иахьа
иахьынӡахьӡоу зыбзоуроу шәара шәоуп, – аԥснаа! Уажәынахысгьы
аԥсуа ҭаарых зчаԥаша, уи иацу аидара
хьанҭақәа зҟәаҟәа иқәызхраны иҟоу шәара шәоуп. Арҭқәа
зегьы ирыҵало шәара шәыда ҩ дыҟаӡам, – абри
жәдыр! Шәхы шәақәгәыӷ уаҳа аӡәгьы... – даҽа ажәақәак
иҳәарц иҭахызаргьы, аха имырҳәакәа еимҳәараны иааизцәырҵын,
акраамҭа иҽизеиқәымкуа ибжьы ҭхаа аихәласреи
аимҳәареи дырҿын. Еицыз ҳабжьы ныҵакны
«уаҳа дҳаргәамҵрым» ҳәа неибаҳҳәеит, аха даагыларц
игәы иҭамызт аҭаҳмада, акыр иԥсы анааивига, еиҭа
ацәажәара
дналагеит:
– Акы сшәазҵаауеит, дад, – акыр иааирхааит, уажәы.
– Аԥснаа зегьы ҳашьцәа шәоуп, иагьа ҳгәамҵыргьы, еилаҳхуада – еилаҳҵода... Ҷыдала гәыҵхак сымоуп: уажә
ас Анцәа шәансԥыхьаиршәа сшәазҵаауеит, иԥхашьаразаргьы
саҭанашәҵарым. Ҳажәла зыжәлоу, Мгәыӡба зхылаҳәоу
ӡәыр дыҟоума, Аԥсны?
– Мгәыӡаа рыхьыӡ зху ақыҭа ыҟоуп – Мгәыӡырхәа...
Мгәыӡаа ыҟазаргьы ҟалап, аха исыздыруам... – ишыҟамыз
иааԥҵәаны аҳәара иҭахымхеит, аҭаҳмада игәы иирхьырц
зҭахымхаз Ражден.
– Мгәыӡырхәа аӡбахә арадио исанаҳәахьеит... Мгәыӡаа
ыҟоу иҟаму шәзымдыруа шәыҟам, шәнавала-аавамлакәа
аиаша сашәҳәа, – ибжьы ааирӷәӷәеит.
– Иҟаӡам, – сҳәеит иааркьаҿны.
– Нас ҳажәла уажәраанӡа уи ақыҭа иахҵаны изшәымоузеи?
– маҷк иҽаанырханы деиҭаацәажәеит. – Шәара
шәыбзиара аҟынтәи иҟашәҵоит, аха ҳара уи ҳаԥсаӡам,
наҟ иахышәх! Шәара ишәнаало даҽа хьӡык ахышәҵа.
Ҳа-а-и, ҳабацәа-ԥсаҭацәгьақәа, закә хьымӡӷузеи ҳазҵашәҵаз!..
– еиҭа дааӷызит, акраамҭагьы уаҳа ҿиҭуамызт.
– Ауада дааҩнашылеит Ерҳан. Иабду днеизааигәаханы
«Асасцәа рхәы мазеиуп, азин ҳауҭозар акы инаҳарцҳауеит
» – иҳәеит.
– Бзиоуп, дад... Суазқәа сынрамханагалан шәхы
шәсырхьит,
шәгәы ԥысҽзаргьы ҟалап, аха саҭанашәымҵан...
Амлагьы шәаҳаркит. Шәара ишәыхәҭоу ала ҳзышәԥымлазаргьы,
иҳалшаз ахәыҷы ҳазыразуп. Шәнеи,
дад, шәнеи... Саргьы схәы ааргашт, хьаас сҟашәымҵан...
Азал агәҭаны игылаз астол аҟны, аԥсуа чысла ҳхәы
рхиан. Иагьа ҳҳәазаргьы дҳадымтәалеит, аҭаҳмада Ҳасан
уанӡа «зызхара зҿеиҵахьаз» Исмеҭ, «гәыбӷан сышәымҭан
» – иҳәан ашҭахь дналбааит. Дҳадымтәалеит
иара иаасҭа қәрала еиҳабыз асасцәа рыдтәалара аԥсуа
леишәала азин змамыз Ерҳангьы, ишихәҭаз еиԥш ҳамаҵ
Мгәыӡ Ҳасан Анзор Мыуа даҳхагьежьуан. Аԥснаа ҳаишәачарақәа рҟны мыцхәы
аамҭа зықәҳарӡуа арыжәтә ахьҳамҵагыламыз ҳхы иархәаны,
акы ҳнацҳаны, ишахәҭаз еиԥш рчеиџьыка аԥсшәа
нахҳәааны, ҳамҩагьы ҳнаԥшны, аамҭа мгакәа ҳаишәа
ҳахыҵит.
Аамҭа акыр инеихьан, Самсунынтәи Аԥсныҟа ҳдәықәлара
аҿҳәаранӡа ҩ-сааҭк ракәӡан иагыз. Ҳҩызцәа
ҳзыԥшын,
ҳнаскьазгоз ауаа шнеиуаз аадыруан, ианҳаамҭаз
ҳҭыԥ аҟны аҟазаара ҳахәҭан. Аха иагьа ҳаццакуазаргьы
акрыфаны иаразнак амҩа ақәлара
ҳаԥсуа леишәа ианааломызт. Ҿыц ҳнапқәа ааӡәӡәаны
еиҭа Ҳасан дахьиаз
ауадахь ҳнеит. Ԥхыӡ ҵаулак далоушәа, џьара қәацарак
имамкәа илацәақәа еиқәԥсаны дышьҭан Ҳасан.
– Шәыццакцәеит сгәахәуеит... Шәымҩа хароуп, цқьа
акрымфакәа
амҩа шәықәлар аԥхашьара ҟашәҵеит, – дышиац иҽмырҵысуа даацәажәеит.
– Иҳагӡам... Шәчеиџьыка шәахыбаамзааит!..– иахәҭаз
наҳҳәеит.
– Маҷк сгәамҵра саԥызеит, сжәытә хәыцшьа сыҽнасҭан...
Ҳабацәа ирыхьыз азы, ара иҟоу иахьатәи аԥсуаа
гәыбӷанс ирымоузеи. Шәгәы иҭоу бзиоуп, хара шәнаԥшуеит
аԥснаа. Шәара шәиашоуп, ҳара ара ус ҳамаӡам,
ҳадгьыл ахьыҟоу уа ауп, Кавказ, Аԥсны... Шәрыцхраа
ҳҿар, аӡыхәашь иашәмырган, зегь шәзалымгаргьы ишәыхәап
ззышәгәахәуа алыжәга. Аха ижәдыруазааит, дад,
ҳара ҳазшьаҳауа рацәоуп. Аҭырқәцәеи ҳареи аизыҟазаарақәа
ҳабжьалеит. Аԥсуа изы ажьра-цәара иаҵанакуа
жәдыруеит... Ара иҟоу аԥсуаарахьтә зыԥсы злоу
маҷҩӡам:
адгьылқәа кәазаха ирымоуп, рынхамҩақәа
бзиоуп, афабрикақәа змоу ыҟоуп, ахәҳахәҭырҭақәа еиҿыркааит...
Арҭ зегьы ныжьны ацара, имариоу усым. Ахныҟәгара
зцәыуадаҩугьы маҷҩӡам, аха ирымоу аҳәыҷы
ара рхы аланыҟәыргоит, ԥсымышьҭыгак дырҳауеит.

иҟоу шәыхҵәаны шәаала ҳәа рашәҳәап, аха уа ҳахьнеиуа
хныҟәгашьас иҳауазеи ҳәа иазымхәыцыр ауӡом.
Аԥсуа ихьмыӡӷ рацәоуп, ак сиҭозар ҳәа аӡәы инапы даныԥшыло аҟазаара ихы изақәнаргаӡом, гәырҩас
ихы шәиҭар иҭаххаӡом... Амучацәагьы ҳалоуп – акрура зҭахым. Адәахьы иахьынҭыҵуа еилаҳәоуп, еилацоуп, рыҟәрышь ыҟоуп, ркьарахәқәагьы рмаҟа иавҵоуп,
аха иахьынтәаарго дара рыда аӡәгьы издырӡом. Ус иҟоу
жәгеит ҳәа, аԥснаа хыхьк, гәырҩак шәзаарымгозар акгьы ишәзаԥсахаӡом. Даҽакгьы. Араатәи аԥсуа, иҭаацәеи
иареи акаҿы еицааины Аԥсныҟа ацаразы иҽеиҵаҳәаны
дтәазаргьы уаала, аҩныҟа узгоит ҳәа аниоуҳәа, мап икуеит, мышкызны уара уаазгаз абри иоуп ҳәа ҽыԥныҳәак
иоур ҟалоит ҳәа дазхәыцуеит. Абас, аԥсҭазаара иаҭахым
ҟазшьак ҳамоуп, дад. Ус Анцәа ҳаишеит. Иара ихала имҩа
ылхны дызлацаша ала знеишьак азыԥшаатәуп. Абригьы
шәазхәыц, шәус иаҳа иарманшәалоит. Ҳуаа уахь рнеира
зшьаҳауа даҽакгьы ыҟоуп – адин!.. Ҳабацәа ара ианаанага аӡәык-ҩыџьак ракәымзар џьаамак инҭаланы анамаз
акра зырҽеиуаз дрылаӡамызт. Аха уажәы зегьы ҳамсылманцәоуп,
адингьы амаҵ азаауеит. Аԥсныҟа шәаала
анышәҳәа, аџьаама азҵаара цәырыргоит, анамаз абаҳкуа
ҳәа иаашәҿагылоит.
– Аџьаама аргылара ҳгәы иҭоуп, адгьылгьы азалаҳххьеит,
ишыҟаҵәҟьаз наиасҳәеит усҟан.
– Аллаҳ ахьӡара шәиҭааит, дад! – иаҳаз игәы иахәаны
даацәажәеит. – Аллаҳ ихыбра шәыргылар иҭалашагьы уахь
анеира агәаԥхара риҭоит. Адин, ауаҩы дааӡоит. Аллаҳ
имҩа
цқьа ианылаз уицәымшәан, уиқәгәыӷ... – ибжьы ҭымгакәа
иқьышә канӡақәа қәац-қәацо дааматанеит Ҳасан.
– Ҳашьцәа рабдуцәа рыԥсадгьыл ахь ацара рҭахханы
ианыҟала, аҭырқәцәа уи иаҿагыларым ргәахәуеит, – уи
азы аҭаҳмада игәаанагара аилкаара сҭахын.
Мгәыӡ Ҳасан Анзор Мы– Изаҿагыларызеи?! Ргәы иахәангьы иазыразхоит!..
Иҳалаз ҳалырххьеит... Рыӡбаарақәа ҭаҳарбазар, ртәыла
ахақәиҭра азышьақәҳаргылазар, ҳаԥсы ҳгәаӷьызар,
ҳҟазшьа
бзиақәа иахьынӡарылшоз иаҳҿырҵаазар, ршьа
ҳарҿыцзар,
шьҭа ҳзырҭахузеи!.. Ауаа анырҭахыз аамҭақәа
цахьеит – ртәыла иазымкуа ирацәахеит. Изаҳхьынҳаларызеи,
ҳадгьылқәа, ҳаҩны-ҳгәара дара руаа ирзынҳажьуазар?..
Аҭырқәцәа рыхшыҩ кьаҿӡам,
ҳбааԥсгьы
ргәалашәоит, ҳабзиара ирбахьоу анаҩс аџьабаақәагьы
дҳарбахьеит, ирхашҭуангьы хәшәамаӡам.
Ҳабацәа хҵәаны
ара ианаарга, ирфозеи, иржәуазеи...
Аԥадишьаҳ
рыгәхьаа
шикымыз, Аллаҳгьы дшырхыламԥшуаз
агәра
анырга, рхала аԥсеиқәырхара иашьҭалагәышьеит. Арҳәра,
аӷьычра, ақәылара, мгьал ҿаҵак, ҟабақ хык азы ауаҩшьра...
Иааҟарымҵаз иҟоузеи!.. Амҩақәа ркуан, ақыҭақәа
ирықәланы еимырҵәон... Ауаҩытәыҩса млала аԥсра
ахы
данҭаԥшлак, агыгшәыг аасҭа деицәахоит, дад... Уи Анцәа
шәахаанимтәааит аԥснаа... Рсаџьақ хәыҷқәа аарыдҿаҳәаланы
қәылара ҳәа ицон. Ианаалашьцалак, уанӡа
игәарҭахьаз малк имоуп ззыргәахәуаз иҩны инкылсны
ухьы, уԥара ҳауҭароуп» ҳәа инеиҿагылон. Хаала ириҭар
иҭабуп рҳәарын, аха хаала змал рызҭодаз!.. Изызнеиз иҽанирххалак, рсаџьақ амца инақәҵаны идыршуан,
нас аԥшәма даанкыланы ихы инахарҵон. Усҟан ихьы
ахьыҵәахыз имҳәар дабацоз!.. Иԥсаҭа шкәакәахааит,
сабгьы
иагьараан иҟаиҵахьан. Уажәааигәанӡагьы ҳахьынҭыҵааҭыҵо иаҳԥылон рыхқәа хәымаа-жьымааха
ихыргьежьааӡа аԥсуаа ҳшәахсҭақәа зныз... Даара рлеишәа
цәгьан ҳабацәа. Уаҩытәыҩса дрыхәаҵәҟьомызт... Арҭқәа
рхадмыршҭӡацт: ажәытәгьы ргәалашәоит, иахьа ҳазҭагылоугьы,
уаҵәтәи ҳԥеиԥшгьы еилыкка ирбоит. Уи
азы ҳақәҿырҭӡом, иҳахәлаччоит, иаҳхаҵгылоит, ԥсынҵры дук шҳамам рбоит азы... ҟ ҳарԥыргазар иҳахьҵәуаӡом...
п рҳәаӡом, ҳара акыр ҳзеиҿырцаар... Ара
ҳанаанха, даҽа шықәса ҩынҩажәа рнаҩс Аԥснытәи аӡә
шәааит ҳәа, сҩыза ҭаҳмадак дышәԥыхьамшәозар аԥсышәала
зҿахәы зҳәо шәиниарц хәшәамаӡам, иахьа ҳцашьала
ус ауп... Ҳбызшәа ыӡуеит. Ҳашнеи-шнеиуа аргама ажьра-цәара аилагарагьы ҳалагашт... Ус ауп нас, зан
лахьшьаԥҳа, заб иашьа иԥҳа хатә ԥҳәысс дышьҭызхуа
ауаа уаҳа ирҿаҳҵаарызеи... Аа, ҳара насыпдақәа... – еиҭа
игәаҵанӡа даақәԥсычҳаит Ҳасан.
Ражден исааҭ днахәаԥшит. Ҳаамҭа иаҳа-иаҳа акьаҿхара
иаҿын. Еицыз ҳахьӡала, аԥшәмацәа иахәҭаз ажәа
нарызҳәаны, шьҭа ҳамцар шыҟамлоз далацәажәеит ҳаиҳабы,
Ҳасан аҳәарагьы ииҭеит ҳамҩа ааиртырц азы.
– Ҳамҩа ҳзаарт шәҳәама, дад?.. Ус ауп, асас бааԥс изхара анифалак аҩныҟа ддәықәлоит!.. – заа ихы-иҿы ччаԥшьк
нықәххын, абас даацәажәеит. – Арҭ ажәақәа шәара
ишәызкӡам, дад, – инациҵеит. – Ҳабацәа абас лафк
еибырҳәалон, иаасгәалашәан... Шәгәы иамыхьааит... Шәус
шәаԥшы, шәҩызцәа шәзыԥшуп. Сыблақәа шәырбаратәы
Аллаҳ исаҭәеимшьазаргьы, шәыбжьы сирҳаит
аԥснаа,
шәысасра сиҭеит. Уажәынахыс сара схазы ари иеиҳау даҽа
насыԥк сазыԥшӡам. Аха, дад, акы сышәзаҳәар сҭахуп, убри
мҳәакәа шәысзышьҭуам. Акы шәахьынӡацҳауаз абас ак
сыӡбеит... Хьаак сызцәырҵит, шәсыцхраа, рацәас исзышәымбан...
– Иҳалшо ак акәны иҟазар... – ихы нарҟәны днеихагылеит Ражден.
– Шәсызиацәажәа, смаҭа Ерҳан. Дыжәга Аԥсныҟа, шәнапы
данысҵоит... Ҳбызшәа изҳәагәышьом, аха ишәырҵап...
Дыҷкәына ҵаруп, шәирԥхашьарым сгәахәуеит,
ак
игхаргьы дшәырҽеип...
Мгәыӡ Ҳасан Анзор МыАс иаалырҟьаны Ҳасан ицәыригаз ажәа мыцхәы
ҳаигәырӷьеит иеицыз зегьы, уи ҳара иаҳҭаху шакәугьы
наҳәаны, «иҭабуп» ҳәагьы наиаҳҳәеит.
– Џьара дгьыл ҿаҵак ишәҭа, ҳабдуцәа рыхьыӡ зху
Мгәыӡырхәа ахьырҳәо ақыҭа аҟны. Иеиԥш зеиԥшу аӡә
дизаажәга, ҳажәла ирҿиааит, ҳахьымӡӷ ҳхихааит, иԥсы
ихәламӡо деихәласуа ацәажәара даҿын Ҳасан.
Ажәа иаҳҭеит имаҭа ҳашиацәажәо ала, насгьы уи
иаҳҳәо данақәшаҳаҭха, ари аус аҟны иашьара изуа ҳашивагыло.
– Убри шәзыҟаҵар, сара сыџьанаҭгьы убри ауп. Уаҵә
ашьыжь абранӡа дысзааиртә исызиашәҳәа, имҩа изаасыртуеит. Сара сабанӡаҟазаауа... Саарҽеины, иҳамоу
ахәыҷы наҭины, иан даашьҭыхны дцааит, сара ацара ахьсылымшаз Аԥсныҟа!..
Ҳасан даагәыдкыланы «хаирла-бзиала» ҳәа наиаҳҳәеит.
– Дад, сара харак инеиуа сакәӡам. Сыбаҩ ара инхагәышьоит,
аха сыԥсы уахь иназгоит, Аԥсныҟа. Уи ала
ажәа шәысҭоит... Шәца, дад, шәца ҳаԥсадгьыл ахь! Иаа,
ҳшамкәаны ҳазшаз Анцәа Ду суҳәоит, ҳабацәа ираҭәамыз
гәнаҳарак ҟарҵазаргьы, уи азы аԥснаа гәыбӷанк рзыҟоумҵан
иаа, сумыҳәои зхьышьаргәыҵа сакәыхшоу, адәахьы
иҟоу аԥсуаа зегьы рабацәа рыԥсадгьыл ахь ахынҳәразы
агәамчи ахшыҩи рыҭа!.. – дааматанеит аҭаҳмада
аҵыхәтәан.
Ауада ааныжьны азал агәҭа аҿынӡа ҳнаӡахьаны ибжьы наҳхьигӡеит: «Смаҭа! Смаҭа дышәхашәмыршҭын!..»
Ҳамаҵ зуз аҳәсақәагьы аԥсшәа нараҳәаны амашьына
ҳанҭалеит, Ерҳангьы иныҵырҟьаны, иаҳа-иаҳа аныҟәашәа
иацҵо «Аԥсуаа ргәарабжьара» дныбжьалеит.
Ԥыҭк аҟара ҳанынаскьа, сышьҭахьҟа сынхьаԥшит, ари
ақыҭа
аҿы макьаназ зылҩаҵә ҩеиуаз, иакзаҵәыкыз
аԥсуа нхарҭа даҽа знык сылаԥш нахызгарц сҭахны, аха
уаҳа сылаԥш иҵамшәеит, мыцхәы ижәпан ҳмашьына
ишьҭнахыз
«Аԥсуаа ргәарабжьара» аҿы еилаҳанто аилагьежьра иаҿыз асаба еиқәаҵәа.
Ерҳан, арахь ҳанааигоз ишыҟаиҵац, иаԥхьа инеиуаз
зегьы дрывыҟьҟьо имашьына анагара дшаҿызгьы, даҽа
ҭынч аамҭак ҳмоур ҟалоит ҳәа ҳазхәыцны, ихы иҭагало
иаҳҳәеит иабду ҳнапы ианиҵаз ажәақәа, акыр дрызхәыцызшәагьы
ҳгәы иабеит.
Сабду уаҵә ашьыжь сизцоит, мҩас сызқәиҵо санылоит, – иҳәеит Самсун ҳаннеига.
– Самсун ақалақь ахада ихаҭарнакцәа рзаарыгӡа ҳанаскьагаразы
ауаа рацәа еизахьан ҳсасааирҭа аҿаԥхьа,
ара иҟан имаҷҩымкәа аҭыԥантәи аԥсуаагьы азахәқәагьы.
Ҳцара аамҭа анааи аԥсшәақәа еибыҳәо инеилаҵәеит
аԥснааи аԥшәмацәеи. Автобус ҳҭаламҭазы ҷыдала аԥсшәа
иаҳҳәарц ҳҭаххеит Ерҳан, ажәлар ҳрылаԥшит, ҳрылахынҳәит,
аха ҳалаԥш дыҵашәомызт.
– Ателефон аҟны аӡәы диҭаххеит, отель аҟнынӡа
днеит, уажә дааиуеит, – иҳәеит ҳашишьҭаз еилызкааз Исмеҭ, ирласны дааиԥхьарцгьы асасааирҭа шыҟаз
иҿынеихеит, аха уи аҩналара дахьӡаанӡа асасааирҭа
даадәылҵит
Ерҳангьы. Акы шынеибырҳәаз аҟара гәаҳҭеит
ҳахьырзыԥшуаз, Исмеҭгьы дахьгылаз дааҳәыҵәыҳәыҵәит.
Уи нахыс уаҳа рҽеидмырхалакәа ҳахьгылаз
ахь рҿаархеит аҩыџьагьы. Иӡоит ҳәа дшаҿызгьы,
Ерҳан игәы иамыхәара ак шиаҳаз аргама иныԥшуан.
Исмеҭгьы абжьааԥны аасҭа иблақәа ҟәыс-ҟәысуа иашаҵәҟьаны
илахь еиқәызу, игәы иахәара ак иаҳаны, аха
иӡарц даҿызу аилыргара сцәуадаҩны снеиҿаԥшит данааҳадгыла.
Иҽеимыз акыр ҟалама? – Исмеҭ схы наиқәскит, аха
иара иаразнак аҭак ҟамҵакәа зны Ерҳан днеиҿаԥшит.
Мгәыӡ Ҳасан Анзор Мы– Исҳәарыма сыздыруам... – даалакҩакит, – аха
мҳәашьагьы сымаӡам...
– Иҟалазеи?
– Ателефон ҟарҵеит... Ҳасан игәабзиара еицәахеит, –
ихы-иҿы гәырҩак нықәиҵеит Исмеҭ.
Ҳамҩа намгӡашьак ҳамамызт. Аԥсшәақәа нараҳәаны
ҳавтобус ҳанҭалан Аԥсныҟа амҩа ҳнықәлеит.
Ҳнеиуан ҳаԥсадгьыл ахь ҳназгашаз, ҳауаажәлар рыԥсҭазаара
иаҩызаха илакьуа амшын агаҿала инашьҭыз
амҩаду ҳаныланы. Слымҳа иҭаҩуан аҭаҳмада Ҳасан иажәақәа:
«агаҿа зегьы, аԥсуааи азыхәқәеи рыбаҩқәа ахьамам
ыҟаӡам...». Иҟаларын ҳазнысуаз уи амҩа аҵаҟа ишьҭазар,
ҳрыӷрысны ҳнеиуазар урҭ ҳашьцәа рыбаҩқәа...
Слымҳа иҭаҩуан даҽакгьы, – «Сыбаҩ ара инхагәышьоит,
аха сыԥсы уахь иназгоит, Аԥсныҟа...». Сгәы иснаҭон,
ҳамҩа наҟ-ааҟ ҳавтобус иаваҩуа иҳацнеиуазшәа ажәак
зыхәлымшәо, аха акыр зхы-зҿы лашаз аԥсцәа, урҭ рыгәҭаҿы
иҟазшәа аҭаҳмада Мгәыӡ Ҳасан иԥсгьы. Слымҳа
иҭаҩуан аҵыхәтәантәи уи иажәақәа: «Смаҭа! Смаҭа
дышәхашәмыршҭын!..».
Аҟәа, 1992
  Шықәсыкгьы мҵыцкәан Ҳасан ҳгәы ззҽаниҵахьаз
ҟалеит, ақырҭуа фашистцәа Аԥсны иақәлеит. Иагьа ԥынгыла
роузаргьы ашьхақәа ирхыҵны, амшын иӡхыҵны рҿаархеит
зыԥсадгьыл ахақәиҭтәраз иқәԥоз аԥснаа иаарывагылаз ашьхаруаа рҵеицәа. Урҭ ирылан Ҭырқәтәылантәи арԥарцәагьы.
Акыр сизҿлымҳан Ерҳан, игәыџьбарашьала дышԥамааири
ҳәа агәыӷра сыман, аха ихабарк сымбеит. Аибашьра ашьҭахь
сеиҭанеит Ҭырқәтәылан. Самсун сшыҟаз телефонла
сыҽимаздеит Ерҳан. Сааҭбжакгьы мҵыцкәа дкылххы дысзааит сахьыҟаз асасааирҭа аҟны. Акыр ҳаицәажәеит. Исеиҳәеит Мгәыӡ Ҳасан иԥсҭазаара аҟны аҵыхәтәанӡатәи исасцәа
ҳакәны ҳшыҟалаз ҳаниҭаз уи амш аҽны еицыз аԥснаа,
иашҭа ҳанҭыҵуаны еиԥш, иаалырҟьаны иааигхан уаҳа дзалымҵӡакәан,
имаҭагьы ҳнаскьаганы даахынҳәаанӡа инарцәымҩа
дшықәлаз. Сызҵаара аҭак ҟаҵо исеиҳәеит иабду
Ҳасан инхарҭа шиҭихьаз. Самсун ақалақь иатәу раион бзиак аҟны ҩн-дук ажәеизатәи аихагыла аҟны хә-уадак змоу
анхарҭа бзиа шааихәаз, ҭырқәа ҭыԥҳак ԥҳәысс дшигаз, ахшарагьы дшизылшахьаз. Сиазҵааит «Аԥсныҟа анеира иазухәыцуазеи?
» ҳәа. «Сусқәа акыр еилахоуп, иаасырҽеир мчыбжьык
аҟара снеира сыҟоуп, Аллаҳ иҳәар», – иҳәеит аҭакс.
«Аллаҳ имҳәар?..» – акыр ихьанҭахаз иблақәа нҭкааны
снырхыԥшылеит.
Азныказ сыблақәа дырхыԥшылон иаргьы,
аха нас ҿыцха длаԥшны: «Зегьы знапы ҳану Аллаҳ иоуп», –
ҳәа даацәажәеит акыр ибжьы ҭахәаҽны.
Дысгәалашәаны иӡбахә сазҵааит Исмеҭ. Ерҳан излеиҳәаз
ал уи Африкаҟа аҵла аахәара дахьцаз уаҳа дыхнымҳәӡеит.
Дзыниаз абри ауп ҳәа иааҭкааны аӡәгьы акы издыруамызт,
аха иҳәеит уи иӡбахә ала ҩба-хԥа жәабжь шгәараз: џьоукы
алацәажәон
аӷба азна аҵла қьарсҭақәа шааигоз амшын
бааԥсхан
аӷба ӡааҟәрылеит ҳәа, даҽа џьоукы алацәажәоит,
уа дахьнеиз уаҩ беиаӡак иԥҳа ԥҳәысс диган, иабхәа имал зегьы иара ииҭеит, уа дагьаангылеит ҳәа, даҽа џьоукых агәра
ганы иалацәажәон абнаԥҟацәа дышрыцыз, икылатәаз абынуаа еиқәаҵәақәа дыкны дыргеит, иԥсы ихыхны дыӡны
дырфеит, дагьырзымхеит ҳәа.
Ерҳан аҳәара изыҟасҵеит иабду Ҳасан инышәынҭра
аҟнынӡа сигарц. п имҳәеит иаргьы. Ҿыц иааихәаз «ПЕЖО»
снақәыртәаны, уаанӡа дшызбахьаз еиԥш дықәҟьа дымцакәа,
иаԥхьала инеиуаз амашьынақәа дрышьҭагыланы амҩа
снықәигалеит.
Чаршамба ҳаннеи амҩаду ҳаамҩахыҵны
ашьхақәа
рганахь ала ҳҿынаҳхеит. Лассы ҳныбжьалеит
смааижьҭеи асфальтгьы зқәырҵахьаз агәарабжьара мҩа
Анзор МыМгәыӡ Ҳасан
«Абаза моҳалесси». Даанымгылакәа днавсит иабду анкьатәи игәараҭа. Ишгылац игылан Ҳасан иргылаз акәасқьа, аха акыр аҽеицанакхьан ашҭа: ихәыҷхахьан, наҟ-ааҟ жәбоуроуп сҳәаратәы хыбра қәыԥшрадақәак дыргылахьан, ашҭа иқәыз ашьац иаҵәара ықәбылхьан, жәқәакгьы еилаҟаауа ашҭа иқәгылан.
– Ҳасан инхарҭа иахылаз дзеиуада? – сыниазҵааит Ерҳан.
– Длазуп. Аԥара бзианы ишәеит, – уаҳа иажәа имроуит. Ақыҭа иатәыз азеиԥш ԥсыжырҭа аҭаларҭа аԥхьа амашьына ҳлалбааны агәашә ҳанҭалеит. Акыр ирацәаз анышәынҭрақәа рыбжьарақәа ҳнарыбжьысуа, ҳнакәараҵа-аакәараҵо ҳҿынаҳхеит. Азныказ, иабду дахьамаидаз ихашҭма сгәахәуа аҟнынӡа снагара дадхалеит, аха аҵыхәтәаны «аброуп» иҳәеит дааҭгыланы. «Уԥсаҭа шкәакәахааит...» ҳәа снахагылеит ажәырҭ зхысхьаз нап зыдкыламыз анышәынҭра. Сылаԥш нақәшәеит азшымӷра иаалыҳәҳәо уи ахчнызас игылаз абас аҩыра зныз аҳаш хаҳә:
   18991991».
Анышәынҭра шаҟа ирласны иҩашьо аҟара иԥсыз иԥсаҭа иазеиӷьуп, – даацәажәеит Ерҳан.
Ус акәхап... – сҳәеит саргьы.
ГӘАШЬАНЕИ
Аповест
Ақыҭахь инагаз амҩа абжьаларҭа аҟны ианнеи, изықәтәаз БМП аандыргылеит. Зхәыҷы дызгәыҵаҳәҳәа итәаз Гәашьанеи дналыхәаԥшит афицар ичын змаз аруаҩ, аха ажәак налықәымҵаӡакәа дынҭыҵны дналбааит, аӡә ида егьырҭгьы наишьҭалеит. Сааҭк ҵит, сааҭкгьы инархысит, аха шәылбаа ҳәа аӡәгьы иреиҳәомызт. Дара тәан рнапқәа еиқәыршаны ажәак рыхәлымшәо еидыԥсылазшәа. Даҽа сааҭк аҟара ааҵуаны, уаанӡа уи иҭатәаз иреиуаз аӡә дааит.
«Арахь бҭыҵ бласба быманы» – ҳәа налықәҿиҭит. Инеицхырааны иҭыҵит аҩыџьагьы. Аныҟәара илымшо аҟынӡа зымч каԥсахьаз ахәыҷы дгарыгаҽо инапқәа иан иналыкәыршаны даагылеит. Дҩышьҭыхны даалгәыдыҳәҳәала даанылкыларц лҭахын, аха дышьҭылхӡаргьы харак длызгомызт, ларгьы лшьамхқәа днаргомызт.
Уи нахыс машьынак инақәдыртәан, лхаҵеи лареи еиднагалеижьҭеи џьара акы иахнамгозар ес-мчыбжьа Аҟәантәи излаауаз ма излацоз рқыҭа амҩа инанылеит. Ҩбаҟа километр ианыҩаскьа иаандыргылеит изықәтәаз. Еиҭа илалбааргеит. «Шьҭа бца, алаԥс. Бахьнеиуа
Гәашьанеи Анзор Мыакы мӡакәа иҳазраҳәа, лассы ҳнеиуеит, рҽырмазеины
иҟазааит» ҳәа деиҭацәажәеит дыҽхырччо илдыруаз
уи ахаҵа, имагә аԥынҵалагьы лышьҭахь ала дналыгәҭасит,
дагьынцәыҵаирххит, аха лыҽкалмыжькәа лҽаанылкылеит.
Лыжьцәа ааизганы диҿажьцәарц аалҭаххеит,
– уи акәын мчыс илымаӡаз, аха уигьы лхы илзалмыршеит, – дгәыҭҟьа-ԥсыҭҟьаха иблақәа ҭырхаха дылзыԥшуан
лхәыҷы. Уи нахыс ахьҭшьҭра дналагеит. Шәымҭақәак
лыҽлызнымкыло аиҵасра даҿын, аха лассы ҩнуҵҟала
лымчқәа зегьы ааизыркәкәаны акыр лҽааиқәылкит.
Дара неиаанӡа иааргахьан ҩыџьа аҭҟәацәа, иаазгаз
руаӡәкгьы лара дылтәын, – лхаҵа иаб иашьа иԥа иакәын.
Аҩбатәи дшылзымдыруазгьы илбахьаз ҷкәынан. «Мирон дзыҟамзеи?» – лгәы
дааҭахәыцит, гәыхыҭхыҭракгьы
даамҽханакит азныказ, аха рацәак уи лҽалымҭеит. Џьара
уск дахнаганы дзымаазаргьы, ҩажәаҟа шьаҿа рыда
ахьыбжьамыз лҿаԥхьа игылан лара илтәыз ауаа...
Лхәыҷы дшеиқәхоз ала шьҭа агәыӷра лыман, аха инагӡаны
ихалҵомызт иаргьы ларгьы урҭ ахьгылаз аҟынӡа
инаӡаанӡа... Иааурыжьыз атҟәацәа еивагыланы рҿаархеит.
Дара назгаз шәца анырҳәа иара усгьы илкыз лхәыҷы
имахцәа аарҭрысны дласны лҿыналхеит. Аргама мыч
ҷыдак наилаланы длывсны днеиуан иаргьы. Уаҳа иааихәламхаӡакәа
рааира иазԥшны игылаз рҟынӡа инаӡеит.
Уи нахыс еимаҭәаны аҵәыуара иалагеит аҩыџьагьы.
Рымч зызхозгьы уи ак акәын, – агәырӷьара рылшо иҟамызт,
уи азы ргәы ацаԥха аатуамызт.
Лабхәында ицыз аҷкәын, лхәыҷы даашьҭыхны, дигәыдыҳәҳәала
дааигәыдкыланы, игәшәа ҳәо диманы, дласны иҿынеихеит.
– Мирон... Мирон дабаҟоу? – лабхәында иҟны (акысгьы деиҳабын) лхаҵа иазҵаара аԥсуара ишаҵанамкуаз
дшаазхәыцызгьы, иара уаҳа уи аӡбахә аниҿыҵымшәаӡа,
иазҵаара лгәаӷьит акыр ианыҩаскьа. Акраамҭа аҭак ҟаимҵеит
иара, – днеиуан лажәақәа имаҳаӡазшәа.
– Гәашьанеи, – ихы налықәикит нас дааҭгыланы, ахәыҷы
дызманы инеиуаз иҩыза иҽааиҵарханы. – Ҳазҭагылоу
ббоит... Ҳаҷкәынцәа аӡәырҩы ҳацәҭахеит... Мирон
ихәыҷы дыҟоуп, даҳзаабгеит Гәашьанеи. Бара иҟәышу
ԥҳәысуп, сҭаца, –уаҳа акгьы имҳәеит, аха лара уи лызхан...
– Дабажу? – днаиазҵааит еиҭа акыр ианыҩаскьа.
– Иан лывара.
– Мамагьы?
–Дихыԥсааит... Анышә еицаҳҭеит...
Лшьамхқәа зынӡа иналыҵӡааит азныказ, аха еиҭа
лҽааизганы лҿыналхеит.
– Ҳаҩны иахыда шьҭа. Ҳамцахә дырцәеит... – лгәы ҭахәаҽны
деиҭаацәажәеит.
– Ақырҭцәа рнапаҟны иҟоуп. Аҩны ҳәа акгьы нымхаӡеит.
Аснариад ақәшәан иаблит.
– Ахәыҷы иаб инышәынҭрагьы дзахагылаӡом...
– Дахагылоит, Гәашьанеи... Баргьы бахагылоит, аха
аамҭа аҭахуп, маҷк аамҭа. Аҩн ҿыцгьы ҳаргылоит. Баҭал
ҿыц дахылоит иаб игәараҭа... Хьымӡӷ имаӡам, – иаб
фырхаҵала дҭахеит...
Лыблақәа ҭырхаха лабхәында днеиҿаԥшит лара, ҩымз
раахыс лцәа ианмырцыз, ихааӡа ҟәандаракгьы лгәы инҭалеит,
гәанылагьы инеиҭалҳәеит ллымҳа иҭасыз ажәақәа:
«Хьымӡӷ имаӡам, иаб фырхаҵала дҭахеит»...
Ақыҭа ҷкәынцәа ахьтәаз апозициа аҟынӡа инаӡеит.
Уаа жәохәҩык иреиҳамызт, дара урҭгьы абџьар змази измамзи еиҟаран. Лгәы нҭыԥсааит...
– Ахәыҷы шьҭа сицәшәаӡом... – лабхәында лхы наиқәылкит,
– сара ара саанхоит...
– Бара быԥҳәысуп, ара ибусхәузеи, аҩныҟа баала, –
иҳәеит иара.
Гәашьанеи Анзор Мы– Исуалу здыруеит... – иаалыркьаҿит.
– Бара буал сара сыхәда иқәуп, исырҽеиуеит... – акырӡа
длыдхалеит уи нахысгьы.
Мыцхәы дылхьынҳалеит лхәыҷгьы, аха уигьы амыхәеит,
ажәа ҟәандақәак наиаҳәаны дгәыдкыла-дхыдкыла
дноулыжьит аҵыхәтәан.
Абџьар даҳәеит. Даҳәеит, дара рхаҭақәа абџьар ишаргәаҟуаз
шылбозгьы. Ианыхҭалкӡа гәыцәк змаз ԥсаатә
шьыга шәақьк патронақәак нацҵаны илыдыргалеит. Мап
ацәылкит, «автомат сҭахуп» лҳәеит. «Автоматгьы ҳаргьы
иаҳҭахуп, аха иҳамам», рҳәеит: џьоукы хаала иларҳәеит,
џьоукгьы аҵәы лылырхит, илызгәамҵызгьы ҟалеит.
Уаҳа дышрыдымҵуаз агәра анырга, ҷкәынак дналыцҵаны
аштабахь дрышьҭит. Уаҟагьы, илҭахыз анылҳәа,
илхамҵгылеит, «бара ԥҳәыск бакәым, абџьар зкыша
аҷкәынцәа идҳаркуа ҳамам», иҳәеит аштаб аиҳабы. Ауха
џьаргьы дымцакәа уа даагылт. Аԥшра лықәшәеит
даҽа ҩымшгьы. Рцәажәашьақәа рыла еилылкааит адырҩаҽны
гәыԥк адҵа рыҭаны џьара ишдәықәырҵоз. Урҭ
рҽааизгара дазыԥшын.
Аамҭа ашьыбжьышьҭахь инеихьаны еиԥш, аҽеизгара
иалагахьан дара. Уи иалаз, илдыруаз ҷкәынак днаидгыланы
«шәахьцо саргьы сыжәгароуп», лҳәеит. Ус еиԥш
иҟоу аус иара ишимыӡбо налаҳәаны, агәыԥ рԥыза иалҳәарц
налабжьеигеит, ларгьы уаҳа мҳәакәа аштаб аиҳабы
иҟны иҟаз уи иаадәылҵра даазыԥшит.
– Ҷыдала суацәажәар сҭахуп, – лҳәеит днеиԥыланы.
– Сыбзыӡырҩуеит, – аҭак ҟаиҵеит иаргьы.
– Маҷк аҟара ҳнаскьап.
Лажәа днахаҵгыланы лара иахьынӡалҭаххаз длыцнаскьеит,
ашҭа аҟны иқәгылаз аибашьцәагьы иааицгәарҭеит...
Макьаназ ицәажәоз лара лакәын: диҿамԥшӡакәа, лхы ҵарҟәыланы, дмыццакӡакәа. Аганахьшәа
дыԥшуа ихы азышьҭны лажәақәа дырзыӡырҩуан иаргьы.
– Беилыскаауеит, Гәашьанеи, аха ҳара адҵа ҷыда
ҳамоуп, уаха иалагӡаны инаҳмыгӡар ҟалаӡом.
– Сышәԥырхагахаӡом. Ажәа усҭоит...
– Аиҿахысра ҳақәшәаргьы ҟалоит...
– Аԥсра сацәшәаӡом.
– Ахысшьа быздырӡом...
– Исҵоит исдырбар...
Уи нахыс уаҳа еидымхалаӡеит. Ихы ҩышьҭыхны ллакҭа
дынҭаԥшит «Аԥыза», уаҳагьы ажәак лықәымҵаӡакәа,
игәы шыниҵасыз иныԥшуа агәыԥ еиуаз аҷкәынцәа ахьгылаз ахь иҿынеихеит, ларгьы днаишьҭалеит. Данаарылагыла, иҩызцәа руаӡәк илаԥш наидырхаланы ихьыӡ
ҳәаны ибжьы наиқәиргеит.
– Уавтомат ҳҭаца илуҭоит, лхы ишалырхәашагьы лурбоит.
Иҟоу закәу изеилымкаауа днеиҿаԥшит иара, аха ажәак
аҳәара дахьӡаанӡа деиҭаацәажәеит «Аԥыза».
– Ус иаҭахуп... Уара уҳаццаӡом уажәазы, – уабџьар
арахь исыҭа аанарго инапы наирххеит.
«Аԥыза» идиҵаз шиҭахымыз, аха инеимгӡар ада ԥсыхәак
шыҟамыз шеиликааз иныԥшуа иавтомат ааихыхны
иҿааихеит, аха уи имҭакәа ҿааиҭит:
– Автомат сызҭаз Мирон иоуп... – нас Гәашьанеи ихы
налықәкны – ахархәашьа бсырбап иҳәеит.
Аҩыџьагьы еицны ашҭа агәҭаны амахәқәа тәарҿаҿа
иқәгылаз
араҵла ашьапаҟны ианнеи иааҭгылеит, уи нахыс: ахыршашьа,
акылаԥшышьа, апатрон аҭаҵашьа, ахысшьа
лырбара дналагеит. Џьара ак лызгәнымкылар ҳәа
дшәо лхы азышьҭны иҟаиҵоз дахәаԥшуан, дизыӡырҩуан
лара. Иаргьы ак лаҩмыршәакәа ишгәнылкылаз агәра
анига автомат налиҭеит. Лыҩнапык рыла иаанылкылеГәашьанеи Анзор Мыит лара. Мыцхәы илцәыхьанҭан ашьҭыхра. Уи азоума, ма
Мирон ихьӡ иахьадҳәалаз
азоума, илгәыдырӷәӷәаланы
иаанылкылеит.
– Уажәы шәааӡырҩы. Амш акыр инаскьеит, ҳамҩагьы
акыр набжьоуп, ҳаидарақәагьы хьанҭоуп, ҳдәықәшәҵа! –
ибжьы нарылаҩит аштаб ахьыҟаз аҩны аԥхьашәа игылаз
«Аԥыза».
Агәыԥ иалаз зынӡа жәаҩаҩык ракәӡан иҟаз. Лара
джәахаҩыкын. Ирыцхрааны, алаӷәым зҭаз ааҵәақәа инарыҵарҵеит
хҩык аҷкәынцәа. Абжьааԥынгьы ишиҟазшьаз
еиԥш раԥхьа днагылеит «Аԥыза». Ашҭа ианынҭыҵ,
агәарабжьарамҩа данымлакәа, еинчыла иҟаз ахьацара
илганы инагаз амҩахәасҭала иҿынеихеит, иҩызцәагьы
рыҽрыԥхны инаишьҭалеит. Харак инаскьаанӡа иҟаз, амҩаду
ахь илашьҭыз ақыҭа мҩа ааҩҵәаны еиҭа ахьацара
иныҵалеит.
– «Абгалаџ», – ишьҭагыланы инеиуаз, ишәагаа аамыцхәымкәа,
аха иааиланы иҟаз ҩажәихәбаҟа шықәса зхыҵуаз
аҷкәын дааизыԥшны ибжьы наиқәиргеит «Аԥыза»,
– ҳҭаца унапы дануп, уаалхылаԥш, – иҳәеит.
– Сеидара урхьанҭеит, – азныказ уаҳа имҳәеит «Абгалаџ
», аха нас инациҵеит. – Аҩны дыҟандаз...
– Лара ус илҭаххеит... – деиҭацәажәеит «Аԥыза».
– Иаҳҭахқәоу рацәоуп, аха... – Гәашьанеи дахьрыцыз
шигәамԥхоз уаанӡа иаартны имҳәацзаргьы, уажәы аҭагылазаашьа
аниоу, аҽаартра игәаӷьит. – Лкалҭ амаӷқәа
инарҿаԥо, дабаҭаху...
– Саргьы исҭахӡам, аха...
– Нас даанужьындаз...
– Уи мариан...
– Даҳҭацахаанӡагьы дыздыруан, школк ҳаицҭан. Усҟангьы
дыԥҳәызба ҭынчын. Аибашьра зылшо дреиуаӡам,
– лыхгьы лзыхьчаӡом. Сара схылаԥшра лызхарым... – харак инаскьаанӡа, дирхынҳәыр иҭахны «Аԥыза» иажәақәа
наиқәиԥсеит.
«Имаҳаӡазшәа ацара даҿын иара. Уаҳа анҿимҭӡа еиҭа
инаишьҭеиҳәеит «Абгалаџ»:
– Сара деилыскаауеит... Мирон ишьа лурц лҭахуп, аха,
ларгьы ак анлыхь рхәыҷы дрыцҳахоит...
– Иузымдыруа ак ыҟазаргьы иудыруеи... – инамҩатәшәа
ҿааиҭит «Аԥыза». – Дҳацзааит... Џьара ҭагылазаашьак
аныҟала, аӡәы иадамхаргьы даҿалкыртә илзыҟаҵа.
– «Иузымдыруа ак ыҟазаргьы иудыруеи» – абарҭ ажәақәа
ихы иааҭагьежит «Абгалаџ», уаҳагьы Гәашьанеи лыӡбахә
ала акгьы имҳәеит.
Ахьацара анаҩс амхы ыҟан, уи иалсны ицар акәын.
Акыр игәиҽанны ахҵысҭа дынхыҵны зышәра аамҭа ааихьаз ибзары-бзаруа иҭагылаз аџьықәреи дналагылеит.
Маҷк аҟара данынаскьа дааҭгыланы иҩызцәа днарызхьаԥшит,
– еицхыраауа реидарақәа ахҵысҭа ахыгара
иаҿын даргьы. Ԥсаатәк аҷытбжьы аагаргьы илымҳақәа
ираҩымыршәо, ашәарах даҩызаха, игәиҽанны дышнеиц днеиуан. Амхы акалҭ ахь инаӡахьаны иаалырҟьаны
дааҭгылеит, иавтоматгьы ахысразы ирмазеины днеиҳәҭҟәыҟәлеит.
Уи даагәаҭаны рҽаармазеины адгьыл
рҽыназааигәартәит
ишьҭахь ала инеиуазгьы. Излалылшоз ала рхымҩаԥгашьа лҽақәлыршәарц даҿын
Гәашьанеигьы. Ишьҭахьҟа иҟаз, инапала шәара ара
шәааԥшы ҳәа разҳәоз
адырга нарыҭаны, иҭыԥ днахыҵын,
излеизауаз ала ишьҭыбжь мырго ибӷа аарџьыҟәны
еиҭа ԥхьаҟа иҿынеихеит
«Аԥыза». Акыр данынаскьа
зны дааҭгыланы, нас иҽыҩеиҵихит, иаԥхьаҟагьы
дыԥшуа даагылеит. Ахш рҿыҵажжы аҟаҵәыҳәа
иахагыланы аџьықәреиаӡа афара иаҿын аҳәақәа.
Амхы ак
зҭамло аанда шктәыз даазхәыцит, аха уажәы уи аха
рымамызт.
Гәашьанеи Анзор МыАмхы ианалс маҷк аҟара иааҭгыланы ааҵәақәа ирыҵаз
аҷкәынцәа реидарақәа аарымданы даҽа џьоукы
наҵалеит. Рҿаԥхьа иҩашьҭыз аҭыраси алтырреи рыла
ихҟьаз анаара ала идәықәлазҭгьы иаҳа рымҩа аркьаҿуан,
аха ишәарҭан – уи ахыхь иҟаз шәаԥыџьаԥла
ихҟьаз ахәы ампыҵахалаҩцәа рнапаҟны иааргахьазар
ауан, иангәарҭа еибашьрахон, уажәазы уи дара рус аҟны
иааиуамызт. Акыр икәнаршозаргьы иаҳа иахьшәарҭам
аҭыԥқәа рыла ацара аҭахын. Рарӷьарахь ала иаахаҵәины,
инакәараҵа-аакәараҵо ақыҭақәа ирылсны ицоз аӡиас
аҟынӡа ианынаӡа, аӡывҵа инаваланы рҿынархеит. Уи
нахыс, имҩадаран. Арахә иҟарҵахьаз џьара-џьара мҩахәасҭак
ыҟазаргьы дара-дара еимадамызт, – мыӷлеи,
шәаԥыџьаԥлеи ихҟьан аӡывҵа.
Уаанӡа дзышьҭагыланы днеиуаз «Аԥыза» иҽааиҟәыҭханы,
иара ишьҭагыланы инеиуазгьы иаԥхьаҟа иниажьуа
агәыԥ рыбжьарашәа иааиуаз Гәашьанеи даалзыԥшит
«Абгалаџ». Лҽаҵалырхар лҭахымкәа дышзахәоз днеиуан лара, аха шьаҿақәак ныҟалҵацыԥхьаӡа лкалҭ инахьынԥашалоз
амаӷқәеи лареи аибарххара иаҿын. «Абгалаџ
» аргама ибарҭан, лышьҭахьҟа иҟаз, аидара иаҵаз
аҷкәынцәа
рааира дшаԥырхагаз, иара усгьы зшьапы
инанамгоз лара, дызҵаз автомат лныҟәараҿы ишылԥырхагаз.
«Бабџьар сара исыркы» ҳәа налеиҳәеит. Дааҭгыланы
гәрамгарала днеиҿаԥшит лара: ларма жәҩахыр ихшьыз
автоматгьы
аалхылхит, аха иара имҭакәа, мчыла илцәигар
ҳәа дшәазшәа лыҩнапык рыла иаалгәыдлырӷәӷәалеит.
– Ианыбҭаху ибысҭоит... – лхы-лҿы гәамҵрак шнықәлаз
аагәаҭаны деиҭаналықәцәажәеит «Абгалаџ»...
– Исцәыхьанҭаӡам... – уаҳа ажәак нацымҵаӡакәа маҷк
аҟарагьы дааҭрысшәа лҿыналхеит.
Дыхҭеикыр иҭахымхеит иаргьы. Шьаҿақәак раҟара
нарыбжьаны
иҽааҵарханы длышьҭаланы иҿынеихеит.
Акыр илашьцахьан аҳабла аҩадахьтәи аҿацә аҟнынӡа
ианынаӡа. «Абра ҳаԥсы ааиҭаҳкуеит», – иҳәеит «Аԥыза».
Зегь рҽанааизырга, реидарақәагьы нышьҭаҵаны рыԥсы
ааиҭаркырц инатәеит.
Иахьыҩаԥшуаз ажәҩан иалырбаауан аҩнқәа, аха
џьаракгьы алашара аркӡамызт. Иҟаларын алашара ыҟамзаргьы,
аха иҟаӡазаргьы ауаа рхы иацәшәаны иадыркуамызт. Ақыҭа уаҩ дахӡамзаргьы ҟалон: иахырцахьаз, мамзар ишырмеигӡоз еилкааны маӡала рҭыԥқәа ирхыҵны,
аӷацәа рнапаҟны ирзаамгацызт ақыҭа ҩаскьақәа рахь
рхала ицахьазар ауан.
Маҷк аҟара рыԥсы анааиҭарк ашьҭахь, еицыз ҩыџьа
аҷкәынцәа ихы нарықәикит «Аԥыза».
– Ақыҭаҿ иҟоу еилкаатәуп», аиҳараӡак ацҳа акәшамыкәша. Сааҭк аамҭа шәымоуп, – иаԥхьа ианаагыла
адҵа нариҭеит. – Абра ҳашәзыԥшуп.
– Еилкаауп, – иҳәеит руаӡәк, исааҭгьы днахәаԥшит.
– Шәхала џьара ак шәхалашәымгалан... – нарышьҭеиҳәеит.
«Аԥыза» ириҭаз аамҭа маҷк аҟара инахыҳәҳәазаргьы
ихынҳәит ԥшыхәра иишьҭыз арԥарцәа. Маӡала зыҟны
инеиз макьана зҭыԥ иахыз быргцәақәак рыла еилыркааит, ашьыжь ақыҭауаа ркәытқәа рымхразы ихалаз аруаа иреиуаз ирықәӡбаз ҭакәажәык ахы дарганы ақыҭа
аанрыжьиижьҭеи уаҳа уи аҽны уаҩ дшырзымаацыз. Аха
ирҳәеит амҩаду нымҩхыҵала иҟоу аҭабиақәа рҟны итәоу
шырацәаҩыз.
– Ацҳаҿы иҟоузеи? – днаразҵааит «Аԥыза».
– Аӡиас нырцә ала ацҳа зыхьчо рҭабиақәа ирҭатәоуп.
Акыр ҳарзааигәахеит, –иҳәеит руаӡәк.
– Аарцә ала аӡәгьы ихабар ҳамбеит, – инациҵеит
иҩызагьы.
– Неишьас иамоузеи?
Гәашьанеи Анзор Мы– Аӡыршьҭра ала, даҽакала ишәарҭоуп.
– Ҳдәықәшәҵа, – иавтомат ижәҩа инахишьит «Аԥыза».
Уи нахыс излацараны иҟаз амҩахәасҭа шшәарҭамыз
аԥшыхәцәа игәарҭахьан, иара усгьы агәра ганы иҟан,
ишааилахәлалак зыԥсы ӡаны зҭыԥ аҟны аҟазаара ҟазшьас
измаз ақырҭцәа рыруаа, абас уахынла абнара
ҷаԥшьарак,
мҩакрак шырзымгәаӷьуаз. Уи азы, рыбжьы
ныҵакны акәзаргьы аха инеицәажәо-ааицәажәо, лафқәакгьы
неибыҳәо
рымҩа анагӡара иналагеит. Аидарақәа
ирыҵаз
раасҭагьы зхылаԥшра инапы ианыз Гәашьанеи
алашьцараҿы
џьара днышьацәхныслар ҳәа дшәаны
длыхӡыӡаауа,
зны ишьҭахь днаргыло, зны иаԥхьаҟа днижьуа, зны днаиваргыло днеиуан. Амаҟа лыхәда ишыхшьызгьы илыцәкаҳар ҳәа дшәозшәа лыҩнапык рыла
илгәыдырӷәӷәала илкыз автомат иаҳа-иаҳа лныҟәараҿы
ишылԥырхагаз ибон, иаалымхны днаҵалар иара изы
хьанҭырак аҵамызт, аха аҳәара изыгәаӷьуамызт, – еиҭа
гәрамгарак лызцәыригар, лгәы цәиҟьар иҭахымызт.
Хысымҭак аҟара набжьаны ацҳа азааигәаранӡа ианнеи, «Аԥыза» ириҭаз адҵала реидарақәа нышьҭаҵаны
иааҭгылеит.
Агәыԥ иалаз зегьы ирдыруан ирыдыз адҵа. Егры
инаркны Гәымсҭанӡа знапаҟны иаазгахьаз Қырҭтәыла
аруаа, ари абџьари Аҟәаҟа изланаргоз амҩаду аҟны
иҟаз ацҳақәа руак аԥжәара шакәыз. Ирдыруан, ари аус,
уанӡа ишыҟарҵалоз еиԥш, агәыԥ рхала ирӡбаз ак шакәмыз,
уи ацҳа аԥжәаразы ҷыдала адҵа шыҟарҵахьаз Амрагыларатәи
афронт анапхгара. Аха «Аԥыза» ида еицыз
аӡәгьы издыруамызт, уи ауха иахмырԥакәа, уи ацҳа
аԥжәара ада даҽа ԥсыхәак шыҟамыз, агәыԥ иалаз зегьы
уи рыԥсы ахҭнырымҵар амургьы...
– Уажәы шәаасзыӡырҩы, – ибжьы ныҵакны, аха ираҳартә
еиԥш даацәажәеит «Аԥыза». – Уанӡа иԥаҳжәахьоу
ацҳақәа иреиԥшӡам. Аԥжәара хьанҭоуп, изыхьчогьы
рацәаҩуп. Ашамҭазынӡа аԥжәара ада ус ҳамамкәа иҳармазеироуп.
Ари – дҵа ҷыдоуп, хырԥашьагьы амаӡам.
Уаҵәы шьыжьынӡа ианҳазԥымжәа, ҳаԥсҭазаара ҵакык
амаӡам.
Рԥыза иажәақәа ак раҩрмыршәо ирзыӡырҩуа ажәак
рыхәламшәо игылан зегьы.
– Ишәзеилымкааз акрыҟоума? – деиҭаҵааит.
Дара ирзымдыруа, уаҵәы иҟалараны иҟаз хҭыс маӡа
ҷыдак шимаз еилыркаауан уи иҳәашьа ала, аха рыгәқәа
архыҭхыҭзаргьы, ҳара иаҳзымдыруа ак удыруеит, иҳауҳәароуп,
рзымҳәеит. Аԥыза дԥызан, дара ирзымдыруа ак
идырыр шихәҭаз еилымкаашьа рымамызт.
–Уахатәи аҵх иалагӡаны ацҳа шыԥжәатәу еилыскааит... Аха уаҵәы иҟалараны иҟоузеи, аибашьра нҵәома?
– игәыхыҭхыҭра наиаԥызеит аӡәы.
– Уаҵәы иҟало, уаҵәы иҳаҳауеит... – иааиркьаҿит. –
Уаҳа зҵаара шәымоума?
Уи нахыс уаҳа аӡәгьы зҵаара ҟаимҵаӡеит. Уа иааԥшырц
адҵа нарыҭаны, аҭагылазаашьа ихаҭа иҭиҵаарц иҭахны,
уанӡа иишьҭхьаз аҷкәынцәа иманы ацҳа шыҟаз
иҿынеихеит «Аԥыза». Абнацыгәқәа ирҩызаха рымҩа
амаршәа
кны, џьара фархькгьы инақәымԥалаӡакәа инеины ацҳа азааигәара иԥшыхәуа инатәеит.
Аҭагылазаашьа аҽеиҭанакхьан. Ацҳа уаҩ дықәгыламзаргьы,
аӡиас амрагыларахьтәи ахықә ала амҩа
нымҩахыҵ иҟаз аҭабиақәеи ацҳаи рыбжьара БТР-уп
ргәахәратәы алашьцара ак налырбааит. Рыбжьқәа ааҩуан
уи ааигәара иҟаз аруаагьы.
– Излацәажәозеи? – маҷк ақырҭшәа здыруаз аҷкәынцәа
руаӡәк илымҳа дынҭацәажәеит «Аԥыза».
– Аӡы абжьы цқьа иснарҳауам, аха еибаныҳәоит сгәахәуеит,
– аҭак ҟаиҵеит иаргьы ибжьы ныҵакны.
Гәашьанеи Анзор Мы– Еигымхааит, аха шьҭа ицар бзиан... – даацәажәеит
ахԥатәигьы.
–Иабаушьҭуеи! Ҳзықәгылоу ҳадгьыл рныҳәозар акәхап.
– Ирныҳәалааит! Дара аазгаз игоит, ҳадгьыл ҳара иаҳзынхоит...
– Излоудырзеи?
– Анцәа ддыргәамҵит...
– Ацәажәара шәааҟәыҵ, –иныҵакны акәзаргьы днарықәцәҟьеит
«Аԥыза». Уи нахысгьы акыр аԥшра рықәшәеит,
мыцхәы иаун рыбжьқәа рхацала еиқәныҳәоз
рныҳәаҿақәа.
Иқәҳа ацара иаҿын хәы змамыз аамҭа...
Абар шьҭа сааҭк инеиҳан рҭыԥ аҟны итәоуижьҭеи.
Иара усгьы ажәак рыхәылшәомызт арԥарцәа рԥыза
ацәажәара иаҟәихижьҭеи, иаргьы ажәак иҿмыршәаӡакәа
дтәан.
– Шәара ара шәааԥшы, сара нырцә сцаны срылаԥшуеит,
– аҵыхәтәаны днарықәцәажәаны дҩагылеит. –
Гәамҵрак
шәҽашәымҭан, – днарылабжьаны алашьцара
иҽнаҭаны дцеит.
Аӡывҵа даваланы маҷк аҟара дҩаскьаны аӡы днырны
нырцәҟа диасит, рацәакгьы иҽадмырхалакәа ааигәа иҟаз
аԥсыжырҭа дналаланы иахьынӡаизуаз днырзааигәаханы
агранит иалхыз баҟак днаватәеит. Иареи дареи ирыбжьаз, ианеиҳаха, ҩажәа шьаҿа ракәын, еилыкка ибарҭан
жәаҩыкҟа иҟаз урҭ рцәаарақәа. Алашьцара иалууаа илымҳақәа
ирҭасуан, аҟаҵәыҳәа игәаҵәахы иалакьакьоз ирымҟьахьаз
рыбжьқәа. Иналак-ҩалакны иидыруаз ажәақәак
ҟалазаргьы инеизакны ирҳәоз изеилкаауамызт. Иҭахын
еиликаар, аха... Ихы идыруа дааҟалеижьҭеи раԥхьаӡа
акәны
ихы даныӡбит урҭ рбызшәа ахьизымдыруаз азы.
Афронт анапхгара инапы ианырҵаз хырԥашьа змамыз
адҵа ҷыда акәмызҭгьы, абар иаԥхьа игылаз, иуаажәлар ртәыла рымызхырц иааз, идгьыл иқәгыланы
иашьцәа ршьа зымпыҵашыз рнапқәа рыла, аҵәцақәа
кны аибаныҳәара иаҿыз, урҭ ауаа ишиҭахыз ибартә илиршарын... Ихы иааҭагьежьит Гәашьанеи лажәақәагьы.
Убарҭ рыдагьы аҭахӡамызт иавтомат инаҿакны еилараа ркажьразы... Аха иимчҳашаз имчҳар аныҟамлоз,
ицәа иҭеимыгӡаша ҭеимыгӡар зымуаз дҭагылан... Иага
рқьафқәа ыҟазаргьы, урҭ уа ишгылаз ацҳа алаӷәым
аҵаҵара аҽанышәара шәарҭан, – ианаргамаха еиҿахысрахон,
дара рыԥсы ргаӡаргьы рус хыбгалон.
Аамҭа ықәҳа ацара иаҿын. Шәымҭақәак цацыԥхьаӡа
иаҳа-иаҳа агәыхыҭхыҭра дамҽханакуан, аха иҽааникылон,
ашамҭанӡа акыр сааҭ ыҟан, ацҳа алаӷәымқәа
раҵаҵаразы ԥырхага рымаӡамкәа ианыҟала, ианеиҳаха
сааҭқәак шрызхоз идыруан. Агәыӷра иман, абас агәаҽанызаара
рхашҭны рыбжьқәа рхацаланы амҩа иангылаз
аруаа рқьафқәа аныҟарҵа, досу рҭыԥқәа рахь ишцоз ала.
Ус иагьыҟалеит: даҽа сааҭк аҟара ааҵхьаны, акыр
рыҽнеидырхаланы
ингәыдибакыла-аагәыдибакыланы,
а-БТР инақәтәаны, ацҳа инықәсны амрагылара шыҟаз
инықәхәаша ицеит, аҭыԥ аҟны иаанхазгьы еибак-еибашьҭуа
рызхара рзеибымҳәо, аҭабиақәа рахь рҿынархеит.
Дыштәац дтәаны дыԥшуан макьана.
Шәымҭақәак рышьҭахь аҭабиақәа иаарҭыҵны амҩа
инанылеит
хҩык, нас ишеицыз ацҳа аҟынӡа инаӡаны, инкылаӡырҩаакылаӡырҩны иаахынҳәны, еиҭа аҭабиақәа
рышҟа рҿынархеит, аха зны иааҭгыланы еиқәырццакны
ахысра иналаган, равтоматқәа нҭадырцәит, нас алашьцара иналаӡ ицеит. Уи нахыс акраамҭа рыҽшыԥхьаркуаз
идыруан, ҩымз раахыс рҟазшьақәа иҵахьан...
Даҽа ԥырхагак роуаанӡа аамҭа рхы иархәатәын. Игәы
ааиҵасны иҭыԥ днахыҵны дкәараҵо анышәынҭрақәа
Гәашьанеи Анзор Мыднарыбжьыс-аарыбжьысуа иҩызцәа ахьтәаз ахь дааццакит уажәы.
Ацҳа алаӷәым аҵаҵара знапы ианыз аҷкәынцәа рзы
хыхь имаӡамызт «Аԥыза» – аибашьра ҟалаанӡа арацәаҵхырҭа
шахҭа аҟны аус зуаз аԥжәара аус бзианы издыруаз
ракәын. Аха ԥырхага рызымҭаша уи азы аҭагылазаашьа
рыҭатәын.
Реидарақәа инарыҵаланы рышьҭыбжь мыргаӡакәа
акыр иаӷьызаргьы аӡы иҭалеит, ацҳа алаӷәым аҵаҵара
знапы ианыз ахәҩык. Урҭ инарышьҭалеит ирыцхраашаз,
иаҭахханы ианыҟала изыхьчашаз хҩык аҷкәынцәа. Иаҳа
ишәарҭоуп ҳәа дахьазхәыцуаз аӡнырцәҟа даҽа ҩыџьа
аашьҭыхны дцеит «Аԥыза». «Абгалаџи» Гәашьанеии
адҵа рыман аарцә аҷаԥшьараз.
Ҳҭаца унапы дануп, уаалхылаԥш ҳәа «Аԥыза» Гәашьанеи
инапы даниҵазар аахыс, еидара ҷыдас дахьииҭаз
игәаԥхо дыҟамзаргьы аԥыза – дԥызан идҵа нагӡатәын.
Акысгьы уи рқыҭа еиуаз иреиӷьыз аҷкәынцәа
аӡәы диԥҳәысын, лхаҵа дҭахеижьҭеи рацәак ҵуамызт,
иҭахашьагьы фырхаҵа ҭахашьан, – иԥсадгьыл ахьчаразы иԥсҭазаара игәаӷьхьан. «Аԥыза» инапынҵа азадагьы,
лыхьчара иуалны, ихьымӡӷны дазхәыцуан. Аха
агәҭынчымра
дамҽханакхьан «Абгалаџ». Игәаԥхомызт
амҩа
иахьынӡақәыз илнибаалоз аҟазшьақәа: лҿымҭра,
лыблақәа ааиҵыхны аӡәы ихәамԥшра, дзызхәыцуаз аилкаара
уадаҩны лцәа лыҽҭарԥсны лыҟазаара, маҷк аҟара
џьара бжьык аагаргьы лааҭрысшьа... Абарҭқәа рзы
лара лахь цәшәарак изцәырҵхьан. Уи азоуп рҭыԥқәа
аалхны
ианаатәоз, лара амҩа иахьазааигәараз атәара
шылҭахызгьы
иара уи дазыразымхакәа иааигәара иҟаз
ахьацаҵла дзаваиртәаз.
Аҵх иалыҩуа иааҩуаз аӡиас абжьы ада бжьык ҳәа гомызт, – ҭынчран зехьынџьара. Лҽырԥсны аҵла дадтәалан лара лыҽмырҵысӡо лыбжьык ҳәа мгаӡо, ларма жәҩахыр
уи инадҵаны, илбоз ҳәа ак шыҟамызгьы лылаԥш
кыдхаланы алашьцара далаԥшуа.
– Сара бысзымҵаакәа хысра ҟаҵатәым... – ибжьы ныҵакны,
аха илаҳартә еиԥш иажәақәа неиҳәеит.
Аҭак имаҳаит «Абгалаџ». Иарбанзаалак џьара қәацарак
лымаӡамкәа дыштәац дтәан.
– Исҳәаз баҳама? – еиҭа ибжьы налықәиргеит.
– Усцәымшәан, – уажәазы аҭак ааиаҳаит, игәгьы акыр
иааҭынчхеит.
Дыштәац дтәан лара, – ахаҳә далхызшәа, лдақәа ирҭаз
ашьа ҭыԥсаазшәа... «Абгалаџ» дыршьа имамызт Гәашьанеи
ас дҭашәаланы лыҟазаара мзызс иамаз, аха уи
аԥҳәыс ҿа лхаҵа иҭахара, лыԥсадгьыл лымырхырц иахьаҿыз
рнаҩсгьы, абас дҭахәаҽны дҟазҵаз ҷыдала митәык
дшаниаз аҟара игәы азҩахьан, акысгьы, ҩымз наҟьак
аламыс зыхьӡу ззымдыруаз ампыҵахалаҩцәа рнапаҟны
дшыҟаз идыруан, ҩбагьы «уара иузымдыруа ак
ыҟазаргьы иудыруеи» иҳәахьан «Аԥыза». Уи нахыс уаҳа
длықәцәажәар иҭахымхеит. Агәалашәара гәыҭшьаага
дҭанагалахьан лара...
...Аиарҭа илахаз иан хлаԥшрада лныжьшьак аныҟамла
иусура аҟны аԥсшьара амхны ақыҭарахь дцахьан лхаҵа Мирон, иԥсшьара анҵәарагьы егьагмызт.
Ашәахьаҽны инаркны иара аусура днеираны дыҟан,
ихаҭыԥан ланхәа лхылаԥшра лара илыхәҭан. Ус еибырҳәахьан.
Лҭагылазаашьа наиаҳәаны аԥсшьара данаҳәа
мап лцәимкит медиаҳәшьас аус ахьылуаз ахәшәтәырҭа
аҳақьым хада, – ашәахьа инаркны мызкы ҳәа аԥсшьара
лиҭеит. Асабша инаркны ахақәиҭра лыман, аха ахәаша
аҽны аусура лыхәҭан, абжьааԥны аус ахьылуц ачымазаҩцәа
рыдкыларҭа аҟны дыҟан.
Гәашьанеи Анзор МыАшьыбжьон ааиаанӡа иааргеит раԥхьаӡатәи ахәцәа –
аӡәымкәа ҩыџьамкәа... Убасҟан ауп агәра анылгаз сааҭкәак
раԥхьа лусураҿы иаарылаҩхьаз, лара леиԥш аӡәырҩы
зхаҵара рцәуадаҩыз аибашьра ишалагаҵәҟьаз.
Лгәы лзырхьуаз рацәан, аха урҭ зегь раасҭа, ашьыжь
згәыла хәыҷқәа ирыцны амшын ахь ицаз лхәыҷы
гәыҵхас даалоуит. Ахәшәтәырҭа аҟны иҟаз аилагьежьеилахынҳәра инахаршәаланы акырынтә ателефон
ҟалҵеит
аҩныҟа, аха аӡәгьы ишьҭихуамызт. Ишьҭырымхит
агәылацәа рахь дахьасызгьы. Ҿыц иааргаз ахәцәа
дшырхагьежьуаз, ателефон ахь дналыԥхьеит аус лыцызуаз
аԥҳәызба. «Сан, аибашьра иалагеит...» ,– ллымҳа
иааҭасит
аҩны инеихьаз лхәыҷы ибжьы. «Умшәан,
сыҷкәын, саргьы лассы снеиуеит», – ахәыҷы игәы цар ҳәа дшәаны,
лҽаарҭынчны даацәажәеит ларгьы... «Сзыршәозеи
сан,
ҳара
ҳаиааиуеит», – иҳәеит ахәыҷы усҟан
анцәа иирҳәазшәа...
Акыр иҭшьаахьаз лгәы ԥхаррак нҭалеит, аргамагьы иаалнырит аибашьра ишалагаз лаҳазар
аахыс лдақәа
ирҭашәхьаз лшьа аусура ишналагаз.
Уи нахыс иаҳа лхы
лнапаҟны иааганы, лшьара лҽықәмырҟьакәа
ахәцәа даархагьежьит...
Лхәыҷы иифашаз ихәы наиҭаны, ашә адәахьала ацаԥха
наркны, дшаҭахыз лдыруан азы аусура дааит адырҩаҽынгьы.
Аус лыцызуаз рҟны маӡа-аргама днаҵааааҵааит Очамчыра аганахьала ауаа рцара ауама иамуама
аилкаара лҭахны, аха гәыӷрак лызҭашаз акгьы лмаҳаит,
зегьы иларҳәоз ак акәын «зықьҩыла аруаа амҩаду ишангылоу
»... Дааит адырҩаҽынгьы. Уи аҽны илаҳаит лгәы
ҷыдала иҭзырԥсааз ажәабжь бааԥсык, – Аԥсны аиҳабыра
иреиуаз аԥсуаа ишырыӡбаз ақалакь аныжьра. Уи
инашьҭарххны илаҳаит лгәы аазырҟәандашазгьы. Ацҳа
Ҟаԥшь амҵан ахысра иаҿыз ақырҭцәа рыруаа ахьаҵра
ишалагаз, Кьалашәырынӡа ишынаскьо, уи нахыс
аԥсуааи дареи аиҿацәажәарақәа ишрылаго. Гәыӷрак аалоуит ашьакаҭәара ааныркылап, иҟалаз арҽеира акы
азырыӡбап ҳәа. Иара уи аҽны илаҳаит лассы ларгьы
зыгәра лгаз даҽа ажәабжькгьы, – милаҭла иаԥсуаз ауаа
рыҩнқәа ныжьны, аусура иаҟәыҵны рҭаацәарақәа рыманы Гәымсҭа нырцәҟа ацара ишалагахьаз.
Лхы инаркны лшьапқәа рҟынӡа днеилууааит... Лара
ишԥалури?.. Дызцарызеи зегь ахьцо Гәымсҭа нырцәҟа,
лхәыҷы иаб, лхаҵа Мирон Кәыдры нырцәҟа дыҟазар?..
Аха уахь цашьас иҟоузеи?.. Ахәышәтәырҭа аҩнуҵҟагьы
милаҭла аҽеилыргара иалагахьан, ирхарԥаз уанӡатәи
рцәақәа аархыхны рыҽхыршаны иаақәгылахьан ақырҭцәа
иреиуаз аусзуҩцәа, урҭ ражәақәа рҭакқәа ҟаҵо рҽаҵадмырхарц
иаҿын аԥсуаа иреиуаз, иҟалаз ргәаԥхозу
иргәамԥхозу аилкаара уадаҩны, иага раҳаргьы ирылагӡо,
иҟалаз иаламцәажәаӡо аусура иаҿын егьырҭ амилаҭқәа
иреиуаз. Лара лгәы иҵхоз азҵаара зегьы дызрыдгыломызт, уи азы зыгәра лгоз днарыдгыланы днаразҵааааразҵааит
амрагылара аганахь ала ауаа рцара ауама
иамуама аилкаара лҭахны. Даргьы лхьаа еилкааны аҭак
лырҭеит... Агәра лгеит, иааҭынчрахаанӡа амрагылара
аганахь ала милаҭла иаԥсуаз рзы цашьак шыҟамыз, амҩаду
зегьы ҭырҭәааны абџьарла еиқәных ишангылоу
ишьашуаз-ижьышуаз ақырҭқәа рыруаа.
Шьҭамҭала абзыԥқәа иреиуаз лгәылацәақәак «бхәыҷы
дбыманы бҳацаала ҳара иҳахьуа шәаргьы ишәыхьып», –
рҳәеит, гәыкала ишырҳәозгьы агәра лгеит, аха лара лхылгәы ахьыҟаз мрагыларахь акәхеит: лхаҵа дахьыҟаз,
луа-лҭахы зегьы ахьынхоз, лхаҭа дахьеиуаз. Ҩбагьы, абзыԥқәа
рганахьалагьы ҽеирак ыҟамызт, – Гагра азааигәара
ақырҭқәа ар ӡхыргеит ҳәа аарылаҩҩхьан.
Лцамҭазы деиҭалзааит лгәылаԥҳәыс «Алакҩакра бааҟәыҵны
бхәыҷы дбыманы бҳацаала», – лҳәеит акыр
Гәашьанеи Анзор Мыилыдылцалеит, аха дазыразымхеит, «џьара еимгеимцарак шԥаҟамлари, еибашьуа ҳреиуам, ԥырхагак раҳҭартә
ҳазлаҟоузеи, схәыҷи сареи цәшәарас ҳзышьҭырхрызеи,
урҭгьы уаауп, уаҳа ламыск рымамкәа иауҟоу»... – лҳәеит
лажәақәа рыгәра ганы. Уаҳа акаҿы данылзаамга лҭаацәа
дрыцны днықәланы дцеит агәылаԥҳәыс. Уи аҽны дылзааит аус лыцызуаз лҩызак «Аҷандараҟа шәаала, шәаҳбартә
ҳаҟоуп, ара ишәусхузеи», – лҳәеит, длыдӷьаҵәыӷьаҵәлеит.
Акыр дазаалгеит лара илықәлаз уи аԥҳәыс, длыццаргьы
ҟаларын, аха аҵыхәтәан, «саб иахь ада џьаргьы сцом», ҳәа
даақәгылеит уи ҷыдала дызҭахыз ахәыҷы. Абас дшылакҩакуаз аамҭа цеит, – уи аԥҳәысгьы дыхҵәаны длықәланы
дцеит. Лхәыҷгьы ларгьы уахьгьы изымцо, рқыҭахьгьы
мҩа рымамкәа иаақәхеит.
Уи ауха ажәҩан ҵырхуа аҟынӡа ихысуа, ртанкқәа раԥхьа
иргыланы ақалақь иалалеит, иагьыртәыртәит аруаа.
Аргама илбарҭан ақалақь аԥсҭазаара аҽшарқшаз.
Иџьашьаны
дрыхәаԥшуан ауаа рҽыԥсахшьақәагьы: уаанӡа
икаркаруа илацәажәоз лгәыла ҳәсақәа аӡәырҩы лықәцәажәара
иаҟәыҵхьан, иналықәцәажәақәоз ҟалазаргьы
цәҳарамзар, мақаррамзар ажәа бзиак рҿыҵымшәеит,
«баргьы бналаҵаны аԥсуаа зегьы шәнырҵәатәуп, шәагьынҳарҵәоит
», ҳәа иаалҿагылазгьы ҟалеит. Зегьы дреицәаха
игыгцәа ргыланы даақәгылеит, акы даниаргьы
даалывагылап, дихьчап ҳәа дзықәгәыӷуаз, лхәыҷы амариан
ӡы дӡаазыххьаз, лхаҵа аус ицызуаз ргәыла Вахтанггьы.
Гыгшәыгла иҭәыз асакара агәы иаақәхаз ирҩызахеит
лхәыҷгьы ларгьы: рхала рхы рзымыхьчо, иаазгәыҵаҳәҳәаны
иааздызкылашаз, иаархылаԥшышаз аӡәгьы
дрымаӡамкәа, рыԥсадгьыл аҳҭны аҟны итәымха,
рхыхьчаразы мчык рымамкәа.
Лхәыҷы даалгәыҵаҳәҳәа ашә лхаркны дтәар акәхеит,
– адәахьы дәылҵшьа лымамызт, – алаапкқәа ирҩызаха
ақалақь иалагьежьуан «агвардиаа» ҳәа изышьҭаз аруаа.
Зны-зынла лара лахь анеира згәаӷьуаз, лханы инхоз абырзен ԥҳәыс Елла лыла ажәабжьны илаҳахьан, ақалақь аҟны
инханы иҟаз аԥсуаа абааԥсрақәа ишақәдыршәахьаз: иршьыз, иртҟәаз, зыҩны дырҳәыз шыҟаз. Мышқәак итәан
ус, уаҳа адәахьы индәылымҵӡакәа, цыфак ахьынӡарымаз,
иаӡәзаҵәыкны рыԥсы иаԥшәмаз Елла ача рзаалгонаҵы.
Аха иаалырҟьаны дара рахь ааира даҟәыҵит Елла. Ирзаалгоз аԥсымышьҭыга ача адагьы, лара лхаҭа хьаас
дышьҭылхит, џьара акы лзырузар лгәахәит. Аҵых акыр
инеихьаны, џьара аӡәы сибарым ҳәа, даахәыцны, дыҩхаланы
ашә дылзасит. Ҽмырҳа ҟаҵаны акраамҭа ашә
аалыртуамызт Елла, аха Гәашьанеи шлакәыз агәра анылга маҷк аҟара иаавҵрааны, «Гәашьанеи, саҭабымҵан...
Ача ахьыбзаазгоз азы гәыбӷан сырҭеит... саҭабымҵан...»
ҳәа лыбжьы ныҵакны даацәажәеит, абарҭ роуп ҳәа аанарго лҿаԥхьа иҟаз Вахтанг иҭаацәара рышә лнацәа
нақәылкит, ашәгьы нкыдылҵеит. Инлыҵӡааз лшьамхқәа
ҟәар-ҟәаруа луадахь дналбааит, лылаӷырӡқәагьы налҿыкьасеит...
Адырҩаҽны шьыжьы илгәаӷьит ачаҭирҭахь
ацара. Амлашьра иахҟьаны илацәақәа ҭыгга иҟалахьаз
лхәыҷы «бымцан» ҳәа дӷьаҵәы-ӷьаҵәуа лкалҭ дшахьынҳалазгьы,
игәшәымшә ааҳәаны аҩны дааныжьны, «аӡәы
дасуазар, ашә ааумыртын» ҳәа днаилабжьаны дындәылҵит.
Дәахьыла илылнмырԥшырц даҿызаргьы џьаҳаным
ззырҳәо агәашә аартны дынҭалазшәа аҟара,
дгәыҭҟьаԥсыҭҟьа дныбжьалеит мышқәак раԥхьа гәатабӷата лхәыҷы длыманы дахьылеиҩеиуаз амҩа. Ақалақь
иахаԥаз закә уааз реилкааразы ачаҭирҭаҟны днеиаанӡагьы
лыблақәа ирбоз лызхан. Зехьынџьара еилагылан зӡараҩахыс зҽеилыхны, ма зкьаҿқәа ԥыртлаз,
иахьаақәшәаз игыланы рбыжьқәа рхацала еибаныҳәо,
ашампан ҩы, ма ауатка ажәра иаҿыз, аӡәы ицәыԥхамшьо
Гәашьанеи Анзор Мызҿы иааҭашәоз зҳәоз аруаа. Апарк акәзар ирҟәаҟәахьан, –
атанкқәа рышьҭа-рӷазақәа рнын, ашәҟәыҭирҭақәа рыда
амагазинқәа зегьы дырҳәхьан. Абжьааԥны еиваҽырбо
аҭынчра апроспект ианыз арԥарцәеи аҭыԥҳацәеи рхабаргьы ыҟамызт... Анаҟәа ма аԥсҭҳәа еиқәаҵәақәа ахатәазшәа
лбон ақалақь.
Игылеижьҭеи акыр шҵуаз рныԥшуа џьоукы еилагылан, џьоукы еишьҭагылан ачаҭирҭа аҿаԥхьа, аиҳаракгьы
ҳәсақәан. Лхы ӡырымгакәа лҽаамариашашәа
еишьҭагылаз
рышьҭахьшәа днагылеит ларгьы. Лыблақәа
еиҵыхны аӡәгьы дихәаԥшуамызт, аха лцәа иалашәахьан
дааины лаагылара ҷыдала џьоукы ишаагәарҭахьаз, длаԥшықәҵангьы
илыхәаԥшуаз шыҟаз. Аха макьана аӡәгьы
ажәак лықәиҵаӡомызт, ларгьы дгылан ус...
Рацәак мырҵыцкәа иааргеит ача, дманшәаларахашәа
цәанырракгьы аалоуит. Иаазгаз амашьына иаақәхны
амагазинахь анагара ианналага инаркны лԥынҵа иааҭасит
илаҳа-лаҳауа ача ԥха афҩы хаа, избан лхаҭагьы илзымдыруа лхәыҷрагьы аалгәалашәеит...
Ԥыҭҩык аруаа иргәыдымӡало ача анырга ашьҭахь,
урҭ иреиуаз хҩык аарылҵны еижәыланы зҿыназхахьаз
ачаахәацәа инарылаҳәҳәо, раԥхьа изгаша, анаҩс изгаша
ҳәа еилыргарак наԥшьаргеит.
Лыҽхыршаны урҭ даарылагылеит зықәра абжа инахысхьаз ԥҳәыс шәпа-жәпак, еилагылаз зегьы ираҳаратәгьы
ҿаалҭит: «Раԥхьа ақырҭқәа иргоит, анаҩс иаанхаз, – шәара
ишәаҳҭоит. Абри аганахь ала шәеишьҭагыла: аурысцәа,
аерманцәа, абырзенцәа...» – ҳәа лнапы нарханы
иахьгылашазгьы
надлырбеит. Ираҳаз шыргәамԥхаз
рныԥшуан
иҟаз рахьынтәи милаҭла иақырҭқәамыз
аҳәсеи ахацәеи, аха рҭагылазаашьа иаԥшны ажәак аҳәара
рзымгәаӷьуа,
ираҳаз иацныҟәаны, ақырҭцәа иаарылҵны
уи аԥҳәыс иахьыдлырбаз аҭыԥ аҟны иаагылеит. Лхы
ҩышьҭыхны
иҟаз иналамԥшыр ззамуаз Гәашьанеи лылаԥш
налықәшәеит ахадара зкыз уи аԥҳәыс. Илдыруаз
лакәын уи агыруа ԥҳәыс, – ахшараиурҭа аҟны лхәыҷы
изы данышьҭаз дылбахьан. Ҵабыргны, лыхьӡ лыжәла
абри ауп ҳәа илыздыруамызт, аха уажәы уи ҵак амамызт, – дналыдгылеит ҳәа дышлыдлымкылоз еилылкаауан. Уаҳа длыхәаԥшырц лҭахымкәа, лыблақәа леижьар
ҳәа дшәаны лхы ҵарҟәыланы даагылеит. Ус шакәызгьы
дахьгылаз дынцәыҵыԥш-аацәыҵыԥшуан... Уажәы
игәалҭеит
лышьҭахь иааиз аӡәык-ҩыџьак аилаҩынтра
иҟаз рхы иархәаны лаԥхьаҟа иниасны ишаагылахьаз, аха
акы лҳәартә аҭагылазаашьа шыҟамыз даазхәыцны, лхы
алагӡаны дгылан.
Лылаԥш иааҵашәеит ачаҭирҭа ахышә азааигәара иааины иаагылаз, армаҭәа зшәыз, абџьарлагьы еихаххаа иҟаз
ҩыџьа аҷкәынцәа. Аӡә дылзымдыруазаргьы, егьи илзымдыруа иакәмызт, – Вахтанг иԥа Гоча иакәын. Агәыӷра
зцыз гәыхыҭхыҭрак аалызцәырҵит уи дшаалбаз, – аб
ихымҩаԥгашьа иԥсахзаргьы, аԥагьы ус дышԥаҟалари ҳәа
даазхәыцит.
– Иаԥсуоу аӡәыр шәыҟоума? – ҳәа уи аамҭазы еиҭа лыбжьы гәаҩаӡа иаагеит уи агыруа ԥҳәыс, иқырҭуамыз ауаа
ахьгылаз лыбла харшалақәа ыршаҟь-шаҟьо дрылаԥшуа.
Дызлаԥшуаз егьа анаалара лцәуадаҩзаргьы, аха маҷк
аҟара иашьцылахьаз, зшьамхқәагьы аҟәарр-ҟәарра иаҟәыҵхьаз
Гәашьанеи, уи аԥҳәыс лажәақәа ллымҳа ишааҭасыз
еиԥш, зны мцак налыхҟьеит, нас иаалырҟьаны
ҵаак налыӷрашәызшәа дааҟалеит. Иага рыцҳара даниашазаргьы дшаԥсуаз мап ацәкра лгәы иҭамызт. Маҷк
даамахазаргьы, сара саԥсуоуп ҳәа ҿаалҭырц ҩнуҵҟала
лҽаазыҟалҵеит, аха аӡәы дахьимгӡеит:
– «Сара саԥсуоуп», – ллымҳа иааҭасит лышьҭахь ала
иааҩуаз иҿацаӡа иҟаз хаҵа бжьык.
Гәашьанеи Анзор Мы– Аԥсуаа ача раҳҭаӡом, наҟ уҳалҵны уца... – инеихаргылаеиҵаргыла ажәа хәымгақәакгьы нацылҵеит агыруа ԥҳәыс.
Гәашьанеи игәалҭеит дара ақырҭуа ҳәсақәа иреиуаз
ԥыҭҩык уи аԥҳәыс лажәақәа шыргәамԥхаз, аха ибҳәо
ҽеим ҳәа аӡәгьы аҳәара изымгәаӷьит. Ажәак ахимҳәааит,
маҷӡак иадамхаргьы дзықәгәыӷуаз Гочагьы.
– Сан аиарҭа дылоуп, дычмазаҩуп... Сара исышәымҭозаргьы
уи лзы ча хык... – еиҭа ибжьы ааиргеит уи аԥсуа.
Абри абра дабаанагеи, мамзаргьы излеигәаӷьӡазеи
рҳәарашәа, дџьашьаны изхәаԥшуаз ахаҵа лылаԥш неизылкит ларгьы. Иарманапала салафан пакетк кны иақырҭуамыз
ауаа рышьҭахьшәа дгылан иара, ишәагаа
аамыцхәымкәа, зықәрабжа инҭысхьаз, излагәалҭаз ала
зарӷьанапы змышьхәылҵ илаҵакны ихҵәаз, акыр иџьабааџьафаны иааӡаз аӡә шиакәыз зныԥшуаз ахаҵа.
– Аԥсуаа зегьы ча-хык шәаԥсаӡам, имыцхәугьы ча ҳамаӡам...
– иԥаҵа хәбаба еиқәаҵәақәа дрылаччо уи ихы
наиқәкны даацәажәеит, абџьарла еиқәных игылаз, аԥшраасахьа иазрыцҳамыз аруаҩ.
Атрышә бжьы заҳаз агәагәышьқәа ирҩызаха иааилаҟарҟарааилаччеит, аччара зхы иаҭәазшьар зылшоз
ақырҭуа ҳәсақәа.
– Уцәажәашьа шыԥшӡам узымдыруа уҟам... – иҽынкыланы
ак иҳәарц дналагеит илзымдыруаз уи аԥсуа, аха
иажәа анагӡаха имҭакәа еиҭа уи иҽынеизикит аруаҩ.
– Уца наҟ... Иахьа уаҵәы иԥсыша уан ача иазылуазеи?
Унлыцшьҭалар лгәы ҟауҵап, хаҵак длымбеижьҭеи акыр
шықәса ҵуазар акәхап... – иажәа хәаԥсақәа ндәықәиҵеит
ҩаԥхьа.
– Абри аԥҳәыс ԥшӡа даԥсуоуп, – уи аԥсуа аҭакҟаҵара
дахьӡаанӡагьы ллымҳа иааҭасит илаҳахьаз бжьык, лылаԥшгьы
наиқәшәеит лара лахь знапы рхханы игылаз Гоча.
Лылаԥш нархылгеит, дкылкааны лара лахь иԥшуаз
ақырҭуа ҳәсақәа, аха макьана аус хада ахьыҟаз лара лахь
шакәмыз даазхәыцит.
– Ан лзы ус ацәажәара ԥшӡам. Уаргьы анык улхымшакәа
уҟам... – аргама дшыҩеицралазгьы, излаизауаз
ала иҽынкыланы, аха ибжьы амч наҭаны ҿааиҭит аԥсуа.
– Уан, уара дузымгәаӷьуазар, сара суцхраауеит, уаала
арахь, – аруаҩ аԥсуа дахьгылаз дынидыххыланы, ижәҩа
нҭарсны иаанкыланы, азныказ имч мырхакәа диманы
иҿынеихеит, иара иикыз апакетгьы неимпыҵашәеит.
Шьаҿақәак ааҟарҵахьаны еиԥш аԥсуа уи аруаҩ иҽааимпыҵжәааны,
акы наигәҭасны даршәызшәа, днаидԥаны
зны дџыхӡа даагылеит, аха нас иҽеиҵамырхакәа
али-ԥси рыбжьара дҩаԥаны хыгәҵәыла днаижәлан
ихы-иҿы шыҟаз ааха ииҭеит. Ааха зауз аруаҩ иԥынҵа
икылҵәрааны
аҿыланахеит ашьа, арзаақьҳәагьы быжь
гәаҩак нҭицеит, аруаа ақалақь иналалеижьҭеи аахыс
ирымгацкәа еилаҵәы ишьҭаз агәамсам ажәҩан длалыҩрызшәа
инылаҳаз аруаҩ, деиханы дгыларцгьы изаԥшьамгеит,
ихы-иҿы еимлагәа иааникылеит.
Уи аамҭазы ллымҳақәа иаарҭасит еишьҭагыланы ицоз
автомат ахысбыжьқәа, лылаԥш наидхалеит ихысызгьы.
Ари Гоча иакәын.
Хҭыԥ цыԥхьаӡа ашьа илҵуа аара иаҿын асфальт аҟны
ишьҭаз, деиҵақыџь-қыџьуа аԥсхыхра иаҿыз аԥсуа,
лылаԥшгьы нақәшәеит мыцхәы амса зҵаз иаартыз инапы. Уи нахыс ԥсгарахеит, ачаахәара зҭахыз, аха измаӡакәа
игылаз аиҳараҩык рзы. Иҟалаз аилаҩынтра, аилаҵәаара
иалагӡаны лхы дахәеит Гәашьанеи, – дшыҩуаз мацара
луада ашә аҟынӡа днаӡеит. Лџьыба иҭалҵахьаз ацаԥха
дашьҭалеит, аха илԥыхьашәомызт, мааҭқәаки иареи рыда
уаҳа акгьы шҭамызгьы. Ианылԥшаахгьы аҭыԥ илзақәыршәомызт.
Илулак иаалыртит аҵыхәтәаны. Бааԥсрак
Гәашьанеи Анзор Мышыҟалаз ицәа иалашәаны, аха изакәу изымдыруа дхахаӡа
даалԥылеит лхәыҷы.
– Иҟалазеи, мама? – дӷьаҵәы-ӷьаҵәуа дналгәыдхахалеит,
ларгьы даамҵарсны дҩышьҭԥааны даалгәыдлыҳәҳәалеит,
уи нахыс уаҳа лыҽлызнымкылакәа агәынқьра
дналагеит.
– Ибыхьзеи, мама, ибыхьзеи? – агәыҭҟьара дамҽханакхьан
Баҭал.
– Сара акгьы смыхьӡеит... – дагьҵәыуон, дагьцәажәон.
– Уара уиашоуп... Ҳара ҳаиааироуп, – даҽа мҩак ҳамаӡам...
Ҳаиааироуп, Баҭал, сыԥшқа...
Акыр иҽааиқәикит ахәыҷы. Уи злымшоз, зхы иазымиааиуаз лара лакәын.
Ахәылбыҽха маҷк аҟара лшьара дшықәлазгьы, ишылҭахыз
лхы лнапаҟны аагара лылшомызт, – уи аҽны
дызлаԥшыз
лхы илызҭцомызт, лыблақәа ишрыхгылац
ирыхгылан.
Агәырҩа иаркараз, акрымфара акыр зымч
канаԥсахьаз
Баҭал хәыҷы аҵх агәы ааҩнашамҭазы ацәа
дынҭанагалазаргьы, уи лылымшеит лара, – лацәааихьшь
–лзыҟамҵеит ауха шаанӡа, иныҵыҩ-ааҵыҩны игоз ахысыбжьқәеи,
атанкқәеи рышьҭыбжьқәеи дшырзыӡырҩуаз
акараҳәа иаашеит. Дамеигәырӷьаӡеит уи амш ҿыц,
–лхәыҷи лареи ирзаанагоз лыздыруамызт. Ахәыҟаҵарҭа
дыҩналеит дыҩныҵит, деиҭаҩналеит, фатәык ҳәа акгьы шыҟамыз шылдыруазгьы адулаԥқәа ирҭагылаз
ачыс маҭәахәқәа ԥкаауа зегьы дырҭаԥшит. Аҵыхәтәан
акыр зхыҵуаз, зкаԥсара лхашҭны џьара илыцәҭаханы
иҟаз, сандыкәрак азна ахрыӷ лылаԥш нақәшәеит. Аӡы
наҵаԥсаны агаз инақәлыргылеит. Аӡы анаҵабалак еиҭа
аҿыц нахаҭәо иахьынӡауаз иҭарбааны илжәит ахәыҷы
дааԥшаанӡа. Данааԥш игәшәымшә ҳәаны инаимҵалыргылеит.
– Бара ибфозеи? –иблақәа ҭырхаха иан дналҿаԥшит.
– Сара амла сакӡом, уан дукәыхшоуп... Абри унацҳа,
нас анцәа ак ҳаиҭап... – лҳәеит ларгьы.
– Бара ибымфозар саргьы исфаӡом, – днаханы инықәиргылеит.
– Мап, сыҷкәын... Иашахаҭаны амла сакӡом, уан дукәыхшоуп...
–еиҭанаимҵалыргылеит.
– Саргьы амла сакӡом... –иқьышәгьы нҭирчааит.
Убри аамҭазы акыр-кырҳәа иаагеит ашә аҵәҵәабжьы.
Днеилыԥсааит Гәашьанеи. Азныказ ашә ахь анеира лзымгәаӷьит.
Еиҭа игеит аҵәҵәабжьы, уажәазы еиҳа инароуны. Иҭыԥ дҩахыҵит Баҭалгьы. Аҩыџьагьы рылаԥшқәа
неиқәшәеит.
– Папа даазар ҟалап! Сара иаасыртуеит, –иблақәа ԥхара
кәицқәак нархыланы даацәажәеит иара.
– Уара... Уара ара уҟаз... – излауаз ала лшьапы ашьҭыбжь
мыргаӡакәа днеины ашә днадгылеит.
– Иаарты Гәашьанеи, Еҭери соуп, ача бзаазгеит... – зыҽкыдҵаны
иӡырҩуаз ллымҳақәа иаарҭасит, иааҩуаз ибзианы
илдыруаз абжьы.
Дааласны ашә амаа иамаз акылԥшырҭа дынкылԥшит.
Абар ассир! Иашахаҭаны игылаз лгәылаԥҳәыс Еҭери
лакәын,
илгәыдымӡало ҩ-чалу хыгьежьаак лкыхаҭан.
Лхаҭагьы
дазымԥшӡакәа иаалырҟьаны иҵааршәхахьаз
лгәы ацаԥха аартны мрашәахәак нҭаԥхазшәа дааҟалеит.
Илкыз деигәырӷьеит, аха уи аасҭагьы лара лааира еиҳа
лгәы аарԥхазшәагьы лбеит. «Аԥсыцқьа бара... Издыруан зегьы бышреиԥшымыз... Издыруан арыцҳашьара,
ауаҩра шбылаз...» – гәаныла даацәажәеит. Иҵабыргны,
иара аибашьра иалагаанӡагьы, Гамсахәырдиа ихаан иҟаз
аилагьежьрақәа раан, егьырҭ реиԥш лхы ырмаџьананы
имҩаԥылго лымбацызт –лҿабызшәа хаан, агәыларазы
дыбзиан, ачеиџьыкагьы лыман... Абар, уажәгьы лхәыҷи
лареи зыниаз арыцҳара еилкааны, лчаулақәа лгәыҵакны
Гәашьанеи Анзор Мылышә аԥхьа дгылан, рыԥсы еиқәлырхарц лҭахын, лхаҭа
дышуаҩу аалырԥшуан...
Лгәы ааҭгәырӷьааны, даалсны, аҷараҳәа ашә ацаԥха
аалыртит. Дныҵаба дцахьан Ҷаԥсыцқьа Еҭери...
Зымҩа аатыз аӡхыҵра ҩар иаҩызаха ижәыланы
ауада
иааҩнеибаҳәеит абџьарла еиқәных иҟаз аруаа.
Иҟалаз
лхаҿы иааиаанӡа лшьапы дықәдырҟьахьан. Арҵәааҳәа
дыҳәҳәо, адашьма иқәжьыз иан лахь деиханы
иҿынеихеит, иҟалаз збоз ахәыҷы. Аха амшә еиԥш дааимлагәа
даанкыланы имч мырхакәа инеихаԥаз аруаа
иреиуаз аӡәы, ахәыҟаҵарҭа шыҟазахь диманы иҿынеихеит.
«Еҭери, Еҭери... Баргьы урҭ бреиԥшума...» – лгәы ҵкапуа
гәаныла дцәажәон дахькажьыз. Иаалырҟьаны уи лахь
рыцҳашьарак аалызцәырҵит уажәы.
– Бгыл, алаԥс... –акыр иаарӷәӷәаны шьапыла лцацха
шыҟаз дынҭасит илхагылаз агвардиа иеиуаз аруаҩ.
– Ашәытара лнумҵан дыԥҳәыс ԥшӡоуп... – уи ибжьы
наиқәиргеит даҽаӡәы. –Сара дыздыруеит, – длаԥсӡам макьана...
Уажәоуп уи ихы-иҿы анаагәалҭаз, – ари Гоча иакәын!
Илаахаз амагә илнаҭаз аасҭа акырӡа ихьанҭан уи иажәақәа
илырҭаз ахьаа. Илулак деиханы лшьапы днықәгылеит.
– Дабаҟоу бхаҵа асепаратист? – илакыҵақәа ҭылашьцаа
деиҭаацәажәеит шьапыла илысыз.
– Схаҵа ақыҭахь дыҟоуп, – аарла даацәажәеит зхьаақәа
рацәаз Гәашьанеи.
– Иҟаиҵозеи ақыҭаҿы?
– Иан дычмазаҩуп...
– Абџьар кны ҳаруаа ирабашьуа дреиуоуп бхаҵа.
– Схаҵа абџьар имаӡам. Иан дычмазаҩуп, аиарҭа дамоуп. Мызкы ҵуеит ақыҭахь дцеижьҭеи. Уара иудыруеит,
Гоча... – уи лхы наиқәылкит.
– Бхаҵа Мирон, аусурахь аасҭа «Аидгыларахь» дныҟәон,
–абри ауп сара издыруа... – дцәыҵаччо аҭак ҟаиҵеит
иара.
– Ҳадгьыл шәықәтәоуп, арахь шәагьҳабашьуеит ҳәа
шәаҿуп!.. – деиҭаацәажәеит илысыз. – Иабаҵәаху бхаҵа
иабџьарқәа?
– Схаҵа абџьар имаӡам...
– Абџьар имаӡам?! Арҭ закәызеи?! – ашьҭаларҭа ауадахьынтәи
даацәырҵит ҩ-гранатак знапқәа иркыз аруаҩ.
– Уажәадагьы исымбац, изакәугьы сыздыруам... –
иџьашьаны
дрыхәаԥшуан иашахаҭаны уажәада илымбацыз.
– Изимазеи арҭ ҵәахны? Иазиуазеи? Ҳара дҳабашьырц
иҭахын, ус ами?
– Уи зтәу шәара шәоуп... – ас еиԥш аҩсҭаарақәа шыҟарҵоз
лаҳахьан.
– Бҿы еихакы, алаԥс... – аграната шикыз длысрашәа
азныказ
инапы наирххеит, аха иҽааникылеит.
– Ашәытара лнумҵан... – еиҭа ҿааиҭит Гоча, нас инациҵеит.
– Мирон, Ҭырқәтәылантәи абџьар ӡхызгаз дышрылахәу
ҳаҩны аҟны инхо зегьы ирдыруеит, бара ҽзымдыр
зыҟабҵозеи? Ҳара ҳаума ибжьо?! – иблақәа харшаланы ллакҭа дынҭаԥшит. – Автоматқәа ахьыҵәаху бҳәар
иаҳа ибзеиӷьуп...
– Ҳгәылацәа зегьы ирдыруеит уҳәеит урҭ урызҵаа...
Уаргьы иудыруеит, ус анакәха иаацәырга...
– Бара бхала ибҳәар, бхәыҷгьы баргьы ишәзеиӷьуп,
Гәашьанеи...
– Сара издыруаз шәасҳәеит, исзымдыруаз злашәасҳәарызеи...
– Ибхашҭыз ыҟоуп, ибгәаларшәа, иаҳа ибзеиӷьуп...
Баҭали
бареи бааԥсрак шәақәшәар сҭахӡам, ҳшеизыҟоу
бдыруеит...
Гәашьанеи Анзор Мы– Ҳаҭыр шақәуҵо збоит, ҳаиуара... – иблақәа ҭылблаарашәа
илакҭа дынҭаԥшит. –Ҳара ҳзы усеиԥш хымҩаԥгашьа
анцәа иуџьишьаӡом, ма уи уицәшәа, Гоча.
Уқьырсианзар,
–қьырсианҵас ухы мҩаԥга.
Лажәақәа игәы ишаланакьакьаз аргама иааиныԥшит.
– Анцәа ибоит бааԥсрак шысҭахымыз... – уи нахыс ибжьы наихәлашәазшәа, уаҳа акгьы ацимҵеит.
– Анцәа дызжьоит ҳәа уаҿуп... – еиҭа илакҭа ҿынҭаԥшит,
аха иара уаҳа дылмыхәаԥшӡакәа дналыдҵны ауадақәа
ларҳәы-ҩарҳәуа аԥшаара иаҿыз рахь иҿынеихеит.
– Ацаԥха абаҟоу? –ҿааиҭит шьапыла илысыз.
– Иарбан цаԥхоу?
– Аквартира ацаԥха, алаԥс... –иаалырҟьаны ишьара
днықәҟьаны арҵәаа ааҭиргеит.
– Ашә иаҿоуп.
Дласны днеины ашә ацаԥха ааҿыхны, еиҭа дналықәҟааит:
– Шәара иахьынӡашәтәыз шәызхоуп, асепаратистцәа,
– ацаԥха зны иҩышьҭыхшәа днахәаԥшны иџьыба инҭеиҵеит,
нас иҩызцәа ибжьы нарықәиргеит «дыжәга» ҳәа.
Ахәыҟаҵарҭаҟынтәи дааргеит ирызмыршәыкьуа аҵәыуара
иаҿыз Баҭал.
– Гоча, ҳаҩны ҳаздәылырцозеи, цәгьарас иҟаҳҵазеи?..
– уи днеихьынԥашалеит ахәыҷы.
– Уани уаби ирдыруеит... – днаигәҭасны уаҳагьы дихәамԥшӡакәа
дындәылҵит.
Индәылганы, ирзыԥшыз автобус хәыҷ инақәыртәаны
идәықәыргалеит. Ақырҭқәа иреиуаз лгәылацәа лалбаахьан,
рҿы ахаҳә ҭоушәа ажәак мҳәаӡакәа игыланы ирзыԥшуан...
Аӡиас ак шналаҳаз лзырдырыз бжьык ллымҳа инҭасит,
лгәалашәарақәагьы неиԥхьбеит. Дахьтәаз дааҭрысит игаз
абжьы заҳаз «Абгалаџгьы», илымҳа иааҭасит Гәашьанеи
лавтомат шаахалыршаз зҳәоз абжьгьы. Игәы нҭыԥсааит,
– лгәамҵра лыҽнаҭаны ццакырак анлыхь рус шхыбгалоз даазхәыцит. Ихыснацәа иқьышәқәа инарықәкны
«тс-су» ҳәа иныҵакны ибжьы наиргеит, ишлаҳаз аҟара
агәра
анига нахыс аҭабиақәа рахь иблақәа ырҵарны
аԥшра
дналагеит. Акраамҭа ус дыԥшуан, аха анцәа иџьашьахаратәы
аӡәгьы ицәаара имбеит, ус анакәха аруаа
ацәа рҽарҭахьан. Акыр иҽааиқәикит агәҭынчымра иамҽханакхьаз
«Абгалаџ».
– Бавтомат зхабыршалазеи? –илаҳартә аиԥш иажәақәа
неиҳәеит, аха уи аамҭазы игәеиҭеит лыц еихамгыло
аҵысра дшаҿыз. –Ибыхьзеи, Гәашьанеи? – иаҳа иҽылзааигәатәны
дналазҵааит.
– Иуадаҩым, исыхгоит... – лыбжьы қыџь-қыџьуа аҭак
ҟалҵеит ларгьы, иагьнацылҵеит – аҷкәыцәа еиқәымшәарак
рыхьит...
Маҷк аҟара иаргьы днатәеит. Лҵысра акыр ишааиқәтәаз
агәра анига еиҭа дынлықәцәажәеит:
– Иҟоу ааилкааны схынҳәуеит. Ццакырак ҟабымҵан...
– Усцәымшәан, уца...
Алашьцара дналаӡ дцеит «Абгалаџ».
Дыштәац дтәан лара лыхгьы лыгәгьы ахьыҟаз ацҳахь
акәын. Илаҳаз абжьы адагьы, аҷкәынцәа џьара
еиқәымшәарак
ишаниаз гәынхәҵысҭала агәра лгахьан.
Иҟалаҵәҟьаз дара рнаҩс издырырц зылшоз, уахь ирызцаз
«Абгалаџ» иакәын, лгәы хыҭ-хыҭуа ихынҳәра дазыԥшын,
аха уиижьҭеи аамҭа акыр шцахьазгьы ихабарк
ыҟамызт. Акысгьы, уи дцеижьҭеи, дахьынаԥшуаз ацҳа
иқәылбаахьан, рынаиааишьала уи зҷаԥшьо роуп ҳәа
дзызхәыцуаз џьоукы рцәаарақәа, џьара ак шыҟалаз лзырдыруаз иныҵакны иаагаз шьҭыбжьқәакгьы лаҳахьан...
Данцоз «бара ара быҟаз» иҳәахьан, дцаргьы дабацарыз:
Гәашьанеи Анзор Мыацҳа аҵаҟанӡа днеиӡаргьы, изҿыз аус аҟны лара илдыруан...
Агәаҭеира дшаҿыз, иаара зынӡа дахьазыԥшӡамыз,
лара дахьтәаз илаҵакны амҩаду аганахь ала аӡәы ахалара
дшаҿыз лзырдыруаз шьҭыбжьык ллымҳа иааҭасит, аӡәы
ицәаарагьы лылаԥш иныҵашәеит. Абнацгәы даҩызаха
излауаз ала ишьҭыбжь мыргаӡо ахалара иаҿыз уи ауаҩ
акыр дылзааигәахахьан. «Аӷацәа дреиуоуп», –абри ауп
раԥхьа лгәы дзызхәыцыз, уаанӡагьы илымпыҵарӷәӷәа
ирмазеины илкыз лавтоматгьы аахалыршалеит. «Ҭс-су»
– уи аамҭазы ллымҳа иааҭасит уи ауаҩ ишьҭыбжь, «сара
соуп, Гәашьанеи» ҳәагьы нациҵеит. Уи нахыс акыр
аҽаарҭынчит
уаанӡа мыцхәы аисра иаҿыз лыгәгьы.
Деидараха лара дахьыҟаз ахь дхалеит «Абгалаџ». Дарадара ааидкьысланы израргамаша быжьқәак нархылҵыр
ҳәа дацәшәо, рмаршәа кны инеидгыла-ааидгыло иааихыхны рышьҭаҵара дналагеит дызҵаз. Ашараккара акыр
иазааигәахахьаз ажәҩан иналылбааит автоматқәеи,
уанӡа илымбацыз, илзымдыруаз даҽа бџьарки.
– Арҭ абаҟаз, изтәыда? – маҷк аҟара лыбжьы налымҟьаны
дыниазҵааит.
– Ҭс-су, – иҳәеит еиҭа, иагьнациҵеит. – Шьҭа ҳара иаҳтәуп...
Даҽа хҩык иркыша ҳамоуп, Гәашьанеи, – аргама
ихигәалаҟаны дшыҟаз иныԥшуан «Абгалаџ».
– Ацҳахь умцаӡаз? – иаҳа лҽаарҭынчны деиҭанаиазҵааит.
– Сыҟан... Лаӷәымк аӡы ирцәалаҳан, аха иҭаҳгеит.
–Абџьарқәа узҭада?
– Аҟарулцәа... Шьҭа ԥырхага рымаӡам, – лассы иалгоит...
– Иаалырҟьаны гәазҳарак аалызцәырҵит...
– Ҳара ҳаиааиуеит! – «Абгалаџ» илымҳа инҭаҩит уи
лажәақәа.
– Ҳаиааиуеит, Гәашьанеи, даҽа мҩак ҳамаӡам... –
иҳәеит иаргьы. Даҽа минуҭқәак ус итәан, илаԥш ырҵарны
ацҳахь дыԥшуан иара. Игәы змырҭынчуаз ыҟан, –
аҟарулцәа ҿыцқәа уи ианаақәла иҟалашаз идыруан... Ацҳа
иқәызгар акәын ҳәа хьаала даахәыцит.
– Абри бара ибымаз, ибҭаххар ҟалоит, – лара лахь
инаирххеит еивҵаԥахаа патронала иҭәыз автомат «амагазин
», ларгьы дласны иааимылхит, лмаҟагьы инавҵалҵеит.
Уаҳа уа даанымхеит иара, – иабџьарқәа аашьҭыхны
уанӡа дахьтәаз иҭыԥ ахь иҿынеихеит.
Еиҭа лхәыцрақәа налхаԥеит.
...Изҭатәаз автобус зны ақалақь амилициа аҟәша аҟны
инкыдгылеит. Лхәыҷи лареи амилициахь инаргарашәа
даазхәыцит, урҭ рнапаҟны ианыҟала ирыхьчарашәа
гәыӷрақәакгьы аалоуит. Аха ус иҟамлеит: ҳааиаанӡа
ара шәыҟаз ҳәа адҵа нарыҭаны, аныҟәцаҩ ида зегьы
налбааны
ишеицыз амилициа зыҩназ ахыбрахь инеит. Рнапқәа еикәыршаны иштәац итәан лхәыҷи лареи.
Рықәҿиҭуамызт, иара усгьы дааҳәны дрыхәаԥшуамызт,
дааҟәымҵӡакәа мелодиак ахьынтәи даҽа мелодиак ахь
дниасуа ашәышәра иаҿыз, зҭыԥ аҟны итәаз аныҟәцаҩ.
Рыцҳашьарак злам гыгшәыгк иакызар аҟара рҭагылазаашьа
шыцәгьаз, рыцҳарамзар бзиарак ишақәдмыршәоз
агәра лгахьан, амшын ихыршәлоу кәыбрык аҟара
лхәыҷгьы ларгьы урҭ рҿаԥхьа мчык шрымамыз еилылкаауан, Гәашьанеи.
Мышкы аԥхьа, уи аԥсуа напхҵәа даныршьыз ишыҟалҵаз
еиԥш, уажәы лхәыҷы длыманы иаартыз автобус ашә дынҭҟьаны аҩра аҩыџьагьы еиқәнархарашәа
даазхәыцит зны, ҩныҵҟалагьы лҽаазыҟалҵеит: лхәыҷгьы
днаиахәыҭ-хәыҭит. Уи аамҭазы, ашәышәра дааҟәыҵны
ибжьы ааиргеит аныҟәцаҩ.
Гәашьанеи Анзор Мы– Ашә ахьаарту бымԥшын, – иага шәыҩргьы харак
шәызцаӡом...
– иажәақәа наҳәаны еиҭа ашәышәра дналагеит.
Лыҩнуҵҟатәи лҽааизгарагьы нҿыцәааит, еиҭа
лхәыҷы даалгәыдыҳәҳәала днатәеит. Иашахаҭаны царҭа
шрымамыз, рыԥсы иаԥшәмахашаз уаҩ дшыҟамлоз
даазхәыцит, – рықалақь аҟны иштәымхахьаз агәра лгахьан.
– Аныҟәцаҩ, ҳабаргои? – илгәаӷьит иаазҵаара.
– Еиҭныԥсахлара, – уи лызҵаара дазыԥшызшәа, дааласны аҭак ныҟалҵеит, дара рахь дхьамԥшӡакәа.
Инагӡаны иажәақәа рыгәра лымгазаргьы маҷӡак аҟара
гәыӷрак налырҭеит.
Ус, амилициа ахыбра иааҩныҵны рҿаархеит аруаа,
хҩыуаак рыманы. Руаӡәк хынҩажәа шықәса ирҭысхьаз
хаҵан, егьи ҩынҩажәаҟа шықәса зхыҵуаз ԥҳәысын,
илыцз ахәыҷгьы жәабаҟа шықәса дреиҳамызт. Ахаҵа
иҵагыланы
дааргон, изшьапык мыцхәы ишихьуаз иныԥшуан,
иқәиргылоит ҳәа дшаҿызгьы ихы изархәо ҳәа
иҟамызт.
Ани аби дынмыжьуа рҿы иааҭашәаз ражәа хәымгақәа
наиқәҳәацәо, уажәы-уажәы дынцәыҵарххуа, аха
зынӡагьы
дкамыжьуа автобус иаадгылеит. Уаҩ диҿаԥшуа
дыҟамызт уи ахаҵа, – бааԥсыла дшырпҟаз иныԥшуан,
ихы-иҿы зегьы ашьаӡа-гәаӡа иаганы иҟан: илакыҵақәа
мыцхәы иҵшәаан, иблақәа руак еибгашәа
иҟазаргьы
икылчаан, аҩыза уажәы-уашьҭан иааҭшәаны
инкашәарашәа
акыр иааскьахьан, ишаҭаху иаатуаҳәагьы
иҟамызт. Еибгамызт иԥынҵагьы: агәы ҭаԥҵәоуп
лгәахәратә иҩашьахахьан, макьана иаӡазаргьы абӷажә
ахалахьан, мыцхәы икақәчаан иқьышәқәагьы, иҟаларын
ихапыцқәагьы ыҵырххьазаргьы, аха уи агәра
лгартә еиԥш илбартә иҟамызт. Иара усгьы иан иҽлыдырӷәӷәала
дыштәазгьы иаҳа дналылаԥсит урҭқәа зыблақәа
ирбоз Баҭалгьы. Инаицхрааны автобус дынҭаланы
инеигәҭасит, иаргьы дынцәыҵаххны уаҳа иҽизнымкылакәа
атәарҭақәа рыбжьара дныбжьаҳаит. Аруаа макьана
адәахьы рыҟазаара рхы иархәаны ани аԥеи наицхрааны,
иҩаиханы, тәарҭак днықәдыртәеит. «Алақәа...
Алақәа...
» –ҳәа аԥсышәала ҩ-ажәазаҵәык аарлаҳәа инеиҳәеит,
уи нахыс ахьаа бааԥс шимаз иныԥшуа иҽреиџьны
дтәан ихы иқәыжьны. Ихаргалеит хаа бызшәак зарымҳәаз
аԥҳәысгьы ахәыҷгьы. Уи нахыс аруаа иреиуаз ԥшьҩык
автобус инҭатәеит. Гочагьы дназлаз, хҩык уаҟа рҽааныркылеит.
Ақалақь иналсны амрагылара шыҟаз рхы рханы инеиуан изықәтәаз. Асаркьа далԥшны уажәы-уажә лыбла
иаахылгон:
атанкқәа, БТР-қәа, аруаа... «Абарҭ зегьы риашашьас иҟоузеи? Ирымоузеи ҳара ҳтәқәа...» ҳәа, лгәы
дҭахәыцуа дҭацәажәон амҩа иахьаныз. Кәыдры инаӡарц
рацәак шрыгмыз автобус ааҿаҵәины Уарчаҟа инагаз амҩа
инанылеит.
«Ҳаҭыр зқәу аԥсшьацәа! Монте-Карло ҳааины ҳаҟоуп,
аҳәара ҟаҳҵоит шәылбаарц!..» –ибжьы ԥаршеи ихацала
ҿааиҭит аӡәы, автобус ԥшьбаны еихагылаз «Катран» ҳәа
аҩыра зныз аԥсшьарҭа аҿаԥхьа ианаангыла. Ашә аартны
аруаа иреиуаз ҩыџьаҟа налбааит.
Ҽырҵысрак рымамакәа итәан рыхәҩыкгьы.
«Шәылбаа ҳәа шәарҳәеит, ишәмаҳаӡеи, шәан...» ҳәа
днарыҵаҳәҳәеит даҽаӡәы. Иҩаҵеибарҟьаны рхәыҷқәа
рыманы иналбааит аҳәса. Дгыларц иҽнаԥшьигеит ахаҵагьы,
аха илымшакәа деиҭанатәеит. Автобус шааиз
рбыжьқәа рхацаланы ицәажәо уи иааԥылахьаз, армаҭәа
зшәымыз, аха автоматла еибыҭаз аҭыԥантәи агырқәа
рахь аруаа иреиуаз адҵа аныҟарҵа, ахьчалақәа иреиԥшха
ҩыџьа аарылҵны автобус инҭалан, ижәҩақәа нҭарсны
иаанкыланы дыркәал-кәало дынҭыргеит уи ахаГәашьанеи Анзор Мыҵа, рнапқәа
аарҟьаҟьаны ихгьы инықәс-аақәсит, шьапылагьы инаисит. Азныказ днарымпыҵыҩрны дынкаҳаит,
аха ирласны даашьҭыхны дрыманы амардуан
иҩаҿалеит.
– Дыззышәҭахузеи дырххо!.. – ихагалара иаҿыз ибжьы нарықәиргеит ҵаҟа игылаз агыруак, иагьнациҵеит:
– Сара дсышәҭандаз, Кәыдры днаганы дыскәабарын...
Аҟырҟырҳәа иааибарччеит егьырҭ агырқәа ахьгылаз.
– Дыҟазааит макьана... – даҳҭаххар ҟалоит аанарго
аҭак ҟаиҵеит дхазгалоз руаӡәы.
Даргьы рыманы амардуан иҩаҿалеит.
– Атауар бзиа аажәгеит, – ҿааиҭит агыруак дыцхлымуа
аҳәса ркалҭқәа дырхьыԥшуа дахьгылаз.
– Ублақәа наҟ ихҩа иуцәыӡыр уҭахымзар... – хыбаарак
шааизцәырҵыз аргама иныԥшуа уи агыруа днаиҵаҟьеит
агвардиаа иреиуаз аӡәы, иавтоматгьы ҩышьҭыхны ашьхәала
дисрашәа иара иахь инаирххеит, аха уи азырханы иҽааникылеит, агыруагьы идыршәаз ала даҩызаха
деиџьыԥны даагылеит, ихаԥыцқәагьы аахырџьаџьаны
дааччашәа ҟаиҵеит.
Ихаргалеит аԥсшьарҭа аҩбатәи аихагыла ахь. Зышә
аартыз уадак аҟны рыԥшьҩык ныҩнацаланы, адәахьала
ацаԥха надыркит.
Уи амш азы аӡәгьы рышә аартны дырзымааиӡеит, џьара
фатәык, ӡык иадамхаргьы ирырымҭаӡеит. Амла ишакуазгьы ахәыҷқәаҵәҟьагьы изықәдыршәаз рҽанрааланы,
рцәа иҭармыгӡаша ҭармыгӡар ада даҽа мҩак шрымамыз
шеилыркаауаз рныԥшуа изҭагылаз ҿымҭӡакәа ирычҳауан.
Аха амлакреи, агәырҩеи, ашабареи анырзеицыла
рымчқәа каԥсахьан, аиҳарак Баҭал. Зны-зынла дҩагыланы
ауадаҟны дгыр-гыруа даалеиҩеиуазаргьы, шамахамзар,
ацәажәараҵәҟьа иҭахымкәа цәарҭа знымыз акаруаҭ
аҟны иҽреиџьны дышьҭан.
Ирыцыҩнаркыз аԥҳәыс милаҭла дагыруан, Ламара
лыхьӡын, илыцыз ахәыҷгьы Ахра ихьӡын, лара дылԥан.
– Сара сахьаԥсуоу сахдырҟьоит, аха бара арахь бзааргазеи? – цқьа ианааибадырқәа уи дналазҵааит Гәашьанеи.
– Аԥсуа сахьиԥҳәысу акәхап, уаҳа исыдырбаларыз... лҳәеит ларгьы.
Дшагыруаз анеилылкаа азныказ уи лахь гәрамгарак
аалызцәырҵзаргьы, аха акыр ианааицәажәақәа, иашахаҭаны
лара леиԥш арыцҳара ианиаз аӡә шлакәыз, уаҩышьалагьы
дышхәыдамыз, лхәыцшьалагьы егьырҭ илдыруаз агырқәа акыр дшырцәыхараз агәра лгеит.
– Аԥснытәи агырқәа рықәӡаара аамҭа ааит, Гәашьанеи,
– лгәы аартны даацәажәеит, зны лыбжьы ныҵакны Ламара.
– Избан?.. – лҳәашьа иагьааџьалшьеит Гәашьанеи.
Идырҩашьеит. Аԥсуаа нықәцаны Аԥсны дара ишырҭаху
аҟазаара иақәдыргәыӷит, даргьы агәра ргеит... Иахькылнагаша рхаҿы ирзаагаӡом...
– Аԥсуаа Аԥсны рхатә тәылас ирызҭаз Анцәа иоуп,
ирымхтәызар
ирымызхырц зылшо иара аӡәк иоуп. Ус
рмыхьыр акәын... – уаҳа даламлеит.
Иага лгәы аартны дцәажәозаргьы, агыруа – дагыруоуп, инагӡаны лыгәра агара ҟалом ҳәа дазхәыцуан. Ус
шакәызгьы, лгәы иахәон уи аԥҳәыс лажәақәа. Аха, лара
гәыҵхас илымаз – агырқәа рлахьынҵа азхьаара
иацәыхаран,
лхәыҷи лареи знапаҟны иҟаз агәылшьапқәа
(ус дрышьҭан урҭ Аҟәа иналалеижьҭеи) рҽынрымпыҵжәааны
дара ртәқәа ахьыҟаз ахь рцара, – абри акәын.
Лгәы ҭнашьаауан уи алшаразы иарбанзаалак мчык ахьлымамыз. Аха диқәгәыӷуан анцәа...
Убри аҭыԥ аҟны инаргеижьҭеи раԥхьаӡа акәны ахысбыжьқәа
геит уи аҽны ахәылбыҽхашәа. Игеит амшын
аганахь ала.
Гәашьанеи Анзор Мы– Уи ахаҵа дыршьит... – лгәы шынҭыԥсааз лныԥшуа
даацәажәеит Ламара.
– Излабдырзеи?
– Акылҳара скылԥшны избеит даныргоз, абаҳагьы
икын... – ишьра лыблақәа ирбазар аҟара лажәақәа рыгәра
ганы даацәажәеит еиҭа.
Ламара лгәаанагара шиашаз лассы агәра лгеит Гәашьанеи.
Ашә аҟны иҟаз акылҳара ала дшыԥшуаз игәалҭеит,
уи ахаҵа дызгаз шыхынҳәыз, абаҳагьы руаӡәк инапы ишакыз... Уи нахысгьы хаз-хазы даҽа ҩыџьа рыманы
ицеит: ианцоз абаҳа иргоз ауаа иркын, ахысбыжьқәа
рышьҭахь ианыхынҳәуаз абаҳа аруаа иреиуаз ирыманы
ихынҳәуан.
Ахымш рзы аӡәы ашә ааиртит. Ацаԥха абжьы анраҳа
инаркны агәҭынчымра иамҽхакны иаагылахьан ахәыҷқәагьы
ранацәагьы.
– Нас, аҳәса ԥшӡақәа, шәыԥсы шԥашәшьеи?.. – дыҽхырччо
даацәажәеит иааҩналаз ахҩык рахьтә руаӡәк,
рышьҭахь иааҩналаз ус баша деилаҳәан, аха уигьы абџьар
икын. Азныказ игәаӷьны ажәак рзымҳәо игылан.
– Ӡык иадамхаргьы... Ахәыҷқәа ҿажәкуеит... қырҭшәала
даацәажәеит Ламара.
– Ҳы!.. Иаашәыкәыршаны ӡымзар иҟоузеи! Амшын
ара иҟоуп, Кәыдры акәзар ишәывсны ацара иаҿуп. Шәнеи
ижәжәы!.. – иҽынхҵаны аҟырҟырҳәа дааччеит. – Бара бақырҭуоуп,
ус аума? – анаҩс иажәақәа Ламара иналзикит.
– Ус ауп.
– Арахь бзааргазеи?
– Схаҵа дахьаԥсуоу азакәхап...
– О, агха ду ҟабҵеит. Рҽеишьа змам агха ду. Аԥсуа
биҵаиеит...
Абри иакәхап ибыхшазгьы? – илакыҵақәа
ҵыршәаа лывара игылаз Ахра илақҭа дынҭаԥшит. – Уаргьы уҩеизҳар уабџьар кны уааҳҿагылоит, ус ауми аласба?..
Иҽмырҵысуа дахьгылаз иҭаҷкәым хәыҷқәа ааираҵәеит
Ахра, аха ақшара изымгәаӷьит, уаҳа ажәак мҳәакәа
лҽаанылкылеит иангьы.
– Аԥшьбатәи аихагылахь!.. – зны инацәа ркәаӷны Ламара иналықәкны иҩыза адҵа наииҭеит.
– Баала, – уи ихы налықәикит адҵа зауз аруаҩгьы.
– Сабажәгои?.. Ҳара ара ҳаҟазар... – дааӷьаҵәыӷьаҵәын
ак лҳәарц дналагеит, аха дахьымӡакәа али-ԥси рыбжьара
иҽыҩхыршәааны гыгшәыгҵас ауада дныҩнаҟааит раԥхьа
илацәажәоз.
– Аԥшьбатәи аихагылахь сҳәеит, алаԥс, ибмаҳаӡеи?.. –
иавтоматгьы ааихԥааны иналықәикит.
Ишимчыз аӡәы дынлыгәҭасызшәа, лхәыҷы имахцәа
даамҵасны иаанкыланы, ашә ала ауада дындәылԥеит Ламара, аруаа иреиуаз аҩыџьагьы иласны инарышьҭалеит.
Армаҭәа зшәымыз, – ахԥатәи, азныказ урҭ дрышьҭаланы
ашә аҟынӡа дшынаӡазгьы дааҭгылеит, нас даахынҳәны
ибжьы ныҵакны, Гәашьанеи ихы налықәикит: «Сара бара
быздыруеит. Бхаҵа Миронгьы... Шәара шәқыҭахь ибжьаз автобус сақәтәан...» – уаҳа мҳәакәа, иажәа аҭакгьы
дазымԥшӡакәа дындәылҵны ашә наиркит.
Абри иоуп ҳәа дылгәаламшәозаргьы, џьара илбахьаз аӡә шиакәыз аҟара уаанӡагьы лгәы азҩахьан. Дгылан уи данцагьы лылаԥш кыдхаланы ашә ахь дыԥшуа,
ашәаӡыӡара мыцхәы дамҽханакны... Илзеилкаауамызт
уи ауаҩ лхаҵеи лареи ахьидыруаз лхәыҷи лареи рзы
еӷьзу еицәазу. Агәыҭҟьара
имҵанарсхьаз лхәыҷы даалгәыдыҳәҳәала
акаруаҭ
днықәиеит, ҿырҭуамызт аҩыџьагьы,
– ииан ус, рыԥсыԥ
алагаҩагарагьы дара рзы
ихьанҭараны.
Ус ишышьҭаз ауада иааҩныҩуа иалагеит ԥҳәыск лӷьаҵәыӷьаҵәреи уи инацҵаны «шәсыцхраа» ҳәа лыҵәаабжьи.
Иахьынӡарзауаз иааласны иҩагыланы, аргама
Гәашьанеи Анзор Мыхыхьынтәи иааҩуаз абжьы иаҳа иахьраҳарҭаз ахышә
инадгылеит.
Зны-зынла иааиԥҟьозаргьы, ишгац агара иаҿын мчымхара бааԥсык дшаниаз зҳәоз уи аԥҳәыс
игәыҭшьаагаз лыбжьы, уи инацҵаны ҩ иалагахьан
хәыҷык иҵәаабжьгьы.
– Мама.. Мама... Ахра ибжьоуп ари... Ирзыруазеи, мама,
иршьуама? – дгәыҭҟьа-ԥсыҭҟьаха ибжьы ааиргеит
Баҭалгьы.
– Мап... Мап... уан дукәыхшоуп. Ахра иакәӡам, Ламарагьы лакәӡам... – лхәыҷы амц дшылжьоз лыблақәа ирхибаалар ҳәа дшәаны ахышә ахь дыԥшуа даагылеит.
Ишгац агара иаҿын Ламара лыбжьы: «Мап, мап...» ҳәа.
Зны амч аман лыҵәаабжьы, зны ихәаҽуан... Лоуразоуроу
мцак налыхҟьан, анаҩс ҵааршәык дналарҵазшәа лцәалжьы, лгәы-лгәаҵәа зегьы неилыԥсааит, аԥхӡы хьшәашәагьы
налықәнаҭәеит, уи нахыс лыҽлызнымкыло, зны
деиҵасуа ахьҭшьра дналагеит, нас аҵәыуара даамҽханакит.
Лхы лнапаҟны иаалгарц лҭахын, аха иауамызт,
уажәы-уажәы лыԥсы еивҵахо деиҵақьуа аҵәыуара даҿын.
Уажәы, Ламара лаасҭагьы лхы акәын дзызхәыцуаз.
Лцәа ианырхьан илзыԥшыз.
– Мама... Ибыхьзеи, ибҵәыуода, мама? Баҟәыҵ аҵәыуара...
– иан дникыларц иҽанишәон ахәыҷы.
– Схы...Схы сҵәыуеит сыҷкәын, уара уахьалакым...
Уара умшәан, нан... – лыҽнылкыларц лҭахын, аха илзауамызт.
Минуҭқәак Ламара лыбжьы агара иааҟәыҵит, Ахра
заҵәык иакәын аҵәаара иаҿыз. Аха ҿыц еиҭаагахт
аҵәыуара иаҿыз Ламара лыбжьы, акыраамҭа игон, нас
аҩныҵәаара деиҭаналагеит. Уи аамҭазы еиқәырццакны
ахысбыжьқәа аагеит. Уи нахыс иааҿахҵәеит Ламара лыбжьы. Зыбжьы гоз Ахра заҵәык иакәын: игәыҿкаагаха,
инаиқәҳаз кдык даҵахазшәа... Даҽа знык игеит ахысбжьы, – уа инҵәеит, агыгшәыгҵәҟьа агәы арԥшаартә
игәыҭшьаагаз
Ахра иҵәаабжьгьы...
Уи аҽынгьы аухагьы дара рахь ҩ дымнеиӡеит. Ус
шакәызгьы дара рыда издыруада лхәыҷи лареи уи амш,
уи аҵх шырхыргаз... Зны ҩнуҵҟала, зынгьы лыбжьы
налымҟьо анцәа диҳәон дматанеиуа: «Иа анцәа, ҳшамкәан
ҳазшаз... Иа ухьышьаргәыҵа сакәыхшоуп, схәыҷи
сареи ҳзыниаз аҟны халыргашьак ҳзыҟаҵа, уҳацхраа.
Ианамуӡа,
ҿаҵахәыс сара сыҟазааит, аха схәыҷы деиқәырха,
днасыԥдоумтәын, абарҭ агәылшьапқәа
дырҿаҵахәумтәын,
иаб иҟнынӡа днеиртә иҟаҵа, уицхраа,
зегь зымчу уара»... Абас мацара дшаҿыз аӡәы ашә аартра дышналагаз лзырдыруаз абыжьқәа ллымҳа иааҭасит,
лыгәгьы иаҳа иналымҟьаны, дахьгылаз дышьхынԥсылазшәа
дзымқәацо уахь аԥшра дналагеит. Лылаԥш
наиқәшәеит уи аартны иааҩналаз ауаҩ, – мышкы аԥхьа
иҟаз лхаҵагьы ларгьы шидыруаз зҳәаз ахаҵа иакәын.
Дшааҩналаз еиԥш дааласны, аха абжьы мгартә еиԥш,
амаршәа кны ишьҭахьала ашә ныдиҵеит, иикыз акыр
ишыхьанҭаз зныԥшуаз асумка, ауада иааҩнагаланы
акәакьҭа аҟны инаиргылеит, нас Гәашьанеи дналҿаԥшит:
«Аиҭныԥсахларақәа ҟалоит, бхәыҷи бареи шәыжәлақәа
рысҭеит... Ирацәаны шәара шәтәқәа ааргеит, – лассы
акрыфарҭа аус адыруеит, уаанӡа фатәқәак шәзаазгеит...
Аха аӡәы имбароуп...» – абас наҳәаны, дшааиз еиԥш, уаҳа
ишьҭыбжь мыргакәа, зны ашә аавҵрааны дынкылԥшны,
нас дласны дындәылҵны дцеит уи ҩ.
Ламара лхәыҷгьы ларгьы лхы иҭымҵӡацызт, аха
дазҵаарц лҭахымхеит, изықәдыршәаз закәыз агәра
ганы дыҟан. Уи адагьы илҭахымхеит, лхәыҷи лареи
ракәӡан
хәыцырҭас илымаз... Уи ауаҩ иааирагьы, иааишьагьы
маҷӡак аҟара дааилнарккеит, лгәаҿы гәыӷра
кәицкгьы аалашазшәа лбеит. Асумка фатәылеи ӡыГәашьанеи Анзор Мылеи ишҭәыз шаагәалҭазгьы, иаалырҟьаны уи ауаҩ иахь
гәрамгарак
аалызцәырҵит. Иаалгәалашәеит даныхәыҷыз
лабду иҿынтәи илаҳахьаз, акрызбахьаз уи ҩ иажәақәа:
«Агыруа – дагыруоуп, игәра шәымган... Уаԥхьа
дургылар машәыр узиуеит, ушьҭахь дургылар шьапҿаршә
узыҟаиҵоит...». Лабду арҭ иажәақәа рыдагьы
даарызхәыцит,
аус лыцызуаз урҭ иреиуаз ԥыҭҩык
рҟазшьақәа, лыбла иаахгылеит агвардиаа Аҟәа ианҭалаз
инаркны лгәылацәа – агырцәа рҽыԥсахшьа, рхымҩаԥгашьақәа...
Аха аханатәгьы, лхаҵеи лареи шидыруаз изырҳәарыз?..
Дақәыркны ианыҟала дшақәдырӡуаз шидыруазгьы,
лхәыҷи лареи афатә зырзааигарыз?.. Абарҭқәа
даарызхәыцны лхы дааныӡбеит, азныказ, уи иахь гәрамгарак
ахьаалызцәырҵыз азы. Ус шакәызгьы илгәаламшәарц
ззамуаз ыҟан... Лхы дааҭашәеит лгәылаԥҳәыс
Еҭери:
«Еҭери бзиахә»... Заҟантә сыҩны бтәахьаз... Шаҟа
пату бықәсҵоз, зегьы бреиԥшымкәа сбызхәыцуаз... Амла
ҳшакуаз
бдыруан... Бчалуқәа рыла сыбла хҩаны, иасыргьы ирызԥымҽрыз ҳаихашә снапала агәылшьапқәа
ирзаасыртыртә сҟабҵеит. Счеиџьыка аҳак, бызгарым...»
ҳәа гәаныла даацәажәеит. Лыбла иаахгылеит, лхәыҷы
амариан ӡы дӡаазххьаз Вахтанггьы, уи иԥа Гочагьы. Уи
нахыс еиҭа агәрамгара даамҽханакит...
Даҽа мышқәак рышьҭахь, аруаа иреиуаз ҩыџьа ааины дындәылганы, изыҩназ ахыбра актәи аихагыла аҟны
иҟаз, зхышәқәа ԥардеиқәаҵәала иҭалаҳаз, уада лашьцак
дныҩнагаланы индәылҵит. Азҵаарақәа лыҭо рҿаархеит
астол иахатәаз хҩык афицарцәа.
– Бхаҵа иӡхигаз абџьар абаҵәаху?
– Схаҵа абџьар ӡхиганы сыздыруам... – аҭак ҟалҵон
ларгьы.
– Иабашьҭарҵа?
– Ус акы ыҟаны сыздыруам.
– Ҳара иаадыруеит абџьар аазгаз дышрылаз. Иҳәа иахьырҵәахыз...
– Сара ус акгьы сыздыруам...
Абас мацара азҵаарақәа шлырҭоз, ларгьы аҭакҟаҵара
дшаҿыз акыр сааҭ ниасны ицеит. Лара дгылан, дара тәан.
Ианааԥса акәхап, дара ҩагыланы ицеит, рхаҭыԥан даҽа
хҩык неины инатәеит.
– Бхаҵа иӡхигаз абџьар абаҵәаху? – урҭгьы ҿыцла
азҵаарақәа лырҭо иналагеит.
– Схаҵа абџьар ӡхиганы сыздыруам... – аҭакҟаҵара
дналагеит уаҳа налылымшо иҟалахьаз ларгьы. Урҭгьы
абас мацара лыргәаҟра иаҿын, уаҳа лзымычҳакәа
лшьапқәа
дрызнымкылакәа иналыҵаҟәаланы дынкаҳаанӡа.
Лыхдырра анааи лкаруаҭ аҟны дықәын, ибла ҭаҳақәа
ҭыҟаԥшьааӡа дхахаӡа дылхагылан лхәыҷы.
Ҩымш уаҳа дыдмыргәамҵит, аха ахымш рзы еиҭа иааины дыргеит уи ауадахь. Уаанӡеиԥш уажәгьы хҩыуаак
астол иахатәан. Рыгәҭа дтәан, Ламара лхәыҷи лареи
аныргоз
иҟаз иреиҳабыз, азҵаарақәа рыҭара иналагазгьы иара иакәын.
–Зҟ бџьар ӡхигазеи бхаҵа? – иҽааргәыбзыӷшәа
днаҵааит зны.
– Абџьар ӡхимгазеит схаҵа...
– Заҟаҩ иркыша ыҟоузеи ҳәа сбазҵаауеит...
– Абџьар ӡхимгаӡеит.
– Иӡхигеит, бара ибдыруеит ишыӡхигаз. Иҳәа беиқәхар
бҭахызар...
– Сара акгьы сыздыруам.
Сааҭк инеиҳаны абас ажәала диргәамҵуан, нас амч
ахь диасит, дылҿасит, лыхцәы дахеит, акырынтәгьы авГәашьанеи Анзор Мытоматла длывахысит. Лара илҳәац лҳәон, илзымдыруаз
ҳәашьа лымамызт.
«Дыжәга аԥшьбатәи аихагылахь...» ҳәа ҿааиҭит аҵыхәтәан.
Амаҵуар лақәа ирҩызаха иааҩналаз хҩык агырқәа
лыжәҩақәа нҭарсны иаанкыланы ауада дындәылыргеит,
амардуангьы дрыманы инаҿалеит. Аҩбатәи
аихагыла
аҟынӡа ианыҩхала, – лҽаарымжәааны амардуан
амаакыра нҭарсны икны даагылеит.
– Сшәыҳәоит... Схәыҷы дысзыԥшуп, иара иахь сыжәга,
дааӷьаҵәы-ӷьаҵәит.
– Баала, баала... Бхәыҷы гәырҩас дҟабымҵан, иаҭаххар
уигьы дхаагалоит, – ҿааиҭит руаӡәк, еиҭа лмахәар
нҭарсны иаанкыланы даалыхеит, аха лара илзынхаз лымч
зегьы еизыркәкәаны амаакыра лҽаларԥсны иахьылкыз
ламхра мариамхеит.
– Сара схәыҷы иахь исҭахуп... – лхаҭа хәыҷҵас дааӷьаҵәыӷьаҵәит. – Сшәыҳәоит, сааншәыжь ара...
Уаҳа ацәажәаха лымҭакәа, лымч мырхакәа иналыхеит.
Ааҭгыларак ҟамҵакәа дрыманы иҩхалеит аԥшьбатәи аихагылахь, ашәгьы аартны уадак дныҩнаргалеит.
– Бхала бҽеилых... – ҿааиҭит руаӡәк лнапқәа аноурыжь, даҽаӡәгьы ашә аҩнуҵҟала ацаԥха наиркит.
Лхы инаркны лшьап аҟынӡа днеилыԥсааит зны, деилаԥсома
лгәахәратәы лхгьы акы ааҭагьежьит.
– Мап... Сышәшьуазар сазыразуп... Маап... – лыбжьы
налымҟьаны дныҩныҵәааит.
– Бырххаха ҳамаӡам, бҽеилых... – еиҭа ҿааиҭит амшә
асахьақәа змаз уи агыруа.
– Мчыла агьама аиуӡом... – агәамҵра аҽаҭара шиҭахымыз
иныԥшуа даацәажәеит даҽаӡәгьы.
– Баша бҽыбмырххан, зегь акоуп... адҵа ҳамоуп, – иаартны иажәақәа неиҳәеит ахԥатәигьы.
– Аламысда уара, аламысда... – лажәақәа наиқәлыԥсеит
аҽееилыхра иналагахьаз уи агыруа, нас днеиҭаԥаны,
алақәа игҿарцалаз аашьышь даҩызаха, акәакьҭа лыҽнаҭаны
дныҩнаҵәааит: – Шәмааин арахь... Шәмааин са
сышҟа... Агәылшьапқәа... Агыгшәыгқәа...
– Бҽырҭынч... Бҽырҭынч, аԥҳәыс ԥшӡа... Бхала базыразхар иаҳа ибзеиӷьуп, – лыгәшәа аҳәара иҽыназикит
аҽеилыхраз рацәак згымыз. – Аҽырххара балагар, быҵкы
ҳамхаԥжәар ҟалоит, нас ибшәыбҵо боушам, зегьы
бырҭаххоит... Уи аасҭа, быҽмырххакәа, гьамала... – дагьыналзааигәаханы
лнапгьы ааникыларц иҽнаԥшьигеит.
Али ԥси рыбжьара иара иахь днеиҭаԥаны, лхаԥыцқәа
наларԥаны, аҟаҿыҳәа имахәар днацҳаит, нас деиҵамхакәа
еиҳа лҭыԥ аҟны днагылеит, лҽылыхьчарц
лнапқәагьы
аалырхахеит. Ахы заахаз амшә даҩызаха,
арзаақьқәа ауада дныҩнахәааит иара, азныказ инапы
дахьацҳаз нҭарсны иааникылеит, аха нас даақәҵәиааны
шьапыла лцацха шыҟаз дынҭасит, дынхьыдышьшьны
дынкаҳаанӡагьы, инапы ыркаланы лхы-лҿы шыҟаз акшарагьы иҽынахьигӡеит, ашьагьы налҿаиршит.
Ашә аартны руаӡәк дындәылҵны дышцазгьы лызгәамҭаӡеит,
ахьаацәгьа даргәаҟуа, уажәы-уажә лыԥсы
лылышәшәо
лыҽреиџьны диан.
– Абар быҷкәын... ллымҳа иааҭасит руаӡәк ибжьы. –
Ибар ҳҭахымызт, аха бара ус ибҭаххеит...
– Мамаа... – дынҭыҵәааны, ашьа зҿашы уажәы
акәакьҭа
игҿатәаз иан дшааибаз еиԥш, лара лахь днеихеит ахәыҷы, аха иагьа иҽирххазаргьы, доуимыжьит, амшә
дылзаҩызаха дааимлагәа даанызкылаз уи ауаҩ.
– Быззыԥшузеи? Бхала бҽеилых, алаԥс.. – акыр дналзааигәаханы
ҿааиҭит ахәыҷы даазгаз.
– Сааигәара умааин, ахәымга... – акыр илыхгахьаз
лхьаа лҽаацәганы, лҽааизганы днеиҿажьцәеит.
Гәашьанеи Анзор МыЗны дықшарашәа инапы ҩышьҭихит иара, аха уи дааҟәыҵны,
иҿататаз ажьцәа арыцқьара дналагеит.
– Дыкнашәҳа! – иҩызцәа адҵа нариҭеит знапы
дацҳаз. Усҟан ауп иангәалҭаз, аҭуан инаҵакны инашьҭыз
атруба аҟны ҩ-шахак шкнаҳаз. Ахәыҷы дааимлагәа дыкны дҩышьҭыхны, ашахақәа ааҟәараҟәантәны ишьапқәа
инархадыршәит,
дагьнаурышьҭит.
«Ахра насыԥда...» – уигьы дааизхәыцит. Амзаатә лзааны, уи нахыс аҵәаара дналагеит лара...
Ибжьы изҭымкаауа, еилгамыз шьҭыбжьқәак ихылҵуан
ахәыҷы: ишьапқәа ахақәиҭра рыҭара илшарызшәа
дԥаҭ-ԥаҭуан, инап хәыҷқәа рнацәкьарақәа рхаханы адашьма
инықәикырц аԥшьигон, аха дзылаӡомызт... Минуҭк
аҟара ажәак рҿыҵымшәо игыланы иԥшуан дара
рыхҩык:
зны ахәыҷы игәаҟра иазыԥшуан, зны «уҽырӷәӷәа
сыҷкәын, уҽырӷәӷәа», – ҳәа аҵәаара иаҿыз иан
илзыԥшуан.
Цқьа дылбарҭамзар дылсырбап игәахәзар
акәхап, маҷк аҟара аган иҽнеиҭеит, уанӡа зшьапқәа
тәарҿаҿа ихагылаз руаӡәк. Акы налыҵасызшәа дласны дҩагылеит, деиханы лхәыҷ иахьгьы лҿыналхеит,
аха дахьимыгӡеит еиҭа, лцацха шыҟаз акшара ҟазҵаз.
Лылаԥш
нақәшәеит, руаӡәк, уанӡа аҩбатәи ауада аҟны
иԥхьеикхьаз иавтомат аашьҭыхны иаахыршаланы ахәыҷы ишынаиқәикыз. Ауада иааҩнагәыргәырит
еишьҭаргыланы
ахысбыжьқәа. Дхысуан икнаҳаз Баҭал
ихы иавакны. Адашьма кылырххаауа ахқәа налаҟацеит.
Лҽеизгаӡаны
лыҷкәын иахь дыԥшуан лара, деиханы
дагьыҩагылахьан. Иԥсы ҭоуп лгәахәратә еиԥш маҷӡак
аҟара дҵысуан зхы ҭҟьахьаз ахәыҷы, аха ус шакәыз
агәрагара нагӡангьы илымамызт.
– Уаҳа бҽанбырхха ихыбаҩ ҭсырттоит... Ус аӡәы ихьхьеит жәаха ҽнак... – даацәажәеит ихысыз. Уи иажәақәа
рыла макьана лхәыҷы ахы шимаахацыз агәра анылга, дгәынқьуа аҵәыуара дналагеит, нас уи лҽаамхны
аӷьаҵәы-ӷьаҵәра деиҭаналагеит:
– Сшәыҳәоит... Доушәыжь ахәыҷы, анцәа шәиҵаԥшуазар,
шәқьырсианцәазар, гәыԥшқара маҷӡак шәымазар
дрыцҳашәшьа... Соушәыжь саргьы, ҳҭыԥ ахь
ҳажәга...
Уаҳа ажәак мҳәакәа, даагәамҵны, еиҭа иавтомат
ахәыҷы
ихы шыҟаз инақәикит. Агәра лгеит уи «агәылшьап
» уажәазы лхәыҷы дшимеигӡоз...
– Умхысын!.. Умхысын!.. – дныҩныҵәааит, иаргьы,
иавтомат
ахәыҷы ихы иақәкны ишикызгьы, иҽаанкыланы
лара лахь дынхьаԥшит. – Шәара ишышәҭаху... Аха
доушәыжь
ахәыҷы, иҭыԥ ахь дыжәга... Ԥсык сиҩызоуп
сара шьҭа... – деиҵақьыз-қьызуан Гәашьанеи.
Уаҳа қәԥашьа лымамкәа дышԥырҽыз агәра анырга
акәхап, Баҭал ишьапқәа ааԥыртланы днықәдыргылеит,
аха днырымкылакәа дынхьыдышьшьит.
Дҩышьҭыхны акаруаҭ днықәҵаны ӡык неиҿадырхәхәеит.
Маҷк аҟара иԥсы шааҭалаз агәра лгеит. Уи нахыс
лыблақәа неиҵыхны лхәыҷы дзиҿамԥшуа лхы лықәжьны
даагылеит, руаӡәк уи диманы данцозгьы лымбаӡеит.
Ақьызқьызра дшаҿыц даҿын...
Ллымҳа иааҭасит егьи ауадахьынтәи ҩ иналагаз агыруа ашәа «Сиса-тура», иҽырмазеингьы уантәи
даадәылҵит
знапы дацҳахьаз... Уи нахысгьы, илзынхаз
лымч хәыҷы ааизыркәкәаны лхы лыхьчарц акыр дмахԥсахзаргьы,
Мирон усыцхраа, сыԥсынҵры ҳәа дӷьаҵәыӷьаҵәызаргьы, шәиԥхьыӡ шәыгымхааит, аламысдақәа
ҳәа дшәи-ԥшьизаргьы, ахыхьчара лылымшеит, лымч
дмырхеит...
– Бхаҵа дрыцҳасшьоит, мыцхәы ихьшәашәоу ԥҳәысуп
бара... – имаҟа еибаркуа дынлықәцәажәеит аҵыхәтәантәи.
Гәашьанеи Анзор Мы– Бласбеи бареи шәышьразы адҵа ҳамаӡамызт, баша
бшәеит... – иҳәеит даҽаӡәы.
– Бхаҵа асепаратист салам сызиҭа! – даацәажәеит
ахԥатәигьы.
Ҿыцха дышьҭан лара дтаӷсаха, лхы ахчы илагәаны,
ԥсык диҩызаха дымқәацаӡо ашьаршьаф лықәыршәны,
аԥсра ада акгьы лҭахымкәа. Уи аамҭазы иаарӷәӷәаны
аӡәы ашә днас-насит, руаӡәкгьы днеины иааиртит.
– Гәашьанеи! – ллымҳа иааҭасит илаҳахьаз бжьык,
уи инацҵаны, иара усгьы иҭыршьаахьаз лгәы иаҳагьы
инҭызшьааз аҟырҟырҳәа ччабжьыкгьы.
– Мышкы-зны бышлаԥсхоз здыруан сара!.. Быблақәа
ирхызбаалон... – аччара дааҟәыҵны длыхӡасуа даацәажәеит
илхагыланы илзыԥшуаз Гоча Џьохтабериӡе.
– Гоча... – маҷк аҟара лхы ҩышьҭыхны лыбжьы нҭылкааит.
– Акы заҵәык азы суҳәоит... Патрон заҵәык усзамеигӡан,
сшьы Гоча. Усзамеигӡан патрон заҵәык... – илзынхаз лымч хәыҷы ааизыркәкәаны, аӷьаҵәы-ӷьаҵәра
даҿын аԥсҭазаара зҭахыҵәҟьамыз Гәашьанеи.
– Сара спатрон знысхрызеи... – дааҽхырччеит иара. –
Мирон дыҟоуп, апатронгьы игӡам...
– Патронк усзамеигӡан, Гоча... – деиҭааӷьаҵәы-ӷьаҵәит
лшьаршьаф лҽаалаҳәаны днықәтәаны. – Убриак
сзыҟаҵа, усзамеигӡан...
Иара дышгылац дгылан дырзыԥшуан, ашьа зҿашыз
лхы-лҿы, ашьаӡа-гәаӡа зхыз лыблақәа, мыцхәы иҵышәшәааз
ллакыҵақәа.
– Ашәытара лнышәымҵан ҳәа расҳәахьан... – гәынамӡарыла
даацәажәеит. – Сагхеит... – абасгьы иагьнациҵеит.
Уи анаҩс, уаҳа ажәакгьы мҳәакәа, дындәылҵны дцеит.
Еиҭа ахчы лхы нылалгәеит лара, агәжәажәарагьы дналагеит: «Иазызуазеи аԥсҭазаара, иазызуазеи ... гьамас иамоузеи... Баҭал, схәыҷы сышԥоуҿаԥшуа... Мирон... Мирон... Иазызуазеи аԥсҭазаара, иазызуазеи...».
«Иазызуазеи» ҳәа лыбжьы аалымҟьеит, аха анцәа
иҳамҭаны
имыцхәымкәа. «Ҭс-су» ҳәа ллымқа иааҭасит
«Абгалаџ» ибжьы. Аԥхӡы хьшәашәа лықәнаҭәахьан.
–Ҳаҷкәынцәа рус дырмазеит, – ллымҳа инҭеиҳәеит –
Бсышьҭала...
Илаҳаз даргәырӷьарц ахаҭыԥан лгәы нҭыԥсааит.
– Ҳабацои?.. «Сара цашьа сымаӡам» – ҳәа, гәаныла
даацәажәеит.
– Ибҭаху бахьысыгӡоит, баала, – еиҭа ллымҳа инҭеиҳәеит,
уи нахыс дишьҭаланы лҿыналхеит.
Лара лгәалашәарақәа дыргәылахаланы дахьынӡарымаз
акыр ахҭысқәа ҟалахьан, «Абгалаџ» уанӡа ишьны забџьар зхиххьаз аҟарулцәа рыԥсыбаҩқәа амҩа ианыганы
иԥхьеикхьан, ацҳа аԥжәага лаӷәымқәа аҵазҵаз
аҷкәынцәа уаҟа рус иалганы ашашәа рыманы иҩаскьахьан.
Ацҳа анԥжәалак ирԥырхагамхарц, ахьаҵра анаҭаххо
азы иманшәалахартә еиԥш, аиҿахысра ианалагагьы иаҳа
иахьчап ҳәа дазхәыцны, рҭыԥқәа иаархыҵны, маҷк аҟара
иҩаҳаракны ахәаҿы атәара дҵас ириҭахьан «Аԥыза».
Аҭыԥ маншәалан изватәашаз ахаҳә дуқәа шьҭан, аҵла
шьапышәпақәа гылан. Рҽаармазеины инатәеит зегьы.
«Абгалаџ» уанӡеиԥш илаԥш лхын Гәашьанеи. Ԥырхагак
лымамкәа, рыҵаҟа инашьҭыз амҩаду лбартә иахьыҟаз,
иаҳа дахьчап ззигәахәуаз хақә дук днаваиртәеит, иаргьы
харак дымцакәа, даҽа хаҳәык иҽнавеикит.
Ацҳа аԥжәара – абри акәӡан афронт анапхгара аҿынтәи
ирымаз адҵа, аха ԥырхага дук рмоукәа иманшәаланы
ацҳа аԥжәара ада ус амамкәа алаӷәымқәа
аҵаҵаны
иандырхиа, уи аԥжәара мацара азирхарц иҭахымхеит
агәыԥ рԥыза, уи акәын ирҭахыз егьырҭ аҷкәынГәашьанеи Анзор Мыцәагьы. Ирдыруан, ашамҭаз инаркны, абџьари аруааи
аазгоз амашьынақәеи, егьырҭ аибашьыгатә техника иреиуази Аҟәа аганахь ала ацара шырҟазшьаз, аиҳараӡак
аҵыхәтәантәи жәамш раахыс. Иаарзыԥшыртә еиԥш аҭагылазаашьа
рыман, ус анакәха иахьынӡарылшоз аԥхасҭа
рыҭатәын...
Уанӡа иахатәаз алашьцра наҟ инахцаны, зхы ааӡырызгахьаз
аԥсабара аԥшӡара харҭәаауа, абжьы ахаҵо,
еицлабны, «кәли-ҷыли» ҳәа ашәаҳәара иналагахьан аԥсаатәқәа:
игәыҟаҵагаха, иԥсҭазаара гәырԥхагаха... Гәашьанеи
дахьтәаз ллымҳақәа ирҭахәмаруан урҭ рыбжьы ссирқәа, рыбжьы хаақәа, музыка хааӡак иаҩызаха.
Лыԥсҭазаараҿы иагьараан илаҳахьан аҵарақәа ашамҭазтәи
рашәаҳәарақәа, аха абас еиԥш ихааны уажәада
илмаҳацызт,
илаҳахьазаргьы илызгәамҭацызт... Ааскьа лхы иадлымбалацыз аԥсҭазаара агәазыҳәаракгьы
аалызцәырыргеит,
ԥхыӡ хаак дынҭанагалазшәа хәыцра
хаақәак дынрымҽхаркит. Иаалырҟьаны ллымҳа иааҭасит
Баҭал иҵегьы даныхәыҷыз, ибӷаӡара аанкыланы дҩарԥаҩарԥо ажәҩанахь дхалаҵо иаб данирхәмаруаз, ахьтәы
ҵәҵәа абжьы иаҩызаха акыр-кырҳәа инароуны иччабжьқәа.
Уи нахыс аҵарақәа рыбжьы ахаҭыԥан уи ибжьы акәӡан ллымҳақәа ирҭаҩуаз, – лгәы ахаара ҭазҵоз
илхадыршҭхьаз аԥсҭазаара агьама хаа лгәалазыршәоз.
Акинокадрқәа ирҩызаха лыблақәа иаарыхгылеит раԥхьаӡа
аныҟәара даналагаз амш. Ақыҭа аҟны акәын. Зехьынџьара
абырлашԥсара иаҩызаха дәыкрынла ихҟьаз,
ауарҳал ԥшӡа иаҩызаз рашҭа аҟны, Миронгьы ларгьы наҟ-ааҟ иаагыланы «арахь уааи, ҳхаҵарԥыс, арахь
уааи...» ҳәа, днаԥхьа-ааԥхьо аныҟәашьа анидырҵоз, иара
инапы хәыҷқәа ҩышьҭыхны, дназыԥхьоз рахь ирхауа,
маалықьҵас дԥыр-ԥыруашәа рыбжьара анеимидоз...
Уажәы-уажәы лыбла иаахгылон иаби иареи реицыхәмаррақәа, еилаҵәаны ргәыдеибакыларақәа, ллымҳа иҭаҩуан
реицәажәабыжьқәа, рыччабжьқәа...
Иаалырҟьаны аӷьӷьа-ӷьӷьаҳәа бжьыцәгьақәак ллымҳақәа
иаарҭасит. Инҿыцәаа ицеит иҭахәхәа лгәы инҭалахьаз
ахаара. Иныҵаба ицеит лыбла ихгылаз ахҭысқәа,
иниаӡааит лхәыҷы иччабжь, лхаҵа ибжьы хаа. Инеихәлацәеит
аԥсабара аԥшӡара хазырҭәаауаз, лгәалашәара
хацзыркыз аԥсаатәқәа рашәаҳәабыжьқәа... Иаауан аибашьыга машьынақәа... Иаауан Амрагыларантәи амҩаду
цәӷәыхаауа, ргыгцәа ргыланы. Иаауан агәыԥ зегьы ирҭахымыз,
аха иззыԥшыз...
Гәашьанеи лахь гәыхыҭхыҭрак еиҭааизцәырҵит «Абгалаџ
». Дырманшәалатәын, «аӡәы идамхаргьы даҿалкыртә
иҟаҵа!» иҳәахьан «Аԥыза», иара ииҭахызгьы уи
акәын – лнапала, лхаҵа Мирон ишьа луртә еиԥш, аҭагылазаашьа
лыҭатәын. Аха уи лылшарц азы, икылкааны
дхысыр акәын...
Уажәы, рыблақәа ирбартә еиԥш иаацәырҵит иззыԥшыз.
Аколонна аԥхьа игыланы иааиуан атанк. Уи
иашьҭагылан аруаа рыла иҭәыз, ахыб змамыз амашьынақәа...
Ишзахәоз иласны иаауаз атанк, иахьтәаз ирымариашаны
иниасит, лассы ацҳагьы инықәлеит. Адунеи
зегьы бгазшәа аҭҟәац бжьы геит уи аамҭазы. Лылаԥш
иныҵашәеит атанк дуӡӡа шҩаԥаз, нас иҩыҵыззаз ацҳа
апанельқәа иаарыгәҭылакны, еиманы ҵаҟа рыҿшылархаз.
Аӡы ахықә инықәххуаны еиԥш аанкылара иахьӡаз,
аруаа зықәтәаз амашьына лавтомат нақәылкит, аха аҵхара
дахьӡаанӡа алҩеи амцабзи иаарымҽхаркхьан, –
инаршә хиахьан агранатаршәга ала уи еихсыз «Абгалаџ».
Гәашьанеи, аҩбатәи амашьынахь ҳәа арҵәааҳәа ибжьы
налықәиргеит, иҭацәыз игранатаршәга нкажьны завтомат
аашьҭызхыз «Абгалаџ», ларгьы лҽеиҵамырхакәа уи
амашьына аҿынтәи анкаԥара иналагахьаз аруаа рыжәГәашьанеи Анзор Мыпара инарбаны еишьҭаргыланы ахы нарыжәылҵеит, лыбла ишабозгьы ԥыҭҩык ршьапқәа инарықәыҟьҟьаны амҩа
инанаҳалеит. Мацәысеимҟьарак иаҩызаха лгәы лашарак
нҭаԥхеит, азныказ ахысрагь дааҟәыҵны исылшаз убама
лҳәарашәа «Абгалаџ» днеизхьаԥшит, – агәра лгарц лҭахын
аруаа иреиуаз рынкаҳара лара ишылусымҭаҵәҟьаз. «Мирон ишь буит, афырԥҳәыс Гәашьанеи!..» ихы-иҿы ихалашо ҿааиҭит иаргьы, уаҳагьы иҽлыдмырхалакәа ахысра
дналагеит. Иаҳа лхы агәра ганы ахысра деиҭаналагеит уи
нахыс ларгьы. Уи аамҭазы рхы рызҩышьҭымхуа аҟынӡа
ахысра бааԥс ҟарҵеит ақырҭқәа рыруаа. Ихысуан амҩа
нымҩахыҵ аҭабиақәа ирҭатәазгьы, аӡнырцәала иҟазгьы,
иаауаз амашьынақәа ирықәтәаз иреиуаз зыԥсы нханы
иҟазгьы. Акырцх бааԥсы иаҩызаха иааиуан ахқәа ҵәааҵәаауа, ахаҳәқәа инарнԥаны аршәаа иасуа... Иҟәыбаса
алеира иаҿын изҵатәаз аҵлақәа рымахәқәа...
Зегьы иреицәан амҩеи дареи ирыбжьаз амыӷ зқәыз аҵлақәа
рыҽрывакны ҿааихак амамкәа ахысра иаҿыз БМП
иақәгылаз ахыршәга. Уи даргәамҵуан «Абгалаџ». Даҽа
гранатаршәгак иман, аха иара дахьтәази уии рыбжьара
иҟаз аҵлақәа иԥырхаган. Дгәамҵуан Гәашьанеигьы;
раԥхьатәи лхысра илнаҭаз алҵшәа анаҩс, уаҳа лыбла
ишабоз аӡә даҿалкыртә дахьыманшәаламхоз. Илбартә
еиԥш, иаацәырҵыр лҭахын лыцқьара зҟьашьыз, илызхымгоз ахьымӡӷ лзыргаз, аԥсҭазаара лҭахымкәа дҟазҵаз,
лцәа ԥызҽыз урҭ агырқәа, аҟыр-ҟырҳәа зыччабжь уажәыгьы
ллымҳа иҭасуаз, зшьа лымазар илыжәрыз Гоча. Африкатәи
абнауаа иреиԥшха ауаа ирызныҟәоз урҭ «агәылшьапқәа
»...
Абылра иаҿыз амашьына иахылҵуаз алҩа еиқәаҵәа
ҳәылмышьуа амҩа иахатәан. Ихысуа абри иоуп ҳәа аргама ҩ дылбомызт, аха иҟоуп ахьылгәахәуаз ахь хрыжьхрыжь ахысра даҿын. Аӡәы диҭахханы налықәҿиҭыргьы
илаҳауа дыҟамызт, аԥжәареи ахысбыжьқәеи лхы ҭырҟьахьан.
Инҵәеит лавтомат иҭаз апатронақәа. Амҩа иқәлаанӡа,
зхаҭыԥан дааргаз уи аҷкәын ишылирбахьаз еиԥш,
иҭацәыз амагазин ааҿыхны, лмаҟа иавҵаз аҿыц наҿалҵеит.
Илымҩатәшәа деиҭанхьаԥшит «Абгалаџ» дахьтәаз
ахь. Аха дыҟамызт иара, – иҭыԥ аҟны ишьҭаз уанӡа
иҭаирцәхьаз агранатаршәга ацәа гәаҩа заҵәык акәын.
Рацәак мҵыцкәа еиҭах бжьы бааԥсӡак ллымҳа иааҭасит,
– уи нахыс аҿы ааиханакит ахыршәга. Алҩа еиқәаҵәа
ахылҵуа абылра иаҿын БМП. «Абгалаџ» иоуп», – гәаныла
даацәажәеит лара, икеи-кеиуа иаалашахьаз ажәҩангьы
днаҵаԥшит уажәы.
Дыԥшуан уи нахыс акыр лҽадырхаланы, дҭанагалаӡаны.
Ԥҭацкгьы зхыршәламыз уи далууаа дԥыр-ԥыруа албаара даҿын амаалықь.
Аргама илбон ихы лызкны дышиашаз лара лахь дшылбаауаз... Шәахәа ссир хааӡак лгәаҵа инҭаԥхеит... «Сара
сзы даауеит!..» – даацәажәеит гәаныла.
Анцәа дааишьҭит... Мирон иахь сигоит...
Мирон сыԥсынҵры, уара уахь! – даацәажәеит уажәы
лыбжьы ныҭганы.
«Ҳус нҳарҵәеит, ҳдәықәшәҵа!» ҳәа, адҵа ҟаиҵахьан
«Аԥыза». Аха лара уи лмаҳаӡеит, дшыԥшыц ажәҩан ахь
дыԥшуан, иаҳа-иаҳа ааигәахара иаҿыз Анцәа илзааишьҭыз
имаҵуҩы – амаалықь дизыԥшуан...
Ахысра иаҟәыҵхьан зџьаԥҳаны анҵәарахьы инеихьаз агәыԥ. Рхысра ааныркылахьан ампыҵахалаҩцәа
рыруаагьы,
аӡәырҩы амҩа ианыжьлаз ахацәеи аԥсцәеи
инарыха-аарыхо иаацәырҵхьан. Урҭ шаалбаз еиԥш мцак
налыхҟьан, дызватәаз ахаҳә ду даавԥаны, лоуразоуроу
лҽаариашаны даагыланы лавтомат нарықәкны, лхысАнзор
МыГәашьанеи
нацәа аҵхага иаадымгаӡакәа амца рыжәҵара дналагеит. Ҩаԥхьа ахысра ҭарҵеит ақырҭқәагьы. Ҳамҭак аҟара дышгылац дгылан, автомат иҭаз анҭалырцәгьы, аха нас дынхьыдышьшьит...
– Дысзымыхьчеит... – ихы даныӡбо даацәажәеит «Абгалаџ», маҷк инаскьахьаны, згәы аисра иаҟәыҵхьаз Гәашьанеи ашьацраҿы днышьҭаҵаны ианаалхагыла.
– Уара иухароузеи... Аԥсҭазаара лгәы ахдыршәахьан, – лыхьымзӷ лызхымгеит, ԥсаҭашкәакәа... – ҿааиҭит «Аԥыза».
Уи аамҭазы, аӡнырцә аганахьала, амшын агаҿахь еибашьра дук ишналагаз, рзырдыруаз ахысбыжьқәа ҩ иналагеит. Уахь иԥшуан иҟаз закәыз ззымдыруаз зегьы.
– Ҳдесант аӡхыҵра иалагеит, – зегьы ираҳартә еиԥш, ибжьы ҩҭыганы ҿааиҭит, аргама згәы алаҟаз «Аԥыза».
Аҟәа, 1999
АХҚӘА
АМРА АТЫҨ ИАНАКУ
АШӘҚӘА ЗЕГЬЫ АНААРТУ
АДГЬЫЛ АГЬАМА
УАРДА
ГӘЫМСҬАТӘИ АМААМЫН АХҬЫСҚӘА
ҲАРА ҲАХЬ ДААУЕИТ АҴАА БАБАДУ
МГӘЫӠ ҲАСАН
ГӘАШЬАНЕИ
АНЗОР КӘАКӘ-ИԤА МЫҚӘБА
ИАЛКААУ
Адрамақәа
Апиесақәа
Аповестқәа
АНЗОР КОКОВИЧ МУКБА
ИЗБРАННОЕ
Драмы
Пьесы
Повести
На абхазском языке
Аредактор Ф. Быҭәба
Акорректор М. Акаба
Асахьаҭыхҩы Р. Габлиа
Компиутерла еиқәлыршәеит Н. Гәынба
Аформат 84хИҟаҵә. акь. бӷь. 14,25. Инықә. акь. бӷь 23,94.
Аҿаҵаԥҟа №
Отпечатано в ООО «Флер-1»
350058, г. Краснодар, ул. Уральская, 98/2
