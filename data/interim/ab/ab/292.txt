

Анқәабԥҳа Альбина


****
Сыцәа ҟьалан
аҵх ианылеит…
Аеҵәақәа
ираԥхьагылеит…
25. 12. 12ш.

****
Амра аҭашәамҭаз, 
Амшын ахықәаҿ еиқәшәин.
Ҩыџьа рыбзиабара 
Ацәқәырԥ еимнадон.

Аҵх рҽагәылак,
Амза ҭадырхон,
Амшын ацәқәырԥқәа 
Ргәеисыбжь хнаҽҽауан.

27. 01. 13.  






****
Аҵх ҭынчӡа ицәоуп,
Суадаҿы лашьцоуп.
Сааԥсара саҵахан,
Хәыцрақәак сырҭоуп.
Аеҵә кылыԥшны исзылԥхеит,
Ирыԥхны амҩа сзылыргеит,
Сара уара сузыразхеит,
Аҵх ҳҽылаҳҳәан, ҳналаӡит.
                               26. 12. 2012 ш.


****
Аҵх агәазы, сылацәа анеиқәысх,
Амза агәҭаны уҽагәылак уԥшын.
Аеҵәақәа исзылырхыз амҩа
Саныланы ушҟа сеихон.
Амзаҿыҳаиқәшәара 
Лыԥхала исыԥшьон.
Ҵхагәазы амза агәҭа ҳҭакәашон,
Аԥсҭазаара ашьҭа анҵо.
26. 12. 2012ш.


*****
Аҵх иакәыршоу ахыза,
Еҵәа рыԥхла иқәҵоуп.
Лашарак ажәҩан кыдырҷҷо,
Ҳаҟанаҵ агәы лашоит.
Ԥсы зхоу иԥсы анихыҵлак,
Ажәҩан лашарак ацәкашәоит.
Хланҵы иахьлеиуа адгьылаҿ,
Ҿыц аԥсҭазаара аннаҵоит.
                                         26. 12. 2012 ш. 


***
Аҵх лашьца агәҭаны,
Ажәҩан агәаны…
Еҵәазаҵәык кыдуп,
Ахы шьҭых икны…06. 02. 12.









****
Сыԥсадгьыл агәеисыбжь
лассы-лассы исаҳауеит.
Зыдунеи зыԥсаххьоу
рыԥсқәа гәынқьуеит.
Урҭ рыԥсқәа ҟьалан,
сыԥсадгьыл ианхалазшәа збоит.
Ажәҩан ахь рымҩа аартымзар
 ҳәа сшәоит…
12. 01. 12                

	








