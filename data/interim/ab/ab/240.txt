
Анатоли Лагәлаа









)



И З ГА

-томкны

Аҩбатәи атом

Ажәабжьқәа Ахәыҷқәа ирызку ажәабжьқәа
Аповестқәа




)







Аҟәа Аԥҳәынҭшәҟәҭыжьырҭа
2011


ББК 84 (5Абх) 6-44 Л 15









Анатоли Лагәлаа. Аизга.
Ҩ-томкны. 2-тәи атом. Ажәабжьқәа. Ахәыҷқәа ирызку ажәабжьқәа. Аповестқәа Аԥҳәынҭшәҟәҭыжьырҭа. Аҟәа, 2011. – 656 д.


Анатоли Лагәлаа иҩымҭақәа реизга аҩбатәи атом иануп ашәҟәыҩҩы данқәыԥшӡаз инаркны иахьа уажәраанӡа иаԥиҵахьоу иажәабжьқәеи, иповестқәеи, ахәыҷқәа ирызку ирҿиамҭақәеи.



ББК 84 (5Абх) 6-44












Анатоли Лагәлаа, 2011

Аԥҳәынҭшәҟәҭыжьырҭа, 2011


) А ж ә а б ж ь қ ә а )








С Ы Ԥ С А Д Г Ь Ы Л Г Ь Ы З АҴ ӘУ П ...

Уара ахыҭҟьареиԥш уҵнарҟьеи уи ажәа бжь ҿаасҭа. Раԥхьа иуазҳәаз уҩыза Дима иоуп. Аҟәа иалалеит, иҳәеит, ақырҭуа ир, ирԥыхьашәо

зегьы рхуа, ирҿагыло зегьы иреихсуа, рмашьынақәа рым-хуа, шәкыла ртанкқәа еишьҭагылан иаауеит иҳәеит. Са сахь-гылаз аӡыршы сықәырҭәазшәа амца насыхҟьеит. Убригь гәауҭеит уара, аха исоуҳәаз ҩа-жәа заҵәык роуп. Амала урҭ аҩ-ажәак убас иуҳәеит, убриаҟара урықәгәыӷуеит, сара сахьгылаз иагьааџьасшьеит, убриаҟараҵәҟьа ашәарҭа ҳҭа гылоума ҳәа. «Бышзахәо балҵ!» Усҟан сара сымҵааӡеит, «уара уабацо?», «узыццода?» «угәы иҭои?» ҳәа. Сара иараз-нак издырит уара уҩызцәа урыцны аԥсуа гвардиа ахьгылаз ахь шәышцоз, абџьар шәшашьҭалоз. «Са усцәымшәан!» – сҳәеит саргьы, сара сшаҟь-шаҟьо сықәхар сызхәыцра џьара ак иуԥырхагахар ҳәа сшәан. Уи акәхеит, удәылҟьеит уара, убас удәылҟьеит, ахәымпал иаҿҟьаз ахыц еиԥш... Саргьы иаразнак исымԥыхьашәаз маҭәақәак аашьыҭсхын, ҳуада ашә ацаԥха насыркын, сындәылҟьеит. Ҳгәылацәа иаразнак сдәылҵра иазԥшызшәа рыхқәа кылырҳәҳәан исыхәаԥшуан. Урҭ абжеиҳараҩык усгьы дара рмилаҭ ракәын, ирҳәомызт акәымзар, ирдыруазаарын Аԥсны рыр алалараны ишыҟаз. Уимоу, ашьҭахь излеилаҳкааз ала, дара рахьынтә ирацәаҩ ны урҭ иаауаз ашәҭқәа кны ир ԥылеит. Аха ҳара уи зегь абаадыруаз, уареи сареи ҳанеиднагала аҽны, урҭ убас игәыр ӷьазшәа, убас убри ахҭыс иазыԥшызшәа ҟарҵеит, уи ау

● 4 )	а и з га ●

хатәи агәырӷьара иаднагалаз уаргьы саргьы ҳауацәа иа-хьа уажәраанӡагьы ирҳәо изакәытә гәылацәа бзиақәоузеи ишәымаз ҳәа ауп. Урҭ иабардыруаз, ари аҩыза аус ҟалараны ишыҟаз, даргьы ныҳәак еиԥш ари ахҭыс ишазыԥшыз, аха ҳара ишаҳҿаччоз, ишҳахәмаруаз, рыԥсы ҳахҭнырҵошәа шыҟарҵоз...

...Уара уцеит, саргьы сдәылҵит, абзеираз, ҳазхара ҳзыҩ намԥшыц, ҳазхара иаҳзымбац ҳуада ҳәа сгәы сҭаҵәыуо. Из-банзар, уареи сареи ҳанеиднагала инаркны хә-мыз ааҵхьа ны уара уусурала ирымухит уи ауада. Иара убригь ҿык змаз акәын, аха уи убас ала аҟарҟы икылхны иҳарҭеит, макьа-наз иҳазхап, нас мышкызны аамҭа бзиак ҟалар, еиҵыҵрак ҟалар, ак шԥаҳақәнамгахари ҳҳәан, уи ҳазҳархеит...

...Сареи, даҽа сҩыза ӡӷабки ҳаигәныҩын, иаҳаулакгьы ақырҭцәа рыр Аҟәа иахаԥаанӡа ҳалҵит. Нас Гәдоуҭаҟа ҳҭаа цәа рахь ҳцеит, аха убрагь, уара ухы нықәҵан унеины уцәа зар, ҳаргьы ҳацәеит. Сан уажәы-уажәы исалҳәоз, бара баҵ кысгьы, бара бгәырҩа, быӷра иҭоу изеицәоуп ҳәа акәын. Убригь аԥшҩы леиԥш, илдыруазшәа акәын дышцәажәоз уа ра аҷкәын дышҳазнужьуаз. Иара уажәгьы уи ажәа сцәа сҭа нарӡыӡаауеит, избан уара дызҳазнужьуаз, избан, уара узи-хамгылаз абҵас, избан убри Анцәа узахибааран узыҟаз?.. Избан?.. Избан, уареи уара уҩызцәеи рыла изыргьежьтәхаз шьоук аԥараз, амалаз, ақьафаз ирҭииз ҳаԥсадгьыл?.. Избан, уи нас, шәара шәшьала изҿыхтәхаз?.. Избан, усҟан дареи, дара рыҷкәынцәеи зшәывамгылаз, шәара шәывагылара акәым, Аԥсны иалҵны изцахьааз? Избан, уареи уара уҩыз цәеи ақырҭқәа рыҩнаҵаҟақәа шәанрыҵаз, дара ишырҭа хыз изыҟаз, ирҭахыз зрымаз, изырфоз, изыржәуаз, шәара шәҩызцәа уаас изырымшьоз? Избан, ианыцәгьараха Аԥ садгьыл шәара изышәхаанхаз, дареи, дара рыҷкәынцәеи Аԥсны иалҵны изцаз?.. Нас, аибашьра анҵәамҭахь инеи уашәа анырба, Аԥсны еиқәхошәа анырба, ҳамҩа аанар тып ҳәа ҟәрышьқәакгьы раашьҭра изалагаз?.. Усҟан шәара шәангәаҟуаз, ишәфоз аншәымамыз, шәызлахысуаз аншәы мамыз, «иамуӡозар ишԥаҟаҳҵари, урҭгьы ҳрылаӡап» – ҳәа, шәара ирласны шәзырхашҭуаз...
● Анатоли Лагәлаа  )	5 ●


...Уцеит уара уҩызцәа урыцны, уи нахысгьы жәохәмш ухабар ҳаздырӡомызт. Ажәафымш рыҽны иҳаҳаит Ешыра-лбаа аарцә ала аҭабиақәа руакы ушҭатәаз, знык-ҩынтәгьы Гәымсҭа урны, уара уҳәашьала «хәыҷык угәы аԥсы аршьа-ны ушаахьаз...» Аха уи уара угәы еиқәнаҳәало иҟахызма, ариаҟара аамҭа уззыԥшыз ууада, уҩызцәа гәакьақәа, уқа лақь гәакьа – ишырҭахыз ишаҟь-шаҟьо ақырҭуа ир алан. Акызаҵәык уҩызцәеи уареи ишәзышьҭымхуаз, шәызхара абџьар ахьшәымамыз акәын. Шәмаҷрагьы усс ишәымамызт. Аҟәагь аамҭала иахьыншәыжьуаз шәхы иқәышәкрын, аб џьар шәамеигӡо ишәымазҭгьы. Убриак шәзышьҭыхуамызт уҩызцәагьы уаргьы, убриак хьаас ишәыман, шаҟантә шәа нааидтәалоз ишәҳәахьааз, џьоукы ҳзықәдыргәыӷуаз абџьар абаҟоу ҳәа?.. Иабаҟаз, Гал ианалала игылаз ҳар, ирымаз абџьаргьы даргьы тҟәаны иргеит, Агәыӡерагьы ргәы рҽан ӡамкәа ирыкәшеит, егьырҭ ахысга шәақьқәа, усгьы аи башьра иалагаанӡа зегьы ашәҟәы иҭааҩуеит, рномерқәа рнаҳҵоит, нас ишәызҳархынҳәуеит ҳәа қыҭацыԥхьаӡа ирылырххьан. Урҭ ирдыруан аибашьра шырԥеиԥшыз, уи азы акәын иҭарымҩыр ҟамлозшәа аибашьра аԥхьагьы аб џьар зшәылырххьаз. «Ҳара ҳтәқәа убри ианаамҭаз изазым хәыци?» – ҳәа угәы иалан уара. Усҟан ирылшоз маҷзар акә харын, усҟан амчра ахьыҟаз аиҳабыратә ҭыԥқәа маҷымкәа дара иркын. Бжьыла дара иргон, ҳара ҳтәқәа шиашазгьы ир хәаҽырц иалагон...

Уахык, ҳуазыруа-ҳагәжәажәо ҳаштәаз, уҩызцәа уцны аҩ ны уаакылсит. «Ирласны бысҭак ҳзыжәу?!» – уҳәеит уара, саб убжьы имаҳартә саҳәшьцәеи сареи ҳаанаскьоуԥхьан.
«Уи акрахҳарҵуама!» – саҳәшьеиҵыб иаразнак дын дәылҟьеит.

Уҩызцәеи уареи убас шәыццакны акрышәфеит, ана џьалбеит, ирфо рыхәда икыламхандаз ҳәа ҳшәыхәаԥшуан. Нас ҳаргьы иҳамаз ахәыҷы ааидаҳкылт иаразнак шәышцоз аадырын. Уара уандәылҵуаз унасыхәаԥшит, нас акы уҳәарц угәы ишҭаз сцәа иаанырын, ԥыҭрак снауцнаскьеит. Уара убас убжьы ныҵакны уцәажәеит, фымз рыла убриаҟара убжьы
● 6 )	а и з га ●

самышьцылахьазҭгьы, иуҳәоз сзеилымкааргьы ҟаларын. «Амцхә бымгәырҩан, иара иԥырхагоуп!..» Сара иаразнак сцәа иалашәеит иуҳәарц иуҭахыз, сагьааччеит мчыла угәы ааиқәысҳәаларц, усҟан исҭахыз акьажыҳәаҵәҟьа аҵәыуара акәын, аха ашҭа уҭыҵаанӡа исычҳаит. «Уицәымшәан! – сҳәеит сара, ииашаҵәҟьаны уҵәҩаншьап дшааигәахахьаз урдырны угәгьы аласырӷәӷәарц, – уигь уара уеиԥш шьҭахьҟа ихьаҵуа иакәхаӡом!»

«Дарԥысхароуп! – уеиҭаасҿаччеит маӡала, нас уааԥха шьан, ашырҳәа уаԥхьаҟа уҿыноухеит. Саргьы снаухьӡеит, ак шузымҳәоз, ак угәы ишҭаз, уи ушаҵаз ацара шуцәуадаҩыз сцәа иналашәан. – Ахьз бзиагь ибҭароуп!»

Убасҟан саргьы сааилыбзааит, ак сцәа иаалашәеит, ак сымбаӡакәа иаасҟәыԥсаазшәа збеит. Аха схы сымч аақә сырхан, сеиҭанауҿаԥшын, ҳашьҭахьҟа иааиуаз уҩызцәа ирмаҳартә, ус ҿаасҭит: «Избан сара изисҭо ихьӡ, иеициа ҳамҭо!» Уаргьы уеиҭаасҿаԥшит, иуҳәахьаз уара уакәӡамыз шәа изҳәаз, даеаӡәы иҳәазшәа уара уҿала. Аха нас аҭак уа ра иуҳәарц шухәҭаз, ишцәажәатәыз уаазхәыцзар акәхап, иумҳәан ҳәа ушьҭахь аӡә дуцрыхозшәа, аха уара мчыла ицәуҳәозшәа ҿаауҭит: «Уи бара базхәыц, аамҭа ибнарбо-ит...» Избан изуҳәаз аамҭа ибнарбоит ҳәа, избан уара хьӡык ухы изҭамшәацыз?.. Нас аҽнынтәарак сазхәыцуан уи сара, ашьҭахь, аибашьра анеилга, иҟалаша зегь аныҟала, усҟан ауп схаҿы ианааи. Издыруада уара ушҭахоз уцәа иалашәа хьазҭгьы, издыруада уара ухьӡ уҷкәын изынужьырц уҭа хызҭгьы... Издыруада уи ҳҳәацыԥхьаӡа уара уаҳгәалашәарц уҭахызҭгьы, издыруада... издыруада... уара убриаҟара хара ушыԥшуаз здыруадаз.

«Уара уани уаби рыҷкәын заҵә уоуп, нан, уара умце-ит ҳәа аӡәгьы гәыбӷан уиҭом...» – инаушьҭалҳәеит ҳгәыла ԥҳәыс ашҭа уанҭыҵуаз. Уара уи илҳәаз анаауаҳа, аҵәыршы уларҵазшәа ашырҳәа уааҳәит. Дхаҵазҭгьы изҳәоз, иҟаларын уиацәҳар, аха уи дшыԥҳәысыз, насгьы уабхәараа дшыргәылаз уаназхәыц, ҿаауҭит: «Ди, сара сзаҵәыуп, аха сыԥсадгьылгьы заҵәыуп!» Урҭ ажәақәа сара азныказ сааиҵадырӷәӷәеит,
● Анатоли Лагәлаа  )	7 ●


аха нас гәаныла убас суеигәырӷьеит, иуҳәаз убас саҟара сыцнаҵеит, уазымҵаан. Избанзар, уа игылан ҳгәылацәа рацәаҩны, еиҳаракгьы аҳәса, уара иуҳәоз уажәақәа сааҭ бжак ала ақыҭа ахи-аҵыхәеи иаахдырсуан. Насгьы, уара у-Очамчыратәын, мызкахь знык акәын уабхәа иҩны уаад-гылан уанцоз, ажәыларақәа зегьы урылахәын. Уи рдыруан дара, усҟан ақыҭаҳәсақәа, аибашьраҿ, ма аштабаҿ итәаз агенералцәеи амаиорцәеи раҟара рдыруан дара ртәала. Ҳар жәыларан ианыҟаз, излажәылоз, иарбан хырхарҭақәаз, шаҟа ҳаирплан ԥырраны иҟаз, шаҟа бомба карыжьуаз, икарыжь-ран иахьыҟаз аҭыԥ! Зны-зынла иамуӡар, Аҟәа абжа рыблыр ҟалап анырҳәоз, саргьы сышрылатәаз анааргәалашәалак, ани шәара шәыҩны аганахь егькарыжьӡом, уантә дара ақырҭцәагь хысӡом, рҳәахуан. «Ҳара ҳгәылацәа роуп зынӡа ашхқәа, – сҳәон саргьы сеицрашәаны, ҿыц иҳауз ҳуадагьы шрыцҳасшьозгьы, сызхара ишысзымбацызгьы, убригь акы ақәҳаит ҳәа хьаас исымамызт дара агозҭгьы, – урҭ сара Аҟәа саналҵуаз ахышә рыхқәа кылырҳәҳәан еиҿахәыҭ-хәыҭуа ирҳәоз шәасҳәап: «Рқыҭақәа рахь еиҭа цатәыс ироуит, уахь еиҳа ирнаалоит дара!» «Аџьма ахра иаҿазар ауп ҳәа, арха икылугар – тәҩала аисра иалагоит, инибарҵәоит!» «Шықәс қәак ара иахьыҟазгьы дара рзы игастрольтә мышқәоуп, рыԥсҭазаараҿ убриакгьы лахьынҵа бзиан Анцәа ириҭеит!»

«Унан, анышә рҿарыԥсааит! – ҳгәылаҳәсақәа руаӡәк дныҩныҵәааит,– бара баб иаркы-иаркы ирцә ҳәа Аҟәа да-налаз, амаҵура дуқәа анимаз, дара Жәыргьыҭ џьара аҽага иахон, абаҳа ркын!» «Ааи, ааи, усҟан Аԥсныҟа излаауаз рыҽқәа руацҵәҟьақәагьы ара рыфҩы ҳаладырчуеит ҳәа, аԥсуаа шгәамҵуаз рдыруан азы, иразқәынҵан рыҩныҟақәа рахь иргон!» – «Ацгәы аныхҵәа алыӷәра иқәлеит, ҳара ҳтә қәа ирхарақәоугьы рацәоуп, ԥарак ддырбацыԥхьаӡа – иаа-скьо, ԥарак ддырбацыԥхьаӡа – шьҭахьла еиҭаԥо, аԥсуаа аб жеиҳараҩык ашьха-қыҭақәа рахь ҳакҿарцалан, иреиӷьыз аҭыԥқәа дара иркит!»

«Уи зегь аамҭалоуп, – лҳәеит ани Гәдоуҭатәи ҳгьенералцәа зны-зынла рырратә стратегиа амаӡақәа раҟара здыруашәа
● 8 )	а и з га ●

ицәажәоз ҳгәылаԥҳәысгьы, – ианаауаз аԥша иаанагазар, ианцо аурҭ иаман ицоит!..» «Бҿы изҳәо хьыла иҭәышан!» – даҽаӡәгьы убриаҟара дгәырӷьан дышьҭыԥон, лҟәардә лыҵ ҟьар, лыбӷа ԥҵәар ҳәа сшәаны лӡара снамҵасуан!..

...Уара уи нахыс даҽа мызкгьы ухабар ҳамбаӡеит. Ҳгәы лацәа мчыбжь-мчыбжьыла еимырдон аҭабиа иахьҭатәаз, уара иуҭахыҵәҟьаз наҟ уабраа рахь, Очамчыраҟа аԥырра акәын, аха, авертолиот угәы уҽанӡамкәа ҩынтә-хынтә иуцә цахьан, зны абџьар мацара ргар акәын, зны афатә, зны абыл тәы. Нас угәы уахаԥжәан, зегь акоуп Аҟәа салсны саб иҩны снеиуеит уҳәеит! Сара саныхәыҷыз аахыс сзеиԥхыӡуаз сы қалақь ҳаӷацәа ирымпыҵакнаҵ сԥаҵагьы ссом уҳәон...

Уԥаҵа анысҳәа, иаасгәалашәеит раԥхьа ҳшеибадырыз. Сара аԥаҵасарҭаҿ сҩыза ӡӷабк аус луан. Уаргьы уҩызаки уареи уа шәныҵалеит шәыццакы-ццакуа.

– Смышәхәы амысхыр сҭахуп! – уҳәеит, ҳара ҳахьтәаз ахь ухы рханы.

– Нас икаҳмырффои! – ани сҩыза лыбыз усгьы ахәы агон.

– Амала убас сыԥшӡахароуп, ибыватәоу аӡӷаб, абри дыз усҭада ҳәа дҵаартә!

– Уи уҩналаанӡагьы угәалҭан дҵаахьан, аха са дсызды-руам сҳәеит!

– Ашьа ҭашәааит! – сҳәеит сҩыза дынҭысбӷаҷаан. – Иа гьанбеиқәбыршәо ибҳәақәо зегьы!

– Ус акәзар ҳамбари, – уҳәеит уара са сахь уааԥшны, уа гьаасҿаччан, – сыхцәы ҳаибанардыруазар, схы ҳаибанар гаргьы ҟалоит!..

Ииашаҵәҟьан, уи нахыс мызкгьы мҵит, сахьнеилак уара угылан, акино аҿы ҳнеир – уара уаацәырҟьон! Нас ҳашь цылеит, зны-зынла уанааҳамбалакгьы, ари иахьа имшшьа-разар ҟалап, ицәыбжьахеит ҳҳәон! Ажәакала, настәи зегьы ԥхыӡын, ԥхыӡ хаан, аибашьра мыжда ҳцәырҳаны ҳалнахит акәымзар...

...Ус-ус, иааит иаргьы, март еиқәаҵәа... Сара уи амза шаҟа бзиа избоз, сара уи амза шаҟа сгәыӷрақәа адҳәалааз...
● Анатоли Лагәлаа  )	9 ●


Убри ажәылара аԥхьа уахык заҵәык уҩызцәеи уареи шәеи ҭаакыдгылеит. Хыма-ԥсыма шәышгылаз мацара хԥа-хԥа фырџьан жәжәит, шәҟарҟы ишкылахоз мацара мчыла ҿаҵақәак шәфеит. Уҩызцәагьы уара иуеиԥшҵәҟьан шәа хьеибаԥшааз сыздыруам аха, шәара Ешыра шәаадшәар, уа хык аҩны шәаангылар, атәыла бгарашәа, ҳаӷеимшхара, ҳа ӷацәа арахь ихыҵрашәа... Мамзаргь, шәара шәыда аԥсуаа Аҟәа иалалар ҳәа шәшәон. «Знык Аҟәа ҳшьапы ҳзаларгылар,

– уҳәалон уара, – сшыршьуа здыруазаргьы, шьаҿак шьҭахьҟа иҟасҵом. Санрыцҳахо, Аҟәа сшьапы алагылаанӡа сыршьыр ауп...»

...Усҟан амшгьы аҳәҳәыҳәа иҵәыуон. Амшгьы иадыруа-зар акәхарын шәара ишәԥеиԥшхоз, амшгьы иадыруазар акәхарын урҭ март мза аҩ-мшык шәара ишышәтәымыз...

...Шәырит шәара Гәымсҭа. Зхәыжәцәа ргылан, шәацә тәымуааушәа шәзыргәаҟуаз Гәымсҭа... Иеиқәхаз уҩызцәа изларҳәо ала, зшьа жәуз рацәаҩуп аамҭақәак рыла. Аха нас, уара ууаҭәа ашшара иаахеит ахы. Зегьакоуп уҽкамыжькәа аҵла уҽавакны еиҭа ахысра ушаҿыз, егьи ушьапгьы хна жәеит ахы. Укаҳаит, уанкаҳагьы ушкажьыз ԥыҭҩык рырхра уахьӡеит, уҩызцәа ахьаҵха руҭеит. Ашьҭахь, угранат ушашь ҭаз, саӷацәагь ԥызжәоит, саргьы сыҽԥызжәоит ҳәа, уркит дара алақәа. Уи нахыс ҩы-мыш уԥсы ҭан. Нас иҟалақәаз зегьы ҳаиҳәеит ҳара аерман ҷкәын, уи аҿаасҭара зыла иа-боз. Уара аҳәҳәара уаҿын: «Шәымшқәа ԥхьаӡоуп, Аҟәа шәаларбылуеит!» ҳәа. Дара ухагылан иуқәыжьцәон, рҭаҭын цыблаахқәа уқәрыԥсон, ухәра аџьыкахыш аҿарыԥсон... Нас, избо зегьы ацәҳаршәоит ҳәа, Ачадаратәи узлахалоз амҩапа аҟны аԥсцәа хәхәаӡа ҩынҩеижәаҩык рҟынӡа еиваҵаны ишьҭарҵеит. Абарҭ рлахьынҵа рлахьынҵахоит дарбанзаа-лакгьы ҳара иаҳҿагыло ҳәа. Шәара зыԥсы ҭазгьы егьи агана-хьала шәышьҭарҵазаап. Уаҟа иҟан шәара аԥсацәа шәеиԥш аурысцәагьы, аказакцәагьы, ачеченцәа, ҳаԥсадгьылгьы, ҳар гьы, ҳлахьынҵа бзиа иазықәԥоз ҳашьцәа зегьы. Рызегь аӡәа ӡәала автоматқәа рҿакны иразҵаауазаарын: «Шәара иарбан дгьылу шәзықәгылоу?» – ҳәа. Рызегь ирҳәоз – Аԥсны ауп ҳа
● 10 )	а и з га ●

хьыҟоу, аԥсуа итәылоуп ҳхы зқәаҳҵо ҳәа акәзаарын... Уик зынӡа еиланагаӡазаап дара. Уара инаухагылазаап аҵыхәтәан, ари усгьы дшьабаны дыԥсуеит, уеиқәҳархоит ҳәа иаҳҳәар, сахьгылоу Қырҭтәыла ауп ҳәа шԥеимҳәари ҳәа. «Уара уз қәыжьу зыдгьылда?!» – ҳәа дуазҵаазаап дара иреиҳабыз аӡәы, шьапԥынҵалагь ухы хәыҷык иаашьҭихзаап. «Сара сыд-гьыл сықәиоуп, сыдгьыл бымбылуп сара сзы, аха уара узы џьаҳанымхоит, ари аҭыԥ» уҳәазаап. Уи акәхеит, иара иараз-нак ухы ашырҳәа ишьапы анааҵих, акаҭран инықәқшазаап, ашьагьы аҽырҳәа иаауҿҟьазаап. Уи азмырхакәа, убраҵәҟьа дулгарц иавтомат нхаиршалеит, аха, ишьҭахь игылаз аӡәы, уи ԥсра бзиацәоуп, даҽа ԥыҭрак дгәаҟлааит ари иҩыза иҳәазаап. Нас, зыԥсы ҭазгьы, иԥсхьазгьы зегьы амашьына дуқәа шәыршәны ақыдуахәақәа реиԥш шәларықәрыжьын, тракторла аԥсцәа зегьы рзы адгьыл ажра иахьаҿыз хыхь шәхаргалеит. Уаҟа хәба-хәба метра аҵаулара аҭан, шәҩык инареиҳаны шәахьыржшаз аҭыԥ ҟарҵахьан. Раԥхьа иԥсхьаз ԥыҭҩык ҭарыжьит, нас реиҳа амца зыцраз, ҳаԥсадгьылаҿ ҳаҟоуп ҳәа зҳәоз, зынџьырла рнапқәа ҿаҳәаны, рыԥсы шҭаз инхықәыргылан ақшацәа бзиақәа ҳәа иалхны ирымаз, иш-рылшоз иӷәӷәаны втомат-шьхәала ианрыслак, рыхәдақәа хыжәжәаны иҭарыжьуан. Нас хәыҷы-хәыҷла трақторла анышә рықәрыԥсон, убрагь иаразнак иԥсыр рҭахӡамызт, игәаҟлар рҭахын. Урҭ нышәла ианаахырҩалак, иԥсхьаз даҽа ԥыҭҩык ҭарыжьуан, урҭ рышьҭахь зыԥсы ҭаз рнапқәа ҿаҳәаны, шәылақәа шааԥшуаз, шәнапқәа хыжәжәаны шәҭа рыжьуан. Уара уҿы ианнеи, ахықә унықәдыргылан: «Алада Ԥсынтәылоуп, арахь Қырҭтәылоуп, руа иалухуеи?!» – ҳәа иуазҵааит. «Аладагь аҩадагь Ԥсынтәылоуп, са сыдгьыл ауп, џьанаҭуп, џьаҳаным ицаран иҟоу шәара шәоуп, арахь ԥсыжырҭа шәаӡом!» – уҳәеит. Уи акәхеит, унапқәа ааҿар ҳәан, ахықә унҭарҵеит. Ҵаҟа уахьҭаҳазгьы угәы алада иу-мырхазаап уара, иуулакгьы уааҳәызаап, ажәҩан уаҵаԥшуа уқәиазаап... Анҭ алахшақәа руаӡәк абри зегь акоуп ажәҩан даҳцәаҵаԥшуеит иҳәан, атрақтор иақәтәаз иаразнак адҵа ииҭазаап анышә иқәыԥса ҳәа. Уи иарҳәоз ҟаиҵон, иараз-нак анышә науҿаиԥсеит... Аҵыхәтәан, ажәҩангьы урцәа
● Анатоли Лагәлаа  )	11 ●


ҵаԥшыр ҳәа ишәон, убриаҟара ҳадгьыли ҳажәҩани шәыр хырбаауан урҭ... Шәызегь адгьыл шәықәыԥсан ианаалга, ауриа дарҵәыуартә, шәахьжыз адгьыл аӷызыӷызбжьы ыҵҩ уан рҳәеит... Уи аҩыза аҿаасҭара, уи аҩыза агыгшәыгра, ҳадгьыл иахҭнамгац егьыҟам аха, уи аҭоурыхаҿ, иаарша-зар аахыс иагәалашәаӡом... Нас, убри аҩыза, ҟазҵази, ма убри аҩыза ҟазҵаз рашьцәеи раҳәшьцәеи ааган Аҟәа, ани уара узҿыԥсаауаз, уара ухы зқәуҵаз Аҟәа, ухьӡ зху ууадаҿ, уҷкәыни сареи ҳахьынхо, излаҳавандырхари?..

... Алхас уара упатреҭқәа рылоуп узлеидыруа... Саб, иҳәоит, альбом дахәаԥшуа дышнеиуа инацәа науқәкны. Уар-гьы упатреҭқәа рҿы зехьынџьара уччоит, уҷкәын мышкыз-ны уара ушыҟам иумырдырырц, далаужьаларц уҭахызшәа уччаԥшь... Ухьӡ ааиҳәар, уаацәырҵрашәа...

... Есышьыжь ахәҷбаҳчахь ҳаиццоит, есыхәылбыҽха хаи-цаауеит. Зны-зынла забацәа зцу, ма машьынала зхәыҷқәа назго абацәа илаԥш рыдхалоит... Нас сара цәажәарыла да-хызгоит, ддухар уи аҩыза амашьына саргьы ишизаасхәо, ихәыҷқәа иман ахәыҷбаҳчахь дшаало, нас ашколахь ишигало, нас амшынахь, нас ақыҭахь. Сара убас уи иацәажәашьа сҵеит, иареи сареи ҳанеицу, уара уҟамзаара анааигәалашәалак, уи агәырҩа ақәаршҩеиԥш «дарбааӡаанӡа» ирласны дацәыз гоит... Макьана дацәгалатәуп, нас, нас иара ихалагь да-лашьцылоит, уҟамзаара иаҳагьы игәы иҽанҵо, дырҟәышхо ицзаауеит... Игу рацәоуп, ҳҩыџьагь иҳагу рацәоуп, аха зегь зықәҳажьуа ҳаӷацәа роуп... дара абас ҳзырымузҭгьы, дара абас ҳзырымузҭгьы... Насгьы ҳара дара рмал ҳакьымсӡеит, ҳара, уҷкәыни сареи. Ани уара хаԥыцла иугаз ууада хәыҷы ҳаҩноуп, уи иаҳа уцәа ахаҳкаауеит, уара уҳавагылоушәа аабоит... Абжеиҳан, ашәгьы аартны ҳтәоит, издыруада, из-дыруада, ма уара... ма уҩызак, ма уара узы иаҳзымдыруа ажәабыжьк ҳзаазгаша аӡәы... Уараҵәҟьа ушааҩнамшылаша шаадыруагьы, ус Анцәа иаҳгәаирԥхоит, ус ашәахь ҳалаԥш кыдуп... Ус ҳалаԥш анкыдхалацәо, уӡбахә ҳазҳәо аӡә даны-мааиуа ыҟаӡам, уи ииҳәаз, уи иҟаиҵаз, уи дышхысыз... Ал-хас убас урҭ ажәабжьқәа илымҳа кыдҵан дырзыӡырҩуеит, уахынла ҳанышьҭалоугьы, урҭ дышрызхәыцуа дмыцәо
● 12 )	а и з га ●

аҟыӡа, ԥхыӡла дара реиҭаҳәара далагоит. Ариабжьарак уб риаҟара лакәқәа сизрыԥхьахьеит, зегь акоуп, зегь акоуп, ԥхыӡла уара иузкны уҩызцәа ирҳәахьо роуп иеиҭеиҳәо...

...Алхас... иудыруаз, ҳара ҳхы ларҟәны ҳныҟәаӡом... Ҳа ра, ухьӡ зыхьӡаҳҵаз уҷкәыни сареи иаадыруеит уара Аԥсны ухы шақәуҵаз, ҳара иагьа ҳагзаргь, уара иухьчоз ҳамоуп...
иҟаҳҵари, иахьа уҷкәынгьы дзаҵәыуп, уаргьы узаҵәымзи, аха уԥсадгьыл ушзаҵәыз амырдырӡакәа иухьчеит. Уи на соуп, уанагәыҵанаҳәҳәа ауп ианадыр ушзаҵәыз... уагьыш заҵәымыз... Уара ушьаҭа, ударакәац арахь инхеит, уԥсадгьыл ахьчара еиҭаҭаххар, зегь раԥхьа иара дгылартә дсааӡоит. Избанзар, иԥсадгьыл ауп изаҵәыу, иареи, иара иҩызцәеи заҵәны ахаангьы иҟалаӡом... Алхас... ус акәын ушхәыцуаз уара… Алхас... Ус ауп ҳашхәыцуа ҳаргьы... Узықәгәыӷуа арахь инужьыз... Есышьыжь ахәыҷбаҳчахь ҳанцо, уҩызцәеи уареи шәахьжу апарк ҳанаҩсуа, иумбаӡои ҳхы шьҭыхны ҳашцо... Ааи, зхы лазырҟәыша аӡәгьы дуҭнымхаӡеит уара, ҳхы шьҭаҳхырц азоуп уара ҳаԥхьа угылан Аҟәа узалалаз...

Уи бзиан иаадыруеит ҳара, Алхас, уҷкәынгьы саргьы. Уи бзиан ирдыруеит Алхас, уи аҩыза лахьынҵас изауз зегьы. Уаргьы узаҵәымызт, уҷкәынгьы дзаҵәым, уԥсадгьылгьы заҵәым... Азаҵә, зхала атәым дгьыл ианхалаз иоуп... Ус акәымзар, уаҵә ашьыжь ҳаниасуа иубап, ҳара ҳхы шьҭыхуп, ҳара ҳалахь еиқәӡам, ҳара ҳтәы – уԥсадгьыл азы иухәҭаз зегьы ҟауҵеит. Ааи, ааи, ҳалахь еиқәӡам, уара есышьыжь ҳаниасуа ҳумбои, Алхас?..



А Ҳ АҬ Г Ә Ы Н Қ ӘА Р Ы РҲ Ә Ҩ Ц ӘА

Уи ақыҭа дырҳәхьан, ихдырҵәахьан, иаланхоз аԥсуаа ԥыҭҩык, уа иалар-былхьан, ԥыҭҩык зыԥсы згаз ашьха қыҭа кҿахақәа рахь ица-

хьан, ԥыҭҩык, усгьы абџьар зкыртә иҟаз, уахынла-ҽынла ицәырҵуан амҩахь. Ақырҭуа гвардееццәа аҟанҷ ицәыр
● Анатоли Лагәлаа  )	13 ●


кәыкәыз амжәабӷь еиԥш, ақыҭа ариаҟара иандырҳәы, дара акгьы анырзаанымха, шьҭа иҟарҵооз, даҽа қыҭак игәаӷьны изалаломызт, уахь аԥсуаа аҭабиақәа жны иҭатәан. Урҭ уб риаҟара ирзынхаз рқыҭақәа рнапқәа рыларԥсны иркын, рҭабиақәа унарҭалан аӡәаӡәала ишьны иҭумгозар, шьҭахь ҟа ихьаҵуаз ракәӡамызт. Шьҭа ишԥаҟарҵоз агвардеец цәа, Жәыргьыҭынтәи, Қәҭешьынтәи, Қарҭынтәи иахан иа-наа, џьара ԥгалак роур акәын, акәымзар, мала-ца, мала-аа ҳәа ихынҳәуан. Ганкахьала, ус ахынҳәрагь разҟын шьоук рзыҳәан, акәымзар, ара ианыршьлак, ирхынҳәны Қырҭ тәылаҟа ирымгозгьы рацәаҩӡан, амшын иаларыжьуан дара ртәқәа. Уахь инаргар, нас ирылаҩыр ҳәа ишәон, ҳаҷ кәынцәа шьны аттаҳәа раагара иаҿуп, иаанхазгьы иабы кәу иахьыҳашьҭуа ҳәа. Амшын иарҭаз рхабар усгьы уаҩы издырӡомызт, рҭаацәа, хаҵарыла аибашьра иаҿуп шәыҷ кәынцәа ҳәа рарҳәон, уимоу, ргәы аладырӷәӷәаларц Аҟәа иреиӷьу аԥсуаа рҩнқәеи руадақәеи рыхьыӡқәа ҿаҿаӡа ир-нуп, рмалгьы уаҩы даламкьысыртә уаҟа аизгара иаҿуп рҳәон. Урҭ рабацәагь аигәырӷьозар акәхарын, Бериа инапы зиркхьаз аус наӡеит ҳала ишабоз ҳәа. Усҟан дара раҩысҭаа хыхь дықәтәан дырхыччон, арахь дара рхаҭақәа убриаҟара иаҩысҭааушәа рбон, атәым аҩысҭаа дырхыччоит ҳәа ахаан-гьы ргәы иҭашәомызт...

Ажәакала, уажәтәи агвардееццәа ақыҭа цәҳәы иалахеит. Џьара ак рыӡбар акәын, акыр зладырҳашаз, мышкы зны
рнапы ыркало рыҩныҟақәа ихнымҳәырц.

Руаӡәк, уи иаҳа дҟәышзар акәхарын, дҟәышымзаргь дгызмалын, насгьы иара цәгьала дагьшәаҩын, хәҩык-фҩык еидикылеит, иаҳа зыбаҩ иацәымаашьоз, ианаҭаххоз, уахын-лагь аус зушаз. Уи диԥшааит агыруак, уи аԥсуа қыҭа авара иҟаз, Ахалдаба инхоз аӡәы, ари ақыҭа иаланхоз аԥсуаа бзиан издыруаз. Ибзиан ахьӡми, уажә ари аибашьра иалагеижьҭеи иԥсхьази, иқәҵны ицази ракәым, уаанӡа еихбаала инхоз, змалгьы ԥыҭк наҟ изыцҭарҵаз. Аԥсы усгьы даныржуаз ихь тәы сааҭ, ихьтәы мацәаз, ма дыԥҳәысзар – лыхьтәы лым ҳарыҩқәа, лыхьтәы хәдахаҵа дахырбааӡомызт. Ус иҟаз аны
● 14 )	а и з га ●

шәынҭрақәа ара имаҷӡамызт, аха уи азы урҭ мҩашьо изды руаз агыруа данырыԥшаа, даргьы хәҩык аныҟала, ҽынла ақыҭа аԥсуа ишьапы аламгыларц ирыхьчошәа ҟарҵон, уа хынла русахь иныҵашәа ицон.

Уахык, реиҳа ахысрақәа анааиқәтәа, иалагеит рус. Аԥ сыбаҩқәа ирмеигӡакәа ломла, баҳала иҵырхуан, ироуазгьы макьаназ ииашан иеиҩшо иааиуан.

– Ари џьанаҭ дыҟаҵәҟьан! – иԥаҵақәа агәам рылатата аӡә ихыбаҩ ааҵихит ақырҭуа гвардееццәа руаӡәк. – Има цәаз, ихәдахаҵа, ихьтәы сааҭ. Џьара акы аарзынимыжьит иҭаацәа!

– Ишнимыжьыз ауп, – иҩызцәа инархыкны аӡәы иаҳар ҳәа дшәаны дыччашәа ҿааиҭит Ахалдабатәи агыруа, – акәымзар, урҭ иҭины шьҭа автоматқәа аархәахьазарын!

– Аиашаҵәҟьа уҳәеит! – ани зԥаҵа агәам алататаз ина-пы ҟьашьқәа иеиқәа инахьишьын, аԥсыбаҩ ааимирттеит, – дасу абри ахаҵа иеиԥш дара рыхьқәа наҟ иргозҭгьы, аԥсуаа акрырзыҟаҵаран иҟахызма?!

– Гәы мыждақәак рызҭоуп, урҭ автомат аҵкысгьы иеи цәоуп, шәара рықәӡам, – ани знык ахы зӡывасхьаз Қәҭешь тәи агыруа, дахьцәажәозгьы аԥсуаа дышрыцәцаз анааи гәалашәа, дааилыбзааит. – Савтоматгьы касыжьит, ааҵәак азна сџьаԥҳангьы џьара исхьыҩрны илеит. Амала исаахаз ахы сжьышә акәымкәа, суаҭәа абаҩ илақәшәазҭгьы, иахьа ас абаҳа кны сызшәыдгыломызт.

– Ацәажәарагь бзиоуп, аха шәаанаԥшы-ааԥшла, аԥсуаа абжьасқәа ирҩызцәоуп, абна иахьылҟьо уздырӡом...
Азныказ зегьы еиқәлымҳаха иааӡырҩит, рбаҳақәагь нышь ҭарҵан равтоматқәа аашьҭырхит. Аха уаҳа изыцәшәашаз шьҭыбжьы анырмаҳа, еиҭах дара рыда ԥсы зхоу изымгәа ӷьышаз аус ҟьашь иналагеит.

– Ари еимаа ҿыцқәакгьы ишьан, аха дрылгахьазаап!
– Ееи џьымхеит, ари аратәи аколнхара деиҳабын, ныр цәыҟа дцеит ҳәа аныҳәара даҟәыҵуазма?!
– Даҽа ԥыҭрак аԥхьа ҳихьӡазҭгьы иеимаақәагьы ҳахәон, Иосилиани иҿаԥхьа ицыр-цыруа исышьаҵан сышгылаз

убарын!

Анатоли Лагәлаа  ) 15 ●

– Иеихашәк! – иҳәеит урҭ рҟынтәи есымша згәы зҽаныз, есымша згәы адаӷь аӡмах ишҭымԥара иҭыԥоз агвардеец. – Ҳара ҳқьырсианцәоуп, ма абри аҩыза аус ҳанаҿу анцәагьы игәы даҳмыргалап!

– Уеилагама?! – зылақәа аарла зхы-зҿы еимассы амаҭқәа икылырҵәахьоу адгьыл еиԥш икылыҳәҳәоз агвардеец уи днеиҿаԥшит, – ҳара фҩык ҳаҟоуп, ара Анцәа ихәҭаз ҳәа егь ҳазныжьӡом!..

Ани ашәаҩ ида зегьы ааибарччар рҭаххеит, урҭ изхагы-лаз абаҩқәа рыфыҩгьы усс ирымамызт, аха нас рыччабжь рызнымкылар, аӡәы иаҳаны, иреиӷьу ақырҭуа гвардееццәа ҳәа шәызхәаԥшуа, аԥсуаа зегьы шьны иалгахьоушәа, аны шәынҭрақәа рҿы ҵыԥх иԥсыз рхьымаҭәа иашьҭан ҳәа ирыларҵон азы. Ар рҿы ицәырыргоз рыламыс рцәыҟьашьыр ҳәа ишәеит... Уи аламыс иахьынӡауаз адәахьала иеиқәыр хатәын, избанзар, уи Қырҭтәылатәи ар зегьы рзы иуашәшәы рахон, шәыта еиқәаҵәан ианхалон. Ус ҟалар шалшоз зны-зынла акәын рхаҽы амацәыс еимҟьареиԥш ианаацәырҵуаз, абжьааԥны амалырҳареи аԥсыцәгьареи анаҟә еиԥш ижәа гәаны иаман уи ацәырҵырҭа...

– Ари иԥсы ҭазаргь уаҳа ҳазицәгомызт! – ибаҩқәа наҟ аҳаҭгәын инҭарԥсан, анышә аимаԥсара иналагеит.
– Абри еиԥш зегь беиазҭгьы, аԥсуаа абзақәа ирылакьы-суадаз, рыԥсцәеи ҳареи ҳаиурыжьыр, мызкала ҳааилгон!..
Еиҭах инеиҿаԥшы-ааиҿаԥшит, еиҭах ишқьырсианцәаз, анцәа игәы иамыхәоз шыҟарҵоз, аӡәы игәалашәазар ҟа лап, аха иаразнак уи ааирҭа анаҟә хьшәашәа еиқәаҵәаӡа инахатәеит. Урҭ ирдыруан шаҟа ирласны рхы иахәаз, шаҟа рус ҵкьыҵкьарымшьаз, шаҟа рыцҳашьара ҟарымҵаз, шаҟа руаҩра инахан наҟ идыргылаз аҟара, убри аҟара рус ман шәалахон – еидыркылаз аашьҭыхны реиҳабы иҿы инеиу-ан, нас ахәцәа зықәҵаны иргоз авагон даргьы хәцәоушәа инарылаҵан, ршьапқәа, рыхқәа бинт шкәакәала иааҿа ҳәаны, ари нахыс еибашьыртә излаҟам ала кьаадқәак на рыцҵан, еес, узцозаргь уцала. Нас Қырҭтәыла ианнеилак, рдиван татақәа ирықәтәаны, Аԥсны ицоз аибашьра теле



визорла иахәаԥшлон.

● 16 )	а и з га ●

– Анатәи «анхаҩы» дбеиахару?! – Елгәыџьа днеиҿаԥшит анҭ агвардееццәа реиҳабы. Елгәыџьагьы урҭ аҳаҭгәынқәа зегьы иҩнеиԥш дрыҩналахьоушәа-дрыҩныҵхьоушәа, дасу имоу-ихӡу идыруан. Убриаӡәк даныржуаз дақәымшәеит, усҟан Гыртәылаҟа уск иман, уахь дцан дыҟан, аха исыздырӡом иҳәар, ари иара ихазы иҵәахырц, ҳаламкьысырц иҭахуп, нас ҳара ҳанцалак маӡала даан ижуеит ҳәа рҳәар ҳәа дшәон, уи дыцәгьаӡам ҳәа аанарго ихы ааирҵысит.
– Арахь даныҟаз дмалуаҩызҭгьы, уахьгьы инапы ырка-ло дышԥарышьҭрыз! – ани зԥаҵақәа агәам рылатата иҟаз инапы ҟьашьқәа рыла илақәа ааҭирыцқьааит. Нас, иҩоу акәабашьиа ахәҵәеиԥш иҿҟьар ҳәа дшәошәа, иԥынҵа ина цәақәа инарбжьакны, ԥшьаала иааиԥссеит. – Амала, сара шьҭа ахьтәы сааҭ анызба, са истәуп. Сара сџьабаа злеиҳау ала, сыхәҭаагь еиҳазар ауп. Шәара аԥсуаа ԥсны ианшәоугьы, рыбаҩқәа рыртытра маҷк шәацәшәоит, ибзан ҳааигәа игы лазҭгьы заҵа шәақьхысымҭак рааигәа шәымнеирыз!..
– Уи сара знык сахыԥахьеит!.. – ани зышьҭахь ахы зӡы васхьаз агыруа, ихьхьаз шихьыз анааигәалашәа, ихәра еи ҭах иаабыз-бызызшәа ибеит. – Шәара уи аҩыза Анцәа ишә ҟәырхуп!

– Убри иӡбахә абра иумҳәан! – ани реиҳа зыԥсы цәгьаз ибаҳа ахәы аныԥҵәа, ацгәеиԥш анышә напыла абӷьаҭра даҿын. – Уи ари аҩыза аусқәа рҿы есымша уирҟәышларц далагоит. Саб гәышьа убри дизымӡырҩуазҭгьы, сара шьҭа сҭәы-сыԥха Гыртәыла сабжан сыҟазаарын!..

– Абар, ассир! – ахаҵа игәы иқәыз ихәдахаҵа, ихьтәы сааҭ, анышәи иареи шеилашьыхаазгьы, ицыр-цыруа иааҭигеит. – Ари ахьтәы сааҭ аӡәгьы исызшәыҭом!..

– Уԥсы иамаз! – иааиҿыҵҟьеит руаӡәк, аха нас уи убас ахьиамхаҳәаз убриаҟара дшәеит, егьи иавтомат ахьышьҭаз дназыԥшит, ахала ахы иқәкны иҭҟьар ҳәа дшәошәа!..

– Абыржә абра ҳгыламызҭгьы, иахьаҳәоз ҭаԥысххаауан!

– уи убас диҿаԥшит, Қырҭтәыла зегьы азы ишәарҭоу акы иҳәаны, ашьра иқәиҵауоу-иқәимҵауоу аӡбара даҿушәа. – Уԥсы цәгьамхан, акәымзар, арҭ зыбаҩқәа ҳартатуа рыва-
● Анатоли Лагәлаа  )	17 ●


ра аҭыԥқәа ыҟоуп. Аха арҭ акака рыцуп, уара мышкызны аӡәы уҵихырц иҭаххаргьы, иагьа уԥсаҭа ицәҳап, Жәыргьыҭ ирӡахыз ур-маҭәажә ада егьуҭнымхаӡо!..

«Уара Қарҭ иузырӡахыз еиҳа еиӷьушәа!» – иҳәеит гәаныла егьи агвардеец, аха гәаныла иахьиамхаҳәазгьы иҵидыраар ҳәа дшәошәа ҿыцха дыԥшуа дгылан.

– Макьана ашара ԥыҭк агуп, – урҭ реиҳабы иблақәа еиҭах анышәынҭрақәа инархигеит. Дара анышәынҭрақәагьы ацәа лашәара бааԥс змоу ауаҩы иеиԥш, мза шәахәацк аныҟамыз, еҵәаџьаа рхабар зынӡак ианумбоз, аиҭаԥсра, аиҭартытра шрықәшәоз рдыруазшәа акәын ишыҟаз...
– Абриаҟара џьабаа анаҳба, – агвардееццәа реиҳабы, ара тәи урҭ рымҩаԥгаҩы Елгәыџьа днеизԥшит, илақәагь, ани анышәынҭрақәа ргәы злакылижәо алом еиԥш, инаилаиқ шеит, – иҵегь амал ахьамоу «шахҭа» ҿыцк ааҳартыроуп. Акәымзар ҳазҿыз, уажә ҳара ҳашьҭахь шьоукы ирбашт, ҳара ҳаҵкыс иеиӷьу дара акы ианақәшәалак, ҭабуп ҳәа ҳазуам ҳәар ҟалап. Ҳара Аԥсныҟа ҳзааз шәара аратәи ақырҭцәа шәеиқәҳархаразы ауп. Ус анакәха, ҳаргьы абзацәа ртәы ҳма ӡазаргьы, ма аԥсцәа ртәы ҳаӡароуп. Елгәыџьа, еилумкааи исҳәаз бзианы!

– Елгәыџьа, «уҳаԥшьақәа» иреиӷьу акы унапы ақәк, иреиӷьу!

– Ааи, ааи, урҭ аныҵарҵоз уаргьы урхагылан, иаҳа угәы зызҭоу акы ыҟамкәа иҟам!

Баша ԥынҵала анышә ҳаумыржын, зегь иҳазхаша ахьы ҟоу ҳақәыршәа!

Елгәыџьа ибон шьҭа арҭ рыԥсы шымҭәуаз ус баша. Уи идыруан урҭ аԥсуа нышәынҭрақәа рнаҩыс дышжыз даҽа гыруакгьы. Уигь зны наҟ Жәыргьыҭынтәи иааз дреиуан, аха Ахалдаба ақыҭа аколнхара аиҳабы ихаҭыԥуаҩыс дыҟанаҵ, убриаҟара ифеит, убриаҟара игеит, даныржуазгьы, урҭ аныԥ слак Гыртәылаҟа иргалон аха, ари ара Аԥсны иԥсы акалашәа иқәын, акалашәа бзиа ибон рҳәан, Аӡҩыбжьаа шәыдгьыл ҽыҭк ҳахыжәымбаан, абра даҳжуеит ҳәа ианрыҳәа, дар-гьы мап рзымкит. Ари иԥсы анҭаз акәын адгьыл анизым-
● 18 )	а и з га ●

хоз, уажә метраки бжаки рыда иҭахымзар акәхап, убриак иаҳҭап рҳәан, иақәшаҳаҭхеит. Анҭ иҭынхацәагьы урҭ знык рақәыршаҳаҭра акәын ирҭахыз, даныԥсуаз имаз иҩнқәа руак иаҟараз анышәынҭра издыргылеит, даргьы хара им хәыцуази, ари ауаҩ амал ара абриаҟара зырҳахьаз, мыш-кызны ҳиваржыргьы, ҳаргьы акгьы ҳагирхарым рҳәазар акәхап!

– Кры ахьыҵоу здыруеит аха, дагыруагәшьоуп!... – Ел гәыџьа абри аниҳәа, иара шаҟа деиҵанарӷәӷәаз аҟара, дар-гьы еиҵанарӷәӷәоз џьишьон, аха уаҳа умԥсит.

– Уи данагыруаз иԥсы анҭаз акәын, дааины аԥсуаа «дрыванхазар» иаргьы даԥсыуоуп. Дҳарба, дахьынӡа агы-руоу, ма дахьынӡаԥсыуоу ибаҩқәа, имаха-шьаха рыла ҳара иуаҳҳәоит. Ҳарҭ антропологиа ҳәа изышьҭоу анаукаҿгьы ԥыҭк еилаҳкаауеит!.. Насгьы, Аԥснытәи агыруа гыруа бжа-тоуп, уи аԥсуаа нмырҵәакәа заа дцеит, урҭ рыпроблема ҳара ҳахәда иқәижьит!

– Абни анышәынҭроуп... – Елгәыџьа инапы нақәикит. Азныказгьы иааицәымыӷхеит инапы ахьнақәикыз, избан-зар, аԥсуаа ирҳәо иаҳахьан, анышәынҭра унапы ақәукыр ҵасым ҳәа.

Агвардееццәа уаҳагь имыԥшӡакәа анышәынҭра ашә ааи мыржәан, аҳәақәа ажьаӷь ахькажьу ианақәпапо еиԥш, шьо-ук баҳала, шьоук наԥхыцла, шьуок ломла ажра иналагеит.
«Угәнаҳа анцәа исықәумҵан, Боча, – иҳәеит гәаныла Ел гәыџьа, – уара уеиԥш иҟаз агырцәа аныԥсуаз, зегь ҳуцыԥ сызҭгьы. Абри аҩыза ҳала иабаӡомызт. Рыҷкәынцәагь ҳшьуа, рыдгьылгьы иахаҳцо, рыԥсыбаҩқәа ҳарҳәуа... Ҳара еигәы шәԥынҵала амаӷ кылырхаан, ҳааган ҳанзырхаз ргәы ҳа қәыхәмаруеит. Анцәа ҳәа аӡәыр уҟазар ҳумшаҭан...»
– Ари иахьынӡахәҭаз аҵкыс дласкьаргеит! – иџьашьаны еиҿаԥшуан агвардееццәа, – ҳнапқәа ахьзымнаӡо дыргарц рҭаххазар?..

– Имал хьанҭацәаны дыҵанацалазар?!

– Ҳара уаҳтәуп, уиаҟара џьабаа ҳаумырбан, иумоу арахь уаах!
Анатоли Лагәлаа  ) 19 ●

– Абас абарҭ ҭаҵәахык-ҭаҵәахык рымамызҭгьы, ҳнапы ыркало Қырҭтәылаҟа агьежьра ҳақәшәон.

– Еихашәк! – урҭ реиҳаб илом убас иҵаиқшеит, рызегь ахьгылаз ргәаҵәа иалҟьан, анышә еиҩыжааны иҵалазшәа рбеит, – аус ҟаҵаны зыҩны ахәшҭаараҿы итәоу роуп ас згәы рҭынчны ицәажәо!..

Даргьы ааиқәышьшьит, аҵхгьы иналаԥшит, аха аҵх убас илашәын, анышәынҭрақәагьы рҿымҭра анацла, зынӡа рыгәқәа ааҭыԥсааит агвардееццәа.

«Аԥсуаа рԥеиԥш еицәа ҳаргьы иаҳԥеиԥшуп...» – Елгәы џьа ихы изыҟажомызт, аха шьҭа хьаҵшьа имамызт, уи-моу, иҟарҵоз џьара акала ишигәамԥхоз аадирдырыр, анҭ еиҩыржаауаз анышә дынҭажьны иааимарыԥсон. Аԥснытәи агыруа гыруабжоуп рҳәахьан усгьы!..

– Уара Жәыргьыҭ арҭ зегьы уцҵан унаргазҭгьы, шьҭа удырҳәхьазаарын! – инаиҿыҵҟьеит руаӡәк уи ицҭаз ахьыма ҭәа даннахәаԥш.

«Ҳара ҳакәым, аха шәара шәоуп агыруа бжақәа, – игәы дҭаӷызуан Елгәыџьа, – ара ҳара хаԥсцәагьы ҳаргьы пату ҳа қәын шәара шәаанӡа...»

– Абра зегь иашан иаҳшароуп!.. – руаӡәк изычҳауамызт шьҭа иара иаҵкыс егьырҭ иахьроухьаз.

– Шәааԥши! – аԥсы ихыбаҩ шьҭыхны иааникылт ани зегь раҵкыс зыла уҭазмырԥшуаз, зызхара ҟамлоз, ақәыџьма ажьышә ишазмыҩра иазыҩуаз агвардеец, – ари еиварыԥхаа ахьы-хаԥыцқәа изыҵагылан. Уажәшьҭа ҳара гәыбӷанс иҳа мои, уи урҭ ирылаифаша рылаифахьеит, ҳаргь шьҭа ԥыҭк рылаҳфап, – иҳәан, даахан, акакан ацәа анеиҟәдыршьо еиԥш, ицламҳәа аамиршәеит. – Арҭ, аӡәгьы шәгәы иалым-сын, са исыԥшааит, са истәуп!..

Егьырҭгьы неиҿаԥшы-ааиҿаԥшит, аха акы иҿадырхьыр, ишхьы-хаԥыцқәамызгьы, дара ртәқәагьы ааҵирышәшәон.

– Егьырҭ еиҩаҳшоит, – акакала аԥс ицҭаз ахьымаҭәақәа ааиҩыршеит. – Уара, Елгәыџьа, уаԥшәымоуп, ас егьа ҭа ҵәах умоуп, иудаҳгаларгьы асасцәа иҳампыҵкәкәаан иум гозар акәхап. Насгьы уареи, уара уҩызцәа агырцәеи ҳара

● 20 )	а и з га ●

шәаҳмыхьчазҭгьы, Аԥсны шәнышәынҭрақәа убас ирацәа харын, ҳрыхҟьашаны, ҳԥынҵақәа хыжәжәахьазаарын!

«Ах, шаҟа шәҳәақәоузеи, – Елгәыџьа ибз иқәххқәаз иажәа қәа арахь ианизымҳәалак, илбааидарц далагон, ихәлым- шәы – хәаҽны иркәан. – Шәара шәшьапқәа Аԥсны ианнала-гыла инаркны, ҳара ҽеи шаҳԥеиԥшымыз ҩашьомызт.»
– Елгәыџьа! – ибжьы ныҵакны ҿааиҭит еиҭах урҭ реиҳабы, аха уажә еиҳа уи ибжьы амаӷ алыҳәҳәон, – даҽа ҳаԥшьа бзиак ҳақәуршәароуп! Нас уаргьы аҩныҟа уцаны ҭынч уцәап, ҳара усгьы уи лахьынҵас иҳаут, Аԥснытәи агырцәа шәыцәа-хаа хара иҳахьчоит! Амала амаҷ-саҷаз шьҭа ари аҩыза аџьабаа ҳазбом, хьыҭрак ҳҭаужьроуп!

«Шәара шәызҭажьтәыз ҽакын, аха... – еиҭах изымҳәоз иажәақәа ибз иқәххуан, дырхәаҽуан, – аԥсцәаҳа дышәцәы ӡит... Саргь шьҭа шәара сышәҩызахт, аҳәақәа урыларкыр – уҳәахоит...»

–Абни жәбома, абна, шәгәы ҭәыр ҟалап... – уи идирбе-ит жәаа шықәса шылхыҵуаз машәырла амашьына иашьыз ӡӷабк лнышәынҭра. – Лара дқәыԥшӡан, даԥсыуа ԥҳәызбан, дышәҭыцны дҩаҵхахан, шәгәы иауазар, шәыламыс иауа-зар…

– Аламыси анцәеи уаха рыӡбахә уҿахацәеит! – аӷьырԥ ааихиргеит ани аҳәагыла иазыҵҟьоз реиҳабы. – Уи амыцхә ирылаҽцәан иҟоуп азы ауп аԥсуаа рнырҵәара ҳзаҿу. Уаргьы мчыла ухы ҳҿоумыжьын, нас!

Агвардееццәа агәгәаҳәа аӡӷаб лнышәынҭра инҭалеит. Урҭ рыцҳашьарак, ма ламыск мчыла ргәы ирыцәҭамларц азы иржәхьаз арыжәтәгьы шьҭа даара иаарылсуан. Раԥхьа абаҟа иалачаԥан иҟаз апатреҭ рылаԥш нақәшәеит. Ани рла-шырбага фонар цқьа инаддырҷҷалеит, цкьа иналыхәаԥшит.
– Бара бҩыза аԥшӡа ҳнапаҿ акәын аԥсра ахьлыхәҭаз! – зынӡа апатреҭ ихы надикылеит ани еимассы иҟаз, зегь раҵ кысгьы уаха ахьы еидызкылахьаз агвардеец.

– Арҭ зегьы данеимаҳдалак, илылымшо акәмызт, дгәыр ӷьан даҳхыԥсаауан! – руаӡәк абаҟагь инапы накәиршеит, апатреҭгьы иқьышә хәымгақәа нахьирсит.
Анатоли Лагәлаа  ) 21 ●

– Шәара аҽадақәа! – урҭ аҩыџьагь шьапыла днарыгәҭасын анышәынҭра агәы инықәижьит ани злакҭа аламала уҭаз мырԥшуаз агвардеец, аҟәақҳәагьы автомат шьхәала апатреҭ дласын, иԥыххааса илықәиҵеит, – арҭ аҩсҭаацәа зықәтәоу, ианыԥсугьы ианыбзоугьы изгәаԥхаз – Қырҭтәыла даӷоуп!

–Аиаша ҟауҵеит, аԥсуаа ҭацас аҩнаҭа ҿыц ианҩнаргалогьы асаан абас иԥыххаа иԥырҽуеит, рҳәеит! – ани ала ҵышәшәаа уаха акы ицәа иалашәазшәа деиҭаарықәҟааит, – ирласны ажра шәалага, лыбаҩқәа хь-цырак рыцәмырӡкәа арахь иқә шәыԥса. Ари дшыԥшӡаз ала, лыбаҩи лхьи еиҟараны иҵа зароуп ара!..

– Аиаша уҳәеит! – ҿааиҭит дгәырӷьан руаӡәк, иикыз иломгьы убас иӷәӷәаны иҟьеит, иҟалап акәыба ахаҟынӡа илеизар знык ала. Егьырҭгьы знык анышә ԥыҽҽны ианроу, рнацәкьарақәа аҳәҳәагақәа реиԥш ишьҭшьны анышә аҭы гара иалагеит.

– Қырҭтәыла иагьаџьара ахьы ыҵоуп иахьаҳзымдыруа!
– руаӡәк зынӡа қьышәла дыҵаларц егьигмызт анышәыргәы. Егьигь уи инапқәа ахьиҟьозгьы дихәаԥшуан, иара инапқәа рахьгьы дыԥшуан, издыруада ак имԥыхьашәан маӡала иџьыба ицәҭеиҵар ҳәа дшәон.

– Ара ахьы зегь аныҵаҳхлак, нас ахьчара заҭахи ари адгьыл-аӡа, изҭаху игааит!
– Еихашәк шәҿыжәқәа! – даҽазнык дхәааит ани реиҳабы, руаӡәкгьы иҟәаҟәа убас дықәсит, ани иижхьаз анышә ихаҭа длеины дҭаҳаит. Аха иарӷьны аҭак иҳәар иеицәаз шиқәшәоз идыруан, зынӡа ак имҳәаӡаргьы егьи маӡала игәаӷ икуазшәа ибон азы, алафахь ииагатәын.

– Ари леиԥш аԥшӡа лыԥсы ҭазҭгьы раԥхьа џьеи слыва-ужьрын!
Убасҟан уаха зныкгьы изгәарԥханы имччацыз убас игәар ԥханы дыччеит, уи дыччазшәа анырба, егьырҭгьы зынӡа ихҵаӡаны аччара иалагеит. Урҭ ирхашҭит изықәгылаз ад гьыл штәымыз, урҭ рыччабжьқәа зегьы ахеиԥш агәы шкы лнажәоз, арҭ зыбаҩқәа ыҵхны икарыжьуаз аԥсцәа зегь шрыцымԥсхьаз, арахь ршьа зушаз аҷкәынцәа нханы адәы



ишықәу…

● 22 )	а и з га ●

– Шәызегь шәнапқәа шәырҩах! – иаарыкәшеит иахь цәырҟьаз рымбаӡакәа алымқәа реиԥш, ԥшьҩык аԥсуа ҷкәын цәа, – зыҽзырҵысыз итәы егьыҟам!

Агвардееццәа иаразнак рцәа иалашәеит иҟалаз, аха равтоматқәа рышьҭыхха иахьӡомызт, ани анкьа зны рабацәа Аԥсныҟа излааз рҽагақәеи рбаҳақәеи ракәын ир-кыз, урҭгьы нышьҭарҵеит. Аха руаӡәк кыр ҳаиқәнархозар абри ҳаиқәнархоит иҳәан, ус ҿааиҭит.

– Иаҳаԥшааз ахьы абжа шәаҳҭоит, ҳаушәышьҭ!..

– Ишәыԥшааз ахьы изтәу рҭынхацәа ироуеит, шәара уи ахьыҵаз аҵкыс иахьыҵаулоу шәцоит! – рҳәан, инараԥырцан, рабџьарқәа аашьҭырхын, ахықәахь ирыман рҿынархеит, – уахь аҟара ахьы абаҟоу, ҭынч шәеимдалап!..

Урҭ наҟ ахықәахь инаскьаган, хысыбжь мыргакәан иа-наарылга, Асида дахьжыз анышәынҭраҿ иааин, анышә агәы ааиҟарартәит, асаркьаԥҽыхақәа ааизырган, ганкахьы инышьҭарҵеит.

– Ҳара аӡәаӡәала зегь шәшьа аауеит, – иҳәеит руаӡәк Асида лҳаҭгәын агәы инапы нықәшьуа, – ҳаҳәшьцәагьы, ҳашьцәагьы, ҳадгьылгьы...

Ажәҩан иаҳа-иаҳа аԥсҭҳәақәа хыҵуан, аха убарҭ убас имыццакӡакәа ихыҵуан, угәы ԥжәарын ҵаҟа адгьыл аҟынтәи уахьыԥшуаз, абри адгьыл ԥшӡа, абриаҟара ԥсҭҳәа-ӡлач иаразнак излахачи ҳәа... Урҭ ус ԥша-шәышәык иазых-цо иҟамызт. Издыруада, издыруада, урҭк шԥамысри...



А Х Ҵ Ә А Ц Ә А

Аслан Аҟәа ишьапы анналаиргыла, аӡы иаалҵны аҟәара иаахгылаз иеиԥш, иаԥхьаҟа ихоз зегьы знык ала инапы рыкәиршарц, ибла рхи-

гарц иҭаххеит. Ҳар усҟан аӷа дыԥхьацо Кьалашәыр ацҳа иа-хысхьан. Аҟәа, зрыцкьара иаҿу амхурсҭа еиԥш, зехьынџьара алҩа ҩеиуан, аҩнеихагылақәа, алашәцәа рлакыҵақәа реиԥш,
● Анатоли Лагәлаа  )	23 ●


рԥенџьырқәа еиқәаҵәа-еиқәаҵәаӡа иҭыблаан. Амҩа иан-гылаз аҵлақәа зегьы ҿыц аурҭ аархысызшәа еилаҳахьан, алашара ныҟәызгоз афымца даҷқәа рышьаҟақәа ирхыҩрны, зыбӷа ԥырҵәаз амаҭқәа реиԥш, ҵаҟа амҩа ианыжьлан. Ҳар ақалақь агәыҵәҟьа шыдрыцқьахьазгьы, зҽазыҟаҵан иҟаз аӷьычцәа аҩнқәа аҟәҟәаҳәа иреихсны иԥырҽуан. Шьоук ақырҭцәа рмал иашьҭан, шьоук ақырҭцәа ирӷьычхьаз ртәы, шьоук амаԥхашьон атәым мал арҳәазара.

– Аҩны сызнеиндаз, – Аслан иҽыхәжәаны дыҩны даау-ан, – анҭ агьааурқәа акры рцәынхазаргь, ҳара ҳрымбар, ҳа ҳтәқәа иеимырӷәыцәаауеит!..

Шьоук маланыҟәала иаҩҟьон, шьоук машьынала, шьоу-кых Аҟәантәи арахь ирыман иаауан зеиуахк уҭаху, ауаҩы маҭәа инаркны аҩнымаҭәа аҟынӡа. Уа Аҟәа иаланхаран иҟоу акгьы рҭахымшәа, урҭ ирцәымцхәушәа... Акапанраҿ имыцхәуп ҳәа иандырхынҳәуеиԥш, Аҟәантәи арахь раагара иаҿын...

«Уаҳа ак сҭахым, уаҳа ак сҭахым, – Аслан гәаныла ииҳәоз иажәақәа мчыла икьышә иқәыххуан, – сани саби еибганы иаахынҳәыр, нас зегьы ҳуадақәа рҿы ҳааиқәшәар... Нас, нас ҳазхара иеиқәхаз ҳгәылацәеи ҳареи ҳаибабар... Шьоук наҟ Очамчыраҟа иҟоуп, шьоук Тҟәарчалҟа иҟоуп. Изларҳәо ала, ахысыбжьқәа хараны излаго ала, ҳара ҳтәқәа ԥыҭк инеи хьеит. Дара, дара ҳаӷацәа рхы рықәыршәыҵәҟьан ицоит, иззыԥшӡамыз ианиеит. Шеварднаӡе иацы акәын Аҟәа агә ҭа дгыланы, араҟа аԥсуа ишьапы ахаангьы изааиуам ҳәа, ир ирыцәкаҳахьаз рыгәқәа, рқырҭуа медалқәа реиԥш, ишь ҭыхны ианрыдиӡахылоз! Иудӡахылоу агәы, уааҭрысны удәықәларгьы, иаразнак икаҳауеит, урҭ Шеварднаӡе ишь ҭыхны ирыҭо дабанӡадәықәзаауеи! Уи дыпрезидентуп, уи иҵегь аҳәынҭқарратә усқәа рацәаны имоуп!»

Аҟәа иара атәқәа анаба, рбызшәа амҩақәа ианрықәыҩ, агәаҟра иаҿыз ачымазаҩ даалҵны, мчыла иқьышә аччаԥшь анаақәирххуа еиԥш, амра ашәахәақәагьы налаԥсеит. Ԥаса тәи амра даҽа мран, шықәсыки бжаки ҵуан уи ахаԥхоижь ҭеи, аха зегь акакәын – иацәтәымын, избанзар, иара ақа
● 24 )	а и з га ●

лақь ахаҭа зтәыз, гәыблыла иазыҟаз ауаа ахымызт, даҽа бызшәан иқәыҩуаз, даҽа уаан иқәыз... Урҭ зхи- зыԥси ма-цара ирышьҭаз ракәын, урҭ рқьафқәа аныҟарҵалак, аԥсуаа, ажәҩан икыду амреи амзеи ирхьыԥшны, арахь иеиҭахынҳәра иҟоуп ҳәа, иагьарааны итәаны, ӡыла зырчра иаҿу ауалырқәа реиԥш, рыжәӡқәа арахь ирҿыкәкәо, амзеи амреи иреихс-хьан, икыдҳаршәоит ҳәа!.. Уи зегьы, иҟаларын, хыхь иқәтәаз ибозҭгьы, иҟаларын, усҟан урҭ рыҿҳәара ԥиҵәахьазҭгьы, нас – Аԥсны цқьахозар?

Аслан ақалақь далалан дахьнеиуаз, рыҩны дазааигәаха цыԥхьаӡа, иаҳа-иаҳа игәы хааӡа иҭыԥсаауан. Издыруада еибганы игылазар, издыруада иаб иеиԥш ихәызаргьы? Аха ахәрақәа ӷьахьазар, ашьапы иқәгылазар, наҟ Гәымсҭа нырцә иҟоуи, Очамчыреи Тҟәарчали иалаԥсоу аԥсуааи, уа жәы-уашьҭан ианбааири ҳәа иԥшызар? Издыруада, уи жә-еихагылак змоу рыҩнахьы иара иакәзар раԥхьаӡа ихынҳәуа, «бзеила уаабеит!» ҳәа, иара иакәзар раԥхьаӡа изԥыло? Иаби иани Аҟәа ашьхақәа рыла илбаауа ар ирылоуп, уи аҩны аҟынтәи ргәылацәа даҽа хәҩыкгьы Аҟәа агаразы иеиба-шьуеит. Аха ақалақь агәалаҵәҟьа ицо аӡәгьы дыҟаӡам, шьо-ук мшынла, шьоук шьхала, шьоукых – анцәа итәуп ишцоз...

Насгьы, иара игәы излаанаго ала, ахәыҷқәа рахьынтә зегьы раԥхьа иара днеиуан рыҩнаҿы. Егьырҭ макьана рҭаацәа иаарышьҭӡом, ахысрақәа цқьа еиқәтәаанӡа ҳәа иԥшуп. Ма-кьана узшьуа цқьа дуздырӡом, рҳәеит, уара утәқәа ракәу, ҳаӷацәа ракәу.

Аслан абар шьҭа зынӡа рыҩны дазааигәахеит. Абар, абар, аҽыхәеиԥш иԥшӡаӡа иахьааԥшуа. Абар, жәиԥшь шықәса дуӡ ӡа дызгәыҵаҳәҳәан дзааӡоз, дзыхьчоз, аибашьра ианалага, аӷа уимпыҵашәаанӡа уца ҳәа алабжыш мчыла инкыло дна-скьазгоз рыҩны хазына. Абар, абар, ишьапқәа наҿаиргылеит, аҩбатәи ахԥатәи аихагыла… Абар, дыҩхалеит ахәбатәи аҿы. Руадақәа рышә ус идуп, днахар, иҟалап иаатыргьы. Ақырҭ қәа анцоз, џьара-џьара аԥсуаа рыҩнқәа рышәқәа рҿы ами нақәа кнаҳаны ицеит, ианыхынҳәуа, ашәқәа анаадыртлак, иԥыххааса иагарц. Иаци иахьеи ус ҩыџьара иҟалахьан.
● Анатоли Лагәлаа  )	25 ●


«Ҳара ҳанцоз ҳаҩнқәа рҿы аџьынџьыхәақәа кнаҳан ҳцеит, дара аминақәа кнаҳан иаҳԥылоит. Макьана шәабаҟоу, ҳчеиџьыка иҵегь ишәзыӷьашкырц иҟоуп».

Аслан рыҩны даннадгыла, уаҳагь дымлак-ҩакӡакәа ашә днахан, иаразнак иаатит. Раԥхьаҵәҟьа илаԥш нарықәшәеит ицәыжәжәаӡа иҟаз аҭӡамцқәа. Урҭ зегьы иаб аибашьра ҟа лаанӡа аԥсаҵлақәа хны, ирҭыршаны иҟаиҵахьан, аха ҳаӷа цәа зегь кыдыржәжәеит, изкыз аҵәымыӷҵәҟьақәагь нырмы-жьит, урҭ рҭыԥқәа, ашышкамсқәа икылырҵәаз анышә еиԥш, икылеиқәаҵәааӡа иааԥшуан. Уи илаԥш ааҟәиган, актәи ауа да даныныҩнахх, ҩнымаҭәа ҳәа акгьы ҩнагыламызт, иҭдыр ҟьахьаз апатронақәа рыҭрақәеи, аҩи ауаткеи зҭаз аԥаҭлика ҭацәқәеи ҩнажьын. Уа дныҩныҵны аҩбатәи ауадаҿ даннеи, уаҟагь каруаҭк ашьапқәа хыжәжәаны икажьын. Уи авара илаԥш нақәшәеит агара агәабан агәҭа рҟьаны, ашыц бӷьы зегьы ҭрыҩрны иахькажьыз.

«Уаҟа аԥара ҭаз џьыршьон! – Аслан иаразнак днеилашәеит иаҳәшьа хәыҷи иареи зларааӡаз агара ацәарҭа кәыжә-кәыжә ны иахькажьыз даннахәаԥш. – Абри ҟазҵаз саб иҩызцәеи иареи дырҿашәар, идырбара дыҟан!»

Нас ахԥатәи ауада дныҩнашылт. Уи иаҳәшьа Шьаризан хәыҷи иареи руада акәын. Аибашьра алагара шықәсык шыб-жьаз, адашьма аӷәы ықәҵаны, илашоуп, ахәыҷқәа иаҳа бзиа ирбоит ҳәа, ақьаад шкәакәа кыдҵаны, иԥшӡаӡа иҟарҵахьан рани раби. Аха уажәы иубар иузымдыруа, адашьма иқәыз аӷәы ықәхын, аҭӡамцқәа ах ҭыԥ иаганы иҟан, уимоу, рани раби рпатреҭ ахькыдыз, раб арацәа иҿартатан ддырҿаасҭеит. Нас иаалаган апатреҭ зегьы ҭаҭын цыблаахла икылыблаан икылрыҵәҵәеит.

Аслан дахьгылаз игәи илаӷырӡи ааилаҵәеит. «Абасҵәҟьа ҳарцәымӷызма абарҭ? – ихала ацәажәара далагеит. – Иреи ӷьыз ҳадгьылқәа ирықәынхон, иреиӷьыз аҩнқәа рызгылан, иреиӷьыз амашьынақәа ирықәтәан. Ирзымхоз, ирҭахыз?.. Уахьнеилак дара рыжәлақәа анын: «швили, ...швили,

...швили».
● 26 )	а и з га ●

Аслан илаԥш нарықәшәеит ихыблаа-ҿыблаан икажьыз апатреҭқәа, аԥсуа шәыҟәқәа, ахәыҷқәа рхылԥақәа, рнап ҭырԥақәа, реиха хәыҷқәа.

«Ҳаҩны шәаиааиит! – еиҭах игәы дынҭацәажәеит Аслан.

– Аха сани саби, урҭ рҩызцәеи, иагьаџьара шәыҟазаргьы, ишәыхьӡоит. Ршьа руроуп анҭ, шәара шәхымҭа иашәырблыз аҷкәынцәа. Урҭ анышәшь, ҳуадақәа реиԥш, шәрылахәмарзар акәхап. Ирҳәоит, рԥынҵақәа ҿырхуан, рлымҳақәа ҿырхуан, ма рыԥсы шҭаз, рнапқәеи ршьапқәеи ҿаҳәаны, ишыҿаа ҿаауаз анышәаҿ иржуан ҳәа. Аха убасҟангьы аԥсуаа ҳара ҳаԥсадгьылаҿ ҳаҟоуп ҳәа мацара акәын ирҳәоз. Аӡәзаҵәык гьы иҿымшәеит, ари ҳзықәгылоу адгьыл Қырҭтәыла ауп ҳәа. Убри акәын иаҳагьы шәеилазгоз шәара, нас акәын алаапк шәанаҩызахоз, ауаҩы ихаҟны изаамгоз агәнаҳарақәа зегьы анышәыӡбоз. Агәнаҳа ҟазҵо – гәнаҳала дҭахоит...»

– Аслан уоума, Аслан! – рыҩнаҟны инхоз атәым милаҭ иаразнак иааикәшан, даагәыдыркылеит. – Уан дышԥаҟоу, уаб иԥсы ҭоума? Ианбахынҳәуеи? Ҳара иаҳзааргаз умбои, ҳара иаҳсахьақәоу умбои, ацәаҳақәа реиԥш ҳашгылоу уҳа хәаԥши!..

– Шәымшәан! – Аслан Гәылрыԥшь шыҟаз ихысга нацәа рыхханы уахь инаирԥшит зегьы. – Саб деибашьуеит, сан-гьы медеҳәшьас ар дрыцуп. Ҳаӷацәа рымҩаҵәҟьа иананы-ла, рыԥсадгьыл ахь рхы андырха, иццакӡоит, рҳәеит! Ир хьымӡар ҳәа сшәоит, урҭ ирыхәҭоу рацәоуп!

– Шьазина хәыҷы дабаҟоу? Уаргьы џьаргьы умцан макьа-на, нан, арахь ахысрақәа иҟоу умбои, хымҩаск уахәлашәар ҟалоит. Уани уаби ԥшӡала иеибганы иаиааиаанӡа џьаргьы уҳашьҭӡом! Ҳнапқәа укәыршан уаҳкуеит!
– Шьазина Гәдоуҭа ҳауацәақәак рҿы дыҟоуп, сара урҭ сыҽрыцәӡаны сааит. Уахьгьы заа сымнеир, исыцәшәоит. Нас, уаҵәы ҳаибабап, уаҵәы сеиҭаауеит. Уаҵәы Гәдоуҭантәи ачагьы шәзаазгоит!

Аслан урҭ днарыдҟьан, иӷьаҵәы-ӷьаҵәыуа ишишьҭаз иҿынеихеит. «Избан, избан? – дааҟәымҵӡакәа ихы азҵаара аиҭон дахьцоз. – Ҳақалакь ҳахцаны, ҳажәлар ирмеигӡакәа
● Анатоли Лагәлаа  )	27 ●


ишьны, ҳаҩнқәа убар иузымдыруа ирыбганы... Арахь, дара рзы бзеирамзар ак ҟарымҵацызт ҳа ҳтәқәа. Рыртәарҭа рмоур – игылан идыртәон, рыргыларҭа рмоур – рызшьа-пык иқәгылон, дара уаҩҵас инхарц, инҵырц. Ахҵәацәа ирыцхраатәуп, ахҵәацәа ак рыгымхааит ҳәа сабду ашьыжь иеигәышә наиҩыҵракны данындәылҵлак, ахәылбыҽха дқьыԥаха дгәарлон, рҳәеит. Еигәышә ԥынҵала мацара аужәра, амаӷра, абна тоура рхны ирырҭеит, нас ирыцхра-ан индырхеит ақырҭқәа: Кәачара, Цагера, Кындыӷ, Гал, Орџьоникиӡе, Уаҭҳара, Гагра, ус шаҟаџьара, Аԥсны ахы-аҵыхәа зехьынџьара. Даргьы, аҳаскьын жәла бааԥс еиԥш, иаразнак иҿиеит Ианынха, ианынҵы, ршьапы ианыхгы-ла, ианцәыцәы, аԥсуаа шәыбжьы ҳхы иалаӡом, рҳәеит! Ма шәыжәлар рызыбжак ахьыҟоу Ҭырқәтәылаҟа шәца рҳәеит, ма шәахьынтәылбааз ашьха шәеиҭакыдла, рҳәеит! Ус акәым, ахҵәацәа, шәаангыл, шәааизар, шәынҳархазар, ҭынч ҳаивагылап, рҳәеит, аха иуҳәо заҳауадаз, ашхырцәаӷь аҭра уанацәхаслак ишҭыппуа еиԥш, иҭыппит. Раԥхьаҵәҟьа урҭ рыҭра Гамсахәырдиа иоуп «иацәхасыз»! «Усҟангьы Аԥ сныҟа иҭыппны идәықәлеит, аха аԥсуаа шәақь ԥынҵала ианырԥыла, иҳамхаҟаҵеит, ҳаҭашәымҵан, рҳәан, ихын ҳәит. Нас, Шеварднаӡе данцәырҵ, рышхырцәаӷьҭра иҵегь иӷәӷәаны «дацәхасит»! Усҟан иҭыппыз роуп аԥсуаа шы қәсыки бжаки изеибашьуаз... Урҭ абжаҩык рыԥсқәа аранӡа иааргеит, ари аҩыза аԥшьаҭыԥ уа иҳауам, рҳәан, ара ажра рықәшәеит!.. Егьырҭ, ҳазцозар, рҳәан, рышьҭахьҟа рҽыхә жәаны идәықәлеит уажәы. Ех, ахҵәацәа, ахҵәацәа, ара бзиа шәаныҟаз ишәзеилымкааит, уа шәнеир еилышәкаашт!..»

Амра аҭашәара иаҿын Аслан ишьҭахьҟа даныхынҳәуаз. Уи иҭахӡамызт ариаҟара аамҭа ишьапы злаимыргылацыз Аҟәа уаха иаанижьыр. Иара игәы иҵанаҳәон, уаха иани иаби, рҩызцәеи дареи аӷа дықәцан, ихынҳәуеит ҳәа. Урҭ шиашоу аҩны инеиуеит. Ргәылацәеи дареи рызхара еибабо-ит, рызхара ажәабжь еибырҳәоит. Насгьы, иара рыҩны ашә аартны дааит, урҭ неиаанӡа аӷа ифҩы хәымгагьы ҩныҵышт. Нас, еиҭах руадақәа иаарыцхраар, иагу-иабзоу ааҟарҵар, еиҭах, анкьа ишынхоз еиԥш, аџьџьаҳәа инхап.
● 28 )	а и з га ●

«Аус злоу, – еиҭах игәы дынҭацәажәеит Аслан, –ҳаӷа нырцә дшыҟазаауа аадыруеит, ҳара – аарцә. Аус злоу, ҳава ра дгылам, ҳазқәа дкыдыԥшылом, ибызшәа ҳлымҳа ҭна шьаауам... Аус злоу – ҳара акгьы шаҳхарам хыхь иқәтәоу ан цәагьы ибоит, уи дшаҳаҭуп!»

Аслан ашаца-шацаҳәа иҿынеихеит. Амашьынақәагьы аттаҳәа ивсны ицон, аха даангылан инапы иҟьаӡомызт сыжәга ҳәа. Избанзар, урҭ зегьы ҭәын, урҭ зегьы аидара иа ҵан. Иара агәра игон иаб иҩызцәа, забџьар ада еидара змам, аибашьцәа иашақәаҵәҟьа анихьӡалак, иаангылан дшы шьҭырхуаз. Урҭ иара иасымшагьы рыгәра игон, урҭ, мызкахь знык уа, Гәдоуҭа, дара ахьыҟаз, ианаадгылозгьы, иҟәаҟәа инықәс-нықәсны иарҳәалон: «Уара иаарласны уҩныҟа уаа-гоит, «ахҵәацәагьы» рыҩныҟа иҳашьҭуеит» ҳәа! Урҭ ирҳәо ҳәоуп, иагьырҳәеит – иагьыҟарҵеит. Урҭ, Ешыратәи ахәқәа реиԥш, зычҳара ӷәӷәоу, зыжәҩахырқәа џых-џыхӡа иҟоу, знапқәа, адау инапқәа реиԥш, иҟаца-ҟацаӡа иҟоу... Урҭ злацо ала, уаҵәы Егрынӡагь инаӡоит! Амала, аус злоу, дара гәаацәан излаҟоу ала, убра рхы рзынкылар... Аха ани аиԥш ачҳара змоу, ани аиԥш амч змоу, иахьахәҭоугьы аҽынкылашьа рдыруе-ит, уаҵәымзаргь уаҵәашьҭахь, хымԥада рыҩныҟақәа рахь ихынҳәуеит. Нас Аслан еиҭах ижәҩахыр инас-насып. Иар-гьы, иџых-џыхӡа, Ешыратәи ахәқәа реиԥш, иӷәӷәоу ахацәа днарыҵаԥшып. Усҟан урҭ иаразнак еилибакаауеит, даргьы ирҳәашам: иуаҳамҳәахьази Аҟәа уаартә иҟаҳҵоит ҳәа, иар-гьы иҳәашам: шәара, Ешыратәи ахәқәа реиԥш, шәыӷәӷәоуп ҳәа! Урҭ ус гәаныла еилибакаауеит...


А Н ы УА А РХ Ә Ы

Раԥхьаҵәҟьа, ҳаҩны ааҵран ҵла дуӡӡак ыҵҩырны  алеира  иаҿызшәа, бжьы бааԥсык ҳахьтәаз амаҵурҭаҿ иааҩит. Ҳарҭ зегьы уажәы-

уашьҭан ҳзыҩнатәоу амаҵурҭагьы ҳаргьы иҳақәҳауазаап уи иаҳхагылоу аҳаҵла ду ҳҳәан, дасу ҳашзахәоз, шьоукы
● Анатоли Лагәлаа  )	29 ●


ауаџьаҟ ахь ҳаихеит, шьоукы аишәа аҵаҟа, шьоукы адәахьы идәылҵит, ашә ааимԥааны. Раԥхьа ашәхымс ихыҵыз сашьа иоуп, уи усгьы, бжьык ахьаагаз, иара ихьӡ рҳәазшәа, раԥхьа дкылҟьар акәын. Иԥсы аҵәы иахан иахагьежьуа. Зыԥсы аҵаҟа сыԥсы ҟалаша, ус иара иҭахын, иара иҟазшьан, ҳара уи иҟазшьа ахаангьы ҳақәмыӡбацызт...

– Атанкқәа, атанкқәа! – абригь иҳәеит, иаразнак акәасқьах дыҩны иҿынеихеит.
– Изтәыда, нан, иабаанагеи аҽнышьыжьымҭан?! – лҳәеит сангьы, иаразнак дцәышӡа дааҟалан. Уи ус зылҳәаз, знык-ҩынтә раҟара иаабахьан ҳара ҳтанкқәагьы ахыкәалаа аиԥш ииасуа. Аха урҭ еихьышәшәа-еиԥышәшәа акәын ишцоз, насгьы хԥа-ԥшьба иреиҳаны ииасуа ҳамбацызт. Арҭ ҳа ӷеимшхара, маҭ дуӡӡак аҭра иҭҩырны иаауазшәа акәын ишылбоз харантәи. Рхы ахьалагоз инаркны, рҵыхәа ахьын ҵәо убаӡомызт. Уи аамҭаз, сашьа иавтомат кны иаразнак амаҵурҭа дааҩнаххит. Уи ҳгәы ҭиҟьарцгьы итахӡамызт, аха илақәа рышаҟь-шаҟьашьалеи, амцаԥшь ихҟьаны дызлаҟази рыла агәра угон иԥсы аҩны ишизыҩнамкуаз, ахәымпал иаҿоу ахыц еиԥш, ашҭа дшынҭҟьара дгылан. Нас, иҽааи қәикызшәа ааҳирбан, ари аҩыза, аамҭазы зегьы уцәы ӡыргьы, агәҟәышра уцәыӡыр шыҟамлоз ҳаилиркаауа, ҳаб иахь ихы нарханы ҿааиҭит:

– Ҳазҭашәаз убоит, ҳҭаацәа зегьы уманы шәышзахәо Џьгьардаҟа шәцароуп. Ара, ҳара аҷкәынцәа уажәыҵәҟьа ҳаизибагоит.

Абригь иҳәеит, ҳабгьы, ҳангьы, ҳаргьы иаҳҳәашаз ак-гьы уаҳа азыӡырҩра иҭахымкәа, ҳахагь шимамыз ааҳир дырын, агәашә ахь инапы наирххеит: – Уаҳа хьаас шәхы сышәымҭан!..

– Бзиоуп, дад гәышьа, – ҳаб ари иҟалаз зегьы идыруаны дазыԥшызшәа, убриаҟара имарианы иҳәеит, сара сахьгы-лаз иаразнак игәаӷ аасамхакит, – зых иамыхәои, ахәыҷқәеи, аҳәсеи ашьхақәа ҳрыхьчароуп. Абџьар шьҭызхуа ршьапы ҳаҵамҳәып...

Беслан зегьы илаԥш наҳхигеит. Нас сара ихы насықәикын,


ҿааиҭит: – Бара сцом ҳәа баналага, сара снапала... –иҭаҷкәым

● 30 )	а и з га ●

раҵәан иаасирбеит, иавтоматҵәҟьа изсықәымкит... Уи иды-руан, сара ҳаҩны акажьра шысцәыцәгьахоз, Шеварднаӡе итанкқәеи ируааи сшырцәымшәоз. Уи аныԥшуазар акәха рын схы-сҿгьы, уи иқәлахьаз агәаӷгьы. Убри аамҭаз, агәа қьҳәа ахысыбжь геит, ҳавара игылаз ҳгәыла иҩнгьы амца ҩалҟьеит. Беслан адырдхеиԥш дахьгылаз дааҵәи-ҵәиит. Нас ҿааиҭит, аха ибжьы уажәшьҭа исаҳац акәымкәа, акалашәа иҿацан: – Марӷьаԥал, ибыман бдәылҵ!

Санынхьаԥш, Беслан ашҭа дыҭҟьахьан, схәыҷыхьӡ аҟам чеиԥш инасыхҟьаны!

– Ҳарфеит, рхы рфааит! – сан лԥыраҳәа налҿагәаны, инеимаҭәаны аҵәыуара далагеит.

Атанкқәа агәыр-гәыр рыхга, изқәылан инеиуаз ҳадгьыл рыцҳа агәы ҭарҽыло, шьоук аҩада ихысуан, шьоук ҳаҽқәа иреихсуан, шьоук иаарԥылоз амашьына ласқәа нарымхны, ртанкқәа инарышьҭалон, рызегь Аҟәаҟа рхы хан..

«Ануаа рхәы схалароуп, – иаразнак сгәы инҭашәеит сара,

– уантәи зегьы убарҭоуп, исыԥхьаӡароуп шаҟа танк ҳақәлаз». Сышзахәоз ахәахьы сҿынасхеит. Уи знык, хыхь ахыцә қәаҿ сызхалазҭгьы, устәи иубон зегьы, рабџьар, рыруаа,
рџьаԥҳаны...
Аҩны инхаз зегьы ҳгәылацәа рахь еихеит, издыруада абылра иаҿыз акәасқьа ҳзеиқәырхозар ҳәа. Усҟан урҭ иа бардыруаз, уи акәасқьа ԥшӡеиԥш, Аԥсны азбжак зегьы былраны ишыҟаз, ҳара ҳкәасқьагьы, ҳмаҵурҭагьы, зда дҳамамыз ҳашьазаҵәгьы, зегьы шаҳцәалабылуаз... Ус ла хьынҵас иҳамазаарын, уи алахьынҵа ҳаҿагылеит ҳәа акгьы ҳалымшозаарын...

...Сыԥси-сыԥси еихьымӡо Аныуаа рхәы сахьыҩхалаз, ахьацаҵла снапқәа накәыршан искит. Иара аҵлагьы, бым шәан, сара ари ахәы аҟынтәи уи еиԥш иагьа хкы сры лаԥшхьеит аҳәозшәа, «анапқәа» рыла схы аашьышьызшәа, сааиқәнакызшәа збеит.

– Акы, ҩба, хԥа... – раԥхьа игылаз, ани абылра иаҿыз, ҳгәыла икәасқьа иаҟараз атанк дуқәа рыла аԥхьаӡара са лагеит. Урҭ убас ахеиԥш ицон, раԥхьа Аҟәа изалалаз ахыб
● Анатоли Лагәлаа  )	31 ●


жа ирҭозшәа, нас Қырҭтәыла зегьы иахдырҵәарын рхаҿ сахьақәа, рпатреҭқәа, уаҩ дызмыхәоз аекстремистцәа зе-гьы цҟьаны, Аҟәа инеиз ҳәа!.. Раԥхьа атанк дуқәа жәаба сыԥхьаӡеит, урҭ рышьҭахь, ар-шьаҟауаа зықәтәаз амашьы-на дуқәа, урҭ рышьҭахь БМП ҳәа изышьҭоу, дара атанкқәа иреиԥшу, аха шәагаала дара иреиҵоу фба, нас еиҭа атанкқәа, ар-шьаҟауаа зықәтәоу, абзарбзанқәа зыцраҳәоу, «Аградқәа» зықәгылоу, зегьы еиланы хынҩажәи-жәаба сыԥхьаӡеит. Арҭ зегьы Аҟәа ианнеи, Аҟәа қашьыртәит ҳәа азныказ сгәы иааҭашәеит. Аха нас сгәы иҭашәаз аахьасыршшеит, ус сгәы иахьаанагазгьы схы саазгәааит: «Ҳаҷкәынцәа еибгазар, ҳаҷкәынцәа еибгазар, иркуа акыр роур, ишәдырбап!..»

Атанкқәа рыбжьы, адыдбжьеиԥш, наҟ иаҳа-иаҳа хара ана-скьара иаҿын. «Адыдра» ашьҭахь ахысыбжьқәа ааҩуан, ахқәа ҵлеи хыбреи изаахоз зегьы ццышәыртәуан, ихырыжәжәон. Атанкқәа сылаԥш ианныҵшәа, иаабац ҳамҩа, егьызмыхьӡаз, егьзымбаӡаз, егьызқәымсӡаз акы аиԥш, сеиҭананыԥшылеит, арахь ашәахсҭақәа реиԥш, рышьҭа хьанҭақәа анпыҟҟала ианын. «Ҳамҩа рыцҳа, – иаарыцҳасшьеит ауаҩа иеиԥш, – иулшозҭгьы, рызегь адгьыл аҵахь иушьҭуан, ҳара уқыҭа уаа ҳаҳаҭыраз, ҳара бзиа ҳахьубоз азы... Ҳара зегьы ҳшьап қәа хырҟьаҟьан уара ҳахьуқәсхьаз азы, ҳара зегьы уара ҳахьуааӡахьаз азы... Уажәы? Уажәы аԥшатлакә зхысыз, аԥ шатлакә ихнажәаз аҵла ду еиԥш ушьҭоуп. Зегь зхароу, зегь знысны ицаз уара ахьуакәу азы, уқыҭауаа ҳҿаԥшра ухы ахы-баауа...»

Аҩны санааи, ҳгәыла ихьатә кәасқьа иацраз амца ырцәа ны, сани саби, саҳәшьцәа хәыҷқәеи ирԥыхьашәоз маҭәақәак еидкыланы иԥшын.

– Иббеи? – лҳәеит сан, илҵәыуашаз ҵәыуаны, лгәы шлырдахьаз мҩашьо, аарла. – Ҵҩа змам ар ыҟоума?

– Ишааз ицап! – сҳәеит саргьы, лара лаҵкысгьы анҭ са ҳәшьцәа хәыҷқәа ргәы касмыжьырц. – Урҭ уажәааигәагьы иҟан, аха Ԥсоу аӡы аныржә, ирмаабызшәа рбеит, ари ҳара ҳшьа ианаалом рҳәан, р-Ҟарҟарашвили раԥхьа дыргыланы иаахынҳәит. Ус рыхьуазар акәхап уажәгьы...
● 32 )	а и з га ●

Ԥ ыҭрак ашьҭахь, амҳаџьыраа реиԥш, амҩаду иазааи гәаз ҭаацәарақәак ҳҽааидкылан, ҳархыҵгәышьеит ҳаҩн қәа. Ҳархымҵыргьы ԥсыхәа ыҟамызт, ахысшьа ҳара ҳҿы акәушәа иахьырҵоз, ииасуаз атанкқәа зегьы ҳҳабла аҩн қәа идырбаны ихысуан . Ҳара ҳаҷкәынцәагьы уи иақәтәоз ракәмызт, хԥаҟа танк иныҟәызцозгьы даргьы хланҵы иҭарҵахьан.

...Жәамш раҟара ааҵхьаны, сангьы саргьы иҳаӡбеит, уа хык ҳааны ашҭа ҳанҭаԥшны ҳаарц. Ҳқыҭа аҟынтәи иԥса ҟьаны егьырҭ акыҭақәа ирылаԥсаз зегьы ус ҟарҵалон, зда ԥсыхәа рымамыз маҭәақәак ааргон, ркәытқәеи рлақәеи еиқәханы иҟазар акы нарымҵарыԥсон, дара ақырҭқәагьы, зынӡа лаапкык уиқәмшәозҭгьы, усҵәҟьа раԥхьатәи амшқәа рзы рҽыдмырцәгьацызт. Насгьы, ҳара еиҳарак ҳзыргәаҟуаз, Беслан дызлаз агәыԥ шԥаҳамбари ҳәа акәын. Урҭ ҳаҩны акәша-мыкәша амҩа азааигәарахь рҽыҵәахны абна илан, ииасуаз атанкқәа, аибашьыга машьынақәа, ар-шьаҟауаа рабџьар рымырхуан, иара убри алагьы ԥыҭҩык бџьарла рҽеиқәдыршәахьан.

– Бара бсызгом... – лҳәеит сан аԥхьа инаҿаршәны,– бара бхәыҷуп, машәыр сыцәбыхьуеит. Урҭ ҳаӷоу дрымпыҵа шәааит!..

– Бымшәан, сан, сара макьана схәыҷуп сҳәап! Аа-класск рахь ауп сахьиасуа сьнтәа, шәыцәгьагь-шәыбзиагь акгьы ҳҳәом, ҳкәытқәа акы нарымҵаҳаԥсарц ҳааит, ҳҳәап, аӡәы ҳаибар!

– Ҳзықәшәо зусҭцәоу сеидру. Анҭ Иоселиани ишәануа-цәа, абна илҩрыз амшәқәа ирҩызцәоуп, уаҩ дыршаҭаӡом.

– Бымшәан, – сҳәахт саргьы еиҭах, урҭ лара лаҵкыс сара издыруазшәа. Аха акызаҵәык сзықәгәыӷуаз, ҳара абџьар ҳкы мызт, ҳарбаргьы, ҳаҩныҵәҟьа ҳашԥахырбаарыз ҳәа акәын...
Лара акыраамҭа дақәшаҳаҭхомызт, аха нас дазаазгеит, Беслан игәыԥгьы иаргьы џьара иаабар, ҳкәытқәагьы акыр нханы иҟазар ирызшьны, уаҩҵас знык акрырҿаҳҵап сҳәан, лгәы аасырӷәӷәан, дышлак-ҩакуаз, ҳаб, џьарак шәакы, убарҭ шәрымпыҵашәоит ҳәа дышҳабжьоз, амҩа ҳнықәлеит.
Анатоли Лагәлаа  ) 33 ●

– Анцәа ҳрыцҳашьа, Анцәа уаҳхылаԥш, ҳаҷкәын заҵәи ҳареи ҳаиқәыршәа! – шылҳәоз, дышныҳәа-ныԥхьоз, зҿы ҳа ҟаз ауаа рашҭа ҳанҭыҵит.

Ԥшьбаҟа сааҭ шьапыла ҳныҟәахьан, ахәлара ԥыҭк шагыз Тамшь ҳналалеит. Ахысбжьқәа иналаршә-ааларшәны акәын ишгоз, усҟан Шеварднаӡе ир абжеиҳараҩык уаха-саха ҳәа Аҟәа арҳәра иаҿын, ҳара рацәак ҳаха рымаӡамызт. Амала, ҳара ҳаҷкәынцәа дара ртәқәа аныршьлак, нас ркомандирцәа мчыла арахьгьы ԥыҭҩык рыманы иаауан, ҳқыҭаҵәҟьақәа ишәаны ишырҭахыз изрылаломызт, аха харантәи танкла ирылахысуан.
Беслан дызлаз агәыԥ усгьы аԥша иақәтәан, зны Тамшь иҟан зны Мыркәыла, зны Кындыӷ рыӡбахә уаҳауан. Иршьуаз раҵкысгьы, урҭ ирхырхуаз рабџьари ирцәыргоз ртанкқәеи ракәын изышьҭаз...

Ҳҳабла ҳанналала, ажәқәа рыҟаабжь, алақәа рышбжьы уаҩы даргыломызт. Ана-ара аҩнқәа алҩаҵә рхылбб ацара иаҿын, ақырҭуа гвардееццәа уахык иахьтәаз адырҩаҽны инеиӡомызт, ирҭахыз ндәылган, абылтәы нақәҭәан ирбы-луан.

Сани сареи ҳаибак-еибашьҭуа амхырҭа ҳалсны, маӡала, ҳаԥсы ӡаны, ҳаҩны амаҵурҭа ҳазааигәахеит. Ҳанӡырҩы, аҩныҵҟа уаҩԥсы ибжьы гомызт, ԥсышәагь дәылҩуамызт, қырҭшәагь. Акәасқьахь ҳанынаԥш, иабаҟаху, хыхьтәи аӷәеи хагыла зегьы былны, иқәыццышәаа ицахьан. Сан лхы лкалҭ инылалгәан, лџьабаа ду здыз лыҩны рыцҳа лҵәыуеит. Ԥыҭ рак ашьҭахь, лхы дҩахан даасҿаԥшит, лылабжышқәагь, абы лра иаҿу ацәашьы иахьыкәкәаны илеиуа ацәыкәбарқәа реиԥш, снапы инақәҭәеит. Саргьы азныказ сааилууааит, сеиҵақьыз-қьызны аҵәыуара сҭаххеит, аха сан леиԥш сыб-жьы сызнымкылар ҳәа сшәан, мчыла сҽааихазгәеит.
– Убригь ҳалаӡагәышьап, – аарла лыбжьы ааҭылкааит сан, – ҳаҷкәынзаҵә деибгазар, нан, Шьаризан.

– Деибгамкәа ибырхьуеи, быбыз бацҳа!

– Ех, нан, ари ҳаҩны иахьыз ибазар, игәы шны дрыжәлар ҳәа сшәоит.

● 34 )	а и з га ●

– Бымшәан, уи ус дгаӡаӡам, ахыхьчашьагь идыруеит.
– Шьҭа ҳанааих, амаҵурҭа ҳныҩнаԥшып, – сан лыбжьы зынӡа илыхәлашәан акәын дышцәажәоз. Уи лнапқәагьы, акәара ихыршәлоу акәапеи еиԥш, иҵыс-ҵысуан...

Ҳаԥсы ӡаны ԥшьаала амаҵурҭа ашьҭахьтәи ашә аҟынӡа ҳнеит. Алашара ҳбомызт, аха сан уажә илбазма аӷәарӷәал ахьҿаз, сара снамышьҭкәа, лара иаалыртын, саԥхьа дныҩ нашылт.

– Акәаҷаб аркны ауаџьаҟ иҭаҳаргылап, – лҳәеит сан илыцәцахьаз лыбжьы ацәаара ала, – мамзар, алашара адәа хьы аԥенџьыр иадырбалоит.

– Иеиқәхазар, иара акәаҷаб ҳәа бызҿу, – сара ашәхымс сахьынхыҵыз, арӷьарахь ала, ауаџьаҟ авараҿ игылаз ацәар даӷәы снықәтәеит.

–Шеварднаӡе, уаргьы абас уҩны уҩналааит! – лҳәан, сан акәаҷаб налыркын, ауаџьаҟ инҭалыргылт. Уи ацгәы абыз еиԥш, иҟаԥшьӡа, аарлаҳәа иахылҵуаз алашара иалу-баауан ҳмаҵурҭа аҩныҵҟа зегьы хыла-гәыла ишаарҳәыз. Ацәарҭақәа, ақәыџьма ицәаҳаҳан ирфаз ауасақәа реиԥш, рбамбақәа рҭырҩны ҵаҟа икажьын, адиван иаахан аҩны агәҭаҵәҟьа игылан, ахышә аҵаҟа иҭацәыз автомат апатро нақәа цыра-цыра икаԥсан.

– Ҳара ҳтәқәа ракәу, дара ртәқәа ракәу, анцәа итәуп арстәи ихысуаз... – сан даасҿаԥшит, усҟан лхы-лҿы иаҳәон Беслан иакәзаргьы ҟалап арстәи ихысуаз ҳәа. – Иара иакәзар, уи дзааӡаз ҳаҩны дахьчон, ароуп игара ахьҳарҵысуаз, ароуп раԥхьагьы аныҟәара дахьалагаз.

– Уи, уажә хыхь, Ануаа рхәы дықәтәазар ҟалап. Устәи апулемиот абжьқәа гон иаԥхьан ҳанаааиуаз, уажә апулеми-от даҿатәоуп рҳәеит иара.

– Уи зеиԥшрои, нан?
– Уи Ануаа рхәы аҟынтәи амҩаду аҟынӡа ахы нанагоит. Ииасуа амашьынақәа ар шрықәтәоу акыр рбылхьеит.
– Улԥха иҭ, Ануаа рхәы, нан, улԥха рыҭ, иҩызцәагьы иар-
гьы....

– Бымшәан, – сҳәеит сара еиҭах, – уи шьҭа дашьцыла хьеит, ақырҭқәа абатқәа реиԥш инаҳәы-ааҳәаанӡа, иры-
● Анатоли Лагәлаа  )	35 ●


хьыз еилыркаанӡа, дара мацәазҵас ирыкәшан амца ры жәырҵоит!

Убас џьара иеиҭарҳәо саҳахьан уажә ҳахҵәаны ҳа хьыҟоу ақыҭаҿтәи абыргцәа. Уажә уи саргьы сан лгәы аала сырӷәӷәеит!

– Бхаҵкы сымцози, – еиҭах лылаԥш нахылгеит амаҵурҭа,

– издыруада дааҩнашылазар, џьара имаҭәак-иҩыҭәак нижь-зар, иҟьашьызар, иӡәӡәатәызар.

Убри аамҭаз амаҵурҭа ашьҭахь ала шьҭыбжьқәак ааҩит. Сара сҩагылан, ахышә санынкылыԥш, ҩыџьа рыцәаара ауҭра аҵыхәаҿ ахьацаҵла игылаз иаадызбалеит. Руаӡәк иныҵакны атрышә дасит. Убри аамҭаз, уи аҭакс атрышә асыбжь геит ашҭа аҵыхәахь. Уи иаанагоз, ҳара ара ҳаҟоуп ҳәа акәхарын.

– Шьоук аигәныҩра иаҿуп, – сан смахәар аанылкылан сналгәдлырӷәӷәалеит, – ҳара ҳтәқәа ракәзар, ахазына, аха егьырҭ ақәыџьмақәа ракәзар, иҳаԥсыхәоузеи?..

– Шьҭа иҟаҳҵои, ицәгьарахо иалагар, ҳаҳәҳәап, ҳа ра ҳтәқәагьы нахьхьи Ануаа рхәы иқәтәоуп. Ҳабжьы шԥа рмаҳари...

– Ах, иҟаҳҵазеи, иҟаҳҵазеи, бсыман сабааи, сара анышә агәы ыҵзырчааша!..

– Ссу! Рыбжьқәа цқьа ҳарзыӡырҩыпи. Шьҭа усгьы иԥаҳкуа егьыҟам, ҳара ҳтәқәа ракәзаргь, дара ртәқәа ракәзаргь, зегь акоуп, арахь рхы хоуп,

Убри аамҭаз иеилыскаартә исаҳаит ақырҭшәа. Шьҭа ҳусқәа шыцәгьахоз здырит, аха сан иласҳәар, дамхаҳәҳәар хәа сшәеит. Иласымҳәаргьы, ашә ааимылԥаар, ҳара ҳтәқәа шәоума ҳәа ԥсышәала ҿаалҭыр, иаразнак ихысыр ҟалон.

– Бҽааиқәк, мамзар ишәаны иҳаихсуеит, арҭ дара ақәыџьмақәа роуп!

– Ун-н-аа-н, сыԥсындаз! – убас саарыӷәӷәаны саалгә ҵалыҳәҳәеит, сыбаҩқәа ԥыҵәҵәоз џьысшьеит. – Ҳаҩны ҳаԥс-ра шԥааҳгеи?! Сара егьсурым, аха бара бызларымпыҵысхуеи? Иныҟасҵазеи, сара инеиҭазымҳәаз?..
● 36 )	а и з га ●

– Бӡырҩи, рбызшәагь ԥыҭк бмаҳауеи? –дааиқәыскын, шьҭа ҳазҭашәаз ҳҭашәеит, ма иеибырҳәогьы ҳаҳап сҳәан, сан сналыҳәеит.

Уи лхы аӷәтәы-шәы иадҵан ԥыҭк дааӡырҩит. Нас даас кьан, даасҿахәыҭ-хәыҭит. – Ҩыџьа ааихьеит аанда аҵыхәахь,
– рҳәеит, – даҽа ҩыџьагь аҩны ашьҭахь ала ицәырҵаанӡа, амаҵурҭа ҳазааигәахаӡом, – рҳәеит.

Ус аҩны ашьҭахь ала иаԥхьан ишгаз еиԥшҵәҟьа, ҩынтә атрышә асыбжь геит.

– Иааит, – сҳәеит сара, сангьы сналҿаԥшит, шьҭа иеи бырҳәои ҳәа аанарго. Ларгьы аӷәы лхы нкыдылҵеит, адәықә лара ргәаӷьуама, иеибырҳәозеишь ҳәа.

Убри аамҭаз, акамбашь зхаҳаз ахацаандеиԥш, аҿҿа-ҿҿа аарыхгеит рывтоматқәа рхаршалабжьы. Х-ганк рыла еиҳа-еиҳа иааскьо, иааскьо мацара, ашьҭахь алагьы, аԥхьа ала-гьы, аганахь алагьы аҩны иаазааигәахеит.

Ус, втомат шьхәала аӡә ашә дласын, иааимирԥааит.

– Аџьмахьшьцәа, аӡәыр шәыҩноума уа?! – ҿааиҭит урҭ руаӡәк. Ашьҭахь сан исзеиҭалҳәеит урҭ рбызшәала ирҳәоз зегьы.

– Ҳаҟоуп, нан, шәымхысын, сыԥҳа хәыҷи сареи ҳаҩны ҳааин, маҭәақәак иаҳшәаҳҵо ҳбозар ҳәа. Шәымхысын, нан, сшәыкәыхшоуп, шәымхысын!..

– Ахысыбжь шәанацәшәо, абна шәылҵны наҟ шәыҽ ҳашәымҭо! Зегьы ацивилизациахь ианкылс, шәара абна шәеиҭалалеит!

Убри аамҭаз хҩык ашыр-сырҳәа иааҩналан, дара рфонар алашарақәа аадыркын, иааҳҿадырԥхеит. Ҳара ҳкәаҷабгьы нарган астол инықәдыргылеит. Ахҩыкгьы, ашысламшә зхаԥоу ахаҳәқәа реиԥш, рхы-рҿы умбо, рԥаҵақәа рҿачын, рхы инаркны ршьапаҟынӡа ибџьарԥсараха иеибыҭан. Ҩыџьа рабџьарқәа шҳақәкыц иҳақәкын, руаӡәк даарылҵын, ҳара ҳахь иҿааихеит.

– Шәыҽрыцҳатәны, амаҭәа шәашьҭоушәа, афатә шәашь ҭоушәа, арахь шәаауеит, нас шәанцо, ҳар ахьгылоу, аҭабиақәа иахьырҭатәоу, шаҟа танк шаҟаџьара ицәыҵагылоу, зегь
● Анатоли Лагәлаа  )	37 ●


рашәҳәоит анҭ шәбандитцәа! Нас уахынла иҳақәшәҵоит. Аҳәахшақәа шәара, ишәыхәҭоу здыруа Иоселиани итәқәа ҳауп!

Абригь ааиҳәеит, сан лкасы аалхиԥаан, иааигәаны днал ҿаԥшит.

– Шәара шәҟны зегьы рхы иаҭәаршьоит. Аҳәсамаҭәақәа рышәҵаны, равтоматқәа рҩыҵагәан, ахацәа еибашьра иа-наауагьы ыҟоуп! Бара аԥҳәысгьы, абџьар бкызар абыржәы, ҳгәы ҵыблааны ҳкабыжьуан. Иоселиани иҟәыш ажәақәа аншәмаҳауа, ма уи иажәақәа афатә еиԥш шәыхәда иан-кылахо, втомат шьхәала шәҟәаҟәа икыдсылалатәуп, алада илбааларцаз!.. Ма шәыхшыҩ иҭатәарц, иҭаӷьарц, ишәха мышҭырц!

Абригь ааиҳәеит, сан лышьҭахьала лҟәаҟәа втомат шьхәала ишилшоз дкыдсылеит. Сан рыцҳа дааизҟәыҿын, аӷәра днықәҳаит. Саргьы слыхьҵәыуо саныналхагыла, иав-томат аҿыҩаирхеит, убасҟан, сылацәақәа хызҩеит дахьсы-суаз сымбарц, аха даанызкылаз сыздыруам, дысмысӡакәа иҽааникылеит.

– Акәҷарақәа знык акалаҭ ианыҵԥраа, ран ианацәы хараха, нас ҽакала ирызныҟәалатәуп! Баргьы абџьар башь ҭоума?! Мамзаргьы ҳар ахьгылоу аҭыԥқәа бҵауоу?! Нас ибхамышҭӡакәа бнеины анҭ быбнауаа ирабҳәарц! Нас, даргьы рԥилҭақәа аџьмаруац рҭаҵаны, ҳара иҳаихсларц! Бхәыҷцәоуп, анышә бамандаз, даҽа ҩышықәсаҟа рышьҭахь бмаауаз ҳбара, ахаан ҳабхамышҭыртә бгәы ахәша ықәҵаны баҳмышьҭуази!..

Сара сан сылхагыланы, еимаҭәаны аҵәыуара саҿын. Лар гьы дахьышьҭаз, ашьацҳәеиԥш сшьапқәа хәырны илкын, лнапҳа аахырмыжәжәакәа слымпыҵхны сырзымго.

– Сыԥҳа хәыҷы шәлыламкьысын, сара ишәҭаху сзыжәу!..

– сан лхьаақәа шыӷәӷәазгьы, дахькажьыз сара исыламкьы-сырц рыҳәара, рашьапкра даҿын.

– Баргьы макьана баҳҭахуп! – иҳәеит ани втоматла лҟәаҟәа икыдсылаз, дналхагылан. – Ана быкәытҵараҿ кәытқәак ҭаҳкит иаха, абна иасуан ус ҟаҳамҵазҭгьы. Шәара шәаҵкыс
● 38 )	а и з га ●

излеиӷьхаз, урҭ рыҩны иаангылеит! Уаха хԥа ҳазшьны, иҟаԥшьӡа иӡны, агыруа бысҭа адыргылан иаҳзыҟашәҵароуп! Брыжәтә ҭаҵәахқәагь зегьы ҳаԥшаахьеит, бара быԥҳәыс цәгьаӡам, асас ихәгьы бҵәахуазаарын!
– Асас ихәы ҳамбазҭгьы, шьҭа адамра хыла дасхьазаа-рын! – анаҩыстәигьы аҟыр-ҟырҳәа дыччо дахьгылаз, иавто-мат уажәы-уажәы ҿақ-ҿақҳәа абжьы иргон. – Насгьы, џьара ԥарак, хьык анышә иҵаҵан ибымазаргь ҟалоит. Уи азы нас, акранаҳфалак, акранаажәлак, хазы ҳаицәажәап! Ҳамгәа бырҭәуеит, аха ҳџьыбақәагьы бырҭәыр ами!
Сан рыцҳа слыцхраан днасыргылан, акәытҵарҭаҿ ҳнеин, ҳкәытқәа хԥа аарылган иаҳшьит. Амца еиқәаҳҵеит, аӡы ршны ихәылаҳхит, нас ахԥагьы аҵәы инахаҵаны, ауаџьаҟ наҟ-ааҟ ҳнадтәалеит. Дара хҩык аҩныҵҟа иҩнатәан, хҩык аҩны акәша-мыкәша рыхьчон. Ӡышхәаҵас акәын урҭ ирымҵагылаз ауатка шыржәуаз. Иааҟәымҵӡакәа иччон, иаҟәымҵӡакәа Шеварднаӡеи Арӡынбеи рыӡбахә акәын ирҳәоз. Иоселиани иӡбахәгьы рҳәон, аха усҟан иччаӡомызт, уи иҟынӡа инеир ҳәа ишәозу рыбжьы, мамзаргьы иеицыз аӡәы иамхаҭиир ҳәа ишәозу, ажәакала, уи иӡбахә анырҳәоз, иаҳа ҭынч-ҭынч ихәыцны ицәажәон, амина ахьыҵоу ад-гьыл иқәлан ицоз реиԥш, ргәырҽанын...

Рхәы аҵәы зхьыршьша раԥхьа ирхианы ианнықәҳаргыла, рнапқәа дҳарӡәӡәеит, ирыԥхьан, ҟарулра зуаз хҩык рҟынтәи даҽа ҩыџьагьы астол ахь иааргеит.

– Шәымшәан, – иҳәеит урт ирыцыз руаӡәк, уи уаха цәгьа ла игәалаҟазаара бзиан, – аԥсуаа уажәааны рыџьмақәа «еилдыргоит!» Ҳа-ҳа, ҳа-ҳа, ари аӡӷаб хәыҷы лаҳаҭыраз ауп «иеилдыргоит» зысҳәаз, еилышәымкааи?!.

– Ааи, ааи, ишԥаҳзеилымкааи, «еилдыргалааит!» Ҳаргьы ара «аилыргатәқәа» ҳзынрыжьит!

– Уажәы, – иҳәеит ани дара акоманда рызҭоз, зԥаҵа зҿачы, зылақәа мацара еиқәҭылашьцааӡа, амаҭ зцәыҵало адгьыл кылҵәарсҭақәа реиԥш иҟаз иблақәа мчыла ирхыр ԥшыло дҩагылан, аҵәца азна ауатка нҭеиҭәеит, – абри аныҳәаҿа зжәып, зыдгьыл бзиа избо, ақырҭуа патриотцәа
● Анатоли Лагәлаа  )	39 ●


зегьы рзы! Анцәа иҳәозар, даҽа мышқәак рыла, Аԥсны аӡ бахә зынӡа ҳкарта ианаҳхуеит. «Аԥсны» ҳәа иахьану, ала иалоу апаҿеиԥш, Шеварднаӡе инацәкьыс ду аннақәиклак, инақәирҟәыцуеит! Иҟаԥшьӡа, ашьа аҭыԥ заҵәык аанхо-ит, аха убригь иара Анцәа дааҳацхраар, қәаршҩык аирур, рыӡбахә-зыӡбахәу аӡә даанымхакәа, ҳаарылгоит!

– Амин, амин! – рҳәан, рызегь раҵәцақәа аҿақ-сақҳәа ани равтоматқәа реиҿакшабжьқәа реиԥш, иааинырыҟьҟьеит.
– Ҳара ақырҭқәа, агырқәа, урҭ зегь бираҟс ирхагылоу ашәанцәа, Аԥсны ҳақәнагалеижьҭеи акыр шҵуа, дара аԥсуа екстремистцәа ирӡоит, аха Мгелаӡе иаҵәцақәа ирҳәоит! Арҭ аҵәцақәа Аԥсны иаборигенцәоуп! Дара-дара еинуҟьеит хәа иԥҽӡом, уимоу, аԥсуа ихы иануҟьаргьы, акзаҵәык рыхьуам!

– Аԥсуа усгьы ихы ҭҟьоуп, аҵәца ануҟьар, зынӡа уаалге-ит ауп! Ашьха дааҿыҵны амшын далалоит! Нас амшын зегь зрыцқьода?!

Ҳа-ҳа-ҳа, ркьатеиах ԥҵәон акрыфара иахьаҿыз, – абри аҩыза Анцәа иҭыԥ ҳааны ҳахымлаӡакәа Ҵаленџьиха адә ҳәыра иқәаҳхуааз! Ухаҵкы ҳцааит Шеварднаӡе, абыржәы абра уааган усымазар, утәарҭа аҵәах-аҵәахҳәа сагәӡыргьы иҵкьыҵкьасшьомызт!

– Иоселианигьы духоумыршҭын, Иоселианигьы, уи иоуп ашәанцәа Гагра ҳамҭас ирызҭо! Арагь цәгьаӡам, аха аҩбатәи Қарҭ–Гагра акы иузалаҵом. Иреиӷьу акаҳуажәырҭақәа, иреиӷьу аӡӷабцәа, иреиӷьу амашьыналасқәа! Ақырҭуа ари адгьылаҿ акымзарак ихьуам, дгәырӷьан дамхамԥсыр!

Сани сареи ҳҽеидыршәылан ауаџьаҟ ҳахьаватәаз, зны-зынлагьы иааҳахәаԥшлон, аха макьана ҳалацәажәаха ры-мамызт.

«Ҳаҷкәынцәа абамахари уажәы, ҳаҷкәынцәа, урҭ рыԥс қәа ҭазҭгьы, шаҟа имариааз арҭ рылгара. Егьрыгӡам иашь-хьеит, аӡә дрызхон, хаҵеибагак ида дырҭахӡамызт. Ах, Бес-лан, ах, Беслан, Ануаа рхәы уқәтәазар ҟалап уажәы, уани уаҳәшьеи умаҵурҭаҿ игәыҭҟьа-ԥсыҭҟьаха аԥсра иазыԥшны итәоуп...»

– Гиагьы шәааиԥхь, Гиа! – ҿааиҭит анҭ реиҳабы даҽа ҵәы цак иҭрыкәкәаны инықәыргылан. – Ҳара ҳахьчара аҭахӡам,
● 40 )	а и з га ●

ҳара ари адгьылаҿ Анцәа ҳихьчоит! Гиа дааины иҳәааит ақырҭуа иныҳәаҿа, абри аҩыза аԥсадгьыл зқәашьхаз! Кав-каз зегьы аҿы аҳра заҭәашьоу ақырҭуа ишьацқьа ҳалҵит ҳара! Ҳшьа зықәҭәаз зегьы қырҭуахоит, ари адгьыл ахаҭагьы қырҭуа дгьылхоит шьҭа!

Урҭ убриаҟара ыжәны иҟан, Гиа иаагаразы игылозма, иахьтәазынтәи атрышә иасуан! Гиагьы дааҩналт, иабџьар ихәда иахшьны. – Уахь шәзыцәшәо ҳәа уаҩ дыҟам, иац иры лаҳажьыз ала, зынӡа рыжәла ҳалгеит ҳәа сыҟоуп! –иҳәеит.

«Сукәыхшоуп, Ануаа рхәы, сукәыхшоуп, џьара ԥшак узнеиуазар, улымҳа кыдҵа, уӡырҩы, ҳаҷкәынцәа иҳаз раҳә, ҳмаҵурҭа хәыҷаҿы ашхырцәаӷь шыҩналаз... Урҭ аш хыҵәҟьақәагьы рылоуп. Ҳаргьы иаҳмеигӡааит, иамуазар, зегьы ҳшыҩноу ирыблааит. Аус злоу, дара еибганы иалым ҵыроуп…»

– Нагӡара ақәзааит Кырҭтәыла, хахьҟәыршәа, нагӡара, иқәзааит Иоселиаии, уи ишәанцәеи иареи амамызҭгьы Қырҭтәыла, ақырҭцәа Гал изахысӡомызт! Ҳара ҳшьа, даҽа шьак иеиԥшым, ахаҵара алоуп! Абџьар аныҟәгашьагь, иа наҭаху аҵхашьагь, икылкаан ахысшьагь, ҳара ҳаҟара иақә шәо дмиӡацт!

– Аԥсуаа рыцҳақәа, шәнапаҿы ҳаҟоуп ҳәа игылазҭгьы, ари адгьыл чашәра шәаргьы ҳаргьы иҳазхоит рҳәазҭгьы, амни рыхьажьыршәага бираҟ цәыррымгазҭгьы, иԥан ҳсаса иҭамԥалазҭгьы!..

– Урҭ шԥарыцҳау, иацы Ҵаленџьихантәи иаауаз хаҷ кәынцәа зҭаз автобус иазыруз шәаҳама? Тамшь ацҳаҿ хыла идырԥеит! Рабџьарқәагь аархыхны иргеит!..

– Хә-втоматк рыла иҟарҵо аабап! Дара втоматла знык ихысыр, ҳара танкла мышкы ҳхыслоит!
«Ах, ҳаҷкәынцәа, абыржә шаҟа иманшәалааз, аԥенџьыр автомат ахы нкылакны, шәмыццакӡакәа, анаҳә-ааҳәха рам раӡакәа, зныкҟьарала… Ануаа рхәы, доуҳак умазар, иҳазраҳә укәа иҭоу ҳаҷкәынцәа, абыржәы еиԥшны ржәеиԥшьаа хиа-хо иҟаломызт. Абра ҳмаҵурҭа хәыҷаҽы, абра ҳара ҳахьааӡаз, ашьхырцәаӷьқәа рыҭра кҿаҟарҵеит. Иҭаҟәаҟәатәуп, иҭа


нырҵәатәуп!..»

Анатоли Лагәлаа  ) 41 ●

– Ҳара иҟаҳҵо иашам! – руаӡәк иҩызцәа рцәажәара ааи ԥиҟьан, ҿааиҭит, – ҳара акрыфара-акрыжәра ҳаҿуп арҭ ҳа вараҿ итәоу ацыгәқәа рҿы аӡы ҭыкәкәо иҳахәаԥшуеит! Ма кәтыжьмахак ыршәны ираҳҭап!

«Ишәымфааит, – схәеит сара гәаныла, – ҳашьцәа ираҳа уазҭгьы абыржә ишәҳәо, ишәҿыдрыттон арахь!..»

– Ркәытқәа дегьызмаха икажьны ицеит, урҭ акәтыжь иаԥсам! Амала уаткак дҳаржәыр, рқьаф ҟарҵар, издыруада рыгәтыхақәагьы уархәар!

– Иҳажәӡом, нан, сара ахыхь бааԥс сымоуп, ари дхәыҷуп!

– Уа шәиашам, – ихәеит ани ацәаӷь еиԥш зылақәа цәрық шаԥаны уажәы-уажә иҳахәаԥшуаз аҷкәын. – Ари аԥҳәыс илыдугалозар, лара илыршыз ауатка злыдугалои?! Аԥсуаа ирымоу иреиӷьу ақырҭқәа ҳзы ауп изрымоу, чеиџьыкоума, малума, дгьылума! Зны-зынлагьы мчыла рымпыҵхра анҳақәшәогьы ыҟоуп аха сынтәарнахыс ус иҟалашам... Уи иазаауеи, уажә ари аԥҳәыс лчеиџьыка агьама ҳлырбеит, ҳаргьы хчеиџьыка агьама лҳарбап! Сара арыжәтә ауп сызҿу, ҩынтәршыра ҳалымшаргьы, ма знык иршны!
– Аиаша уҳәеит! – дгәырӷьеит иватәаз, – амала зтәы иаҳа иџьбарада, дара ртәы иаваҟәалозар ауп, аҵыс ахы хнаҵәо!
– Арҭ ргәы иҭои? – убасҟан уамак шаҳзыруаз сцәа иа лашәеит, – сан иҵегь сналыдлырӷәӷәалеит, уигь илылша гәышьоз рыцҳа. – Ҳаргьы мчыла иаҳдыржәырц ргәы иҭазар?
– Бымшәан, – лҳәеит лхы насыдылкылан сан, – урҭ иаарҳәалакгьы ҟасҵоит, бара акгьы бзырымуразан…

– Ирҭахуи, ирҳәеи? – сан зынӡа сналылаҵәан дааныскы-леит. – Шәаҳшьуеит рҳәама?

– Мап, макьана аӡбара иаҿуп.

Урҭ бзиак шырмыӡбоз здыруан, аха абасҵәҟьа уаҩ иха ҿы изаамгашаз агыгшәыгра сан илыдыргалоит ҳәа сы ҟаӡамызт.

– Гиа! – ибжьы иргеит аҵыхәахьшәа итәаз, ацәаӷь блақәа зхаз аҷкәын, – Мгелаӡе иаҵәцақәа ак сҭахуп.

– Азамана! – егьигь дааиқәҟьашан, иаразнак иман дааит.

– Аӡы ҭсыршарыма?!
● 42 )	а и з га ●

– Уи сара иҭсыршоит, амала, «суатка» анылымжә, лыла ишабо, абри лыцгәы хәыҷы дырхьу-хьууа лыхәда аахыс ҵәоит!

Уи дҩагылан, иҿы аҭӡамц ахь инарханы, ауаџьаҟ дкаҳа-бӷало цәгьала днавагылт. Нас аҵәца наиҵаикын, иааирҭәит.
Сара сахьтәаз снеилууааит, нас сылабжыш сызнымкыла кәа, сан лшьамхы схы нықәысҵан, аҵәыуара салагеит.
– Бара бҩынтәыршыра ҳгәаԥхеит, ҳара, ҳазныктәыр шырагьы агьама ббароуп! Иҳәа ибҭаху ныҳәаҿак, ааи, аны ҳәаҿа алхра азин бара ибымоуп, амала «ауатка» нҭыркәкәаны ижәтәуп! Шьҭрала ишәантәылатәуп, изахьеит, икеи-кеиуа иҟоуп!

Руаӡәк автомат аахаиршалан, сара инасықәикит, аха егьи, ус акәым ҳәа дааникылан, иаҳәызба аҿы аԥсыӡ агәышҵеиԥш ицырцыруа иааҭигеит.

– Абри х-минуҭк рыла ианыбымжә, быӡӷаб лшьа ажәра бықәшәоит! Шьҭа бара базхәыц, иаҳа зыжәра мариоу, иаҳа ибхаҳаша!

– Сан, баҟәыҵ, сыршьааит, еиҳа еиӷьуп, – сныҩнаӷызааит сара сахьтәаз.

Аха усҟан сан лнапы насымылжәан, аҵәцахь иналырххе-ит. Игазго игылаз аҷкәын, «Генацвале» иҳәан, иналиркит.
– Сара анык, абри аҩыза сҭазыргылаз, хыхь иҟоу мыч имазар, деиҟәыжәжәа дықәиҵааит! – лҳәеит уи агәаҟ ҳара ҳбызшәала.

Сан рыцҳа, иҟабымҵан, сара сыршьааит ҳәа лнапы сша хьынҳалаз, – аҵәца ҭарцәны иршәны ахәшҭаара иныҽҳәа лыжьит.

Убасҟан убарҭ убас иргәарԥханы иччеит, убас ашәа ацырҳәеит, иҟалап урҭ рыбжьы шҳам мацараха ақыта зегьы иахыҩзар.

– Шьҭа шәхы шәақәиҭуп, – иҳәеит ани илзыржәыз аҷкәын, дааскьаны дааҳадгылан, иаҳәызба аҭра иҭаҵо. – Амала, шәахьнеиуа ирашәҳә, абрахь, ҳа ҳахьгыло зҿаазхо зегьы, ма абри «ҳуатка» дҳаржәлоит, ма рхы алада ирханы, рыԥсы шҭоу иаҳжлоит. Бара ари бҳәынаԥ хәыҷы ибыцу лаҳаҭыраз,
● Анатоли Лагәлаа  )	43 ●


реиҳа имариаз «астатиа» бықәҳаршәеит! Ашәануа ахаангьы аӡәы ичеиџьыка дахимбаацт, халалс – Анцәа ибиҭааит!
Нас, ашә аӷьеҩҳәа иааимиԥааит, шьҭа шәца ҳәа аанарго. Сан снапы аанылкылан, ҳашзахәоз ҳандәылҵит. Аҩнашьҭахь ала ауҭра ҳанҭысын, ҳазлааз амҩахәасҭа инаныршәлан, амашьынамҩахь ҳамнеикәа, ахәы азқәахь ҳҿынаҳхеит. Ус, ԥыҭк ҳнаскьахьан еиԥш, сан сеиҭаалгәыдлырӷәӷәалан ҿаал ҭит: – Сгәы исыҵанаҳәоит, ҳшьа ҳаҷкәынцәа ируп ҳәа...

Абригь аалҳәеит, убас хысбыжьқәак геит ҳашьҭахьҟа, адгьыл ҵысуаз џьаҳшьеит. Ахқәа аҿыв-сывҳәа аҵлақәа ирылыҟьҟьон, нас урҭ ахқәа раҵкыс зыбжьы цәгьаз бжьы ҿаасҭақәак геит. Ҳашзахәоз ҳаҩны, ҳазқәыз ахәы аҳаракыра аҟынӡа ҳнеиит, устәи уԥшны, иаԥхьан ҳзыҩныҵыз ҳмаҵурҭа убон. Уи амца алҟьан абылра иаҿын.

– Илаҳашьҭт, илаҳашьҭт! – ҩынтә раҟара даара издыруаз быжьқәак саҳаит.

– Ари Беслан иоуп! – сан лнапы аалырӷуӷуеит. – Бара сыжәҵыс хәыҷы ақәыџьмақәа бысцәырфар исыԥсыхәоз?

…Ашьҭахь иҳаҳаит Беслан шиакәыз гранатамиотла ҳмаҵурҭа еихсыз, егьыс, иакәшан ахысра иалагар, ҳара-ҳтәқәа рахьгьы аԥсҭбара ҟалон. Аибашьра еилгар, ама ҵурҭа иагьараан аргылара ҳахьӡап иҳәан, имуит, иара инапалаҵәҟьа деихсит. Ҳара хмаҵурҭа ду уажәы «Ануаа рхәы» ауп иҳәеит, уи ҳазхоит ихәеит.

Мызкы ааҵуаны, убра хаҵарыла дҭахагәышьеит, «има ҵурҭа ду» аҿы, Ануаа рхәаҿы, сара сашьазаҵә... Инышәынҭра аҟынтәи уԥшыр, иубоит уи ахәы ԥшӡа, ҭагалан, аҭакәажә лкаҷырақәа реиԥш, ахәрақәа: ахҭыԥқәа, абзарбзан ҭыԥқәа, «Аград» ҭыԥқәа, амина ҭыԥқәа, зыхк уҭаху зегь рыхҭыԥқәа рынпыҟҟалан. Ааԥын урҭ зегьы аҵәахуеит, иаҳа иҿахоит, иаҳа ҿыц ииуа зегьы ирыциуеит, хьаа-баа амаӡамшәа, акалашәа ахы угәанарԥхоит. Шаҟантә ирымпыҵыҵхьаз, шаҟантә идырхынҳәхьаз, шаҟантә џьанаҭ ҭыԥхахьаз, ша ҟантә џьаҳаным ҭыԥхахьаз... Шаҟантә ҳаҷкәынцәа ршьеи рыԥхӡи рыла иркәабахьаз, уи аныргалак, Аԥсны абжа ргаз шәа ишԥагәырӷьоз!..
● 44 )	а и з га ●

Зегь хьаак-хьаак ҳамоуп, ҳара аиҳәшьцәагьы, анацәа гьы, абацәагьы, зны-зынла иаҳҵәахырц ҳалагоит, аха иаҳ зыҵәахӡом. Ануаа рхәы аҟара ахьаа змада, аха ари аԥхынраз, убас аҽарԥшӡеит, ҿыц ашкол ахь ицо аӡӷаб хәыҷ леиԥш, егьырҭ ахә дуқәа рахь иԥшуеит, «снапы» кны снаскьаргары-ма ҳәа!..


С О Л Ь В Е И Г

Голос твой – он звончей песен старой сосны! Сольвейг! Песня зеленой весны!
А.Блок

Уи ашықәсан аа-класск рҿы стәан. Ҳқыҭаҿы иныҵаҩ-ааҵаҩқәан ирҳәа

лон сынтәа Киевтәи акиностудиаа ароман «Ахра ашәа» иал-ху асценариа ала акино аҭыхразы иаарц иҟоуп ҳәа. Аиашазы, ҳара ахәыҷқәа изаҳаз зегьы адунеи азна ҳаигәырӷьеит, из-банзар, ҳара аекранқәа рҿы мацара акәын акиносахьақәа ахьаҳбахьаз, ус иахьҭырхҵәҟьо, шамахамзар, уаҩы иҳам баӡацызт, насгьы ҳара ҳаԥсуа ԥсҭазаара иазкны. Убри азыҳәан аӡҭалара ҳцаргьы, зегьы ирласны ҳхынҳәуан, мамзаргьы хәыҷык далхны, џьара амҩахь иааиасуа ама шьынақәа зегьы ахьибаша дҳаргылон. Уи ашықәсан дара ҳҳабла хәыҷқәагьы ес-ԥхынра аанҿасра ҳәа аӡәи-ҩыџьеи руацәа рахь ицалозгьы, ас акино аҭыхраз ауаа аарц иҟоуп ҳәа анраҳа, заҵа рашҭа иҭыҵны хара имцарыз, уажәы-уажәы амҩақәа рахь иԥшуа, машьынак абжьы гацыԥхьаӡа идәылҵуан. Амала, ԥсаҭала иаҳҳәозар, адуқәа ракәын изцәымӷыз урҭ арахь киноҭыхра иахьаауаз. Избанзар, ус ҟан, аԥсеилахараха, аԥшқәагьы аарҩара бааԥсы рыхьӡан, аҳаскьыни аџьалакьати рееилышьны, азнашәа икны иаго иҭагылан. Урҭ ус анхамҩаҿы џьара ихадароу акы ргәы ианыҵхоз, ианамырҭынчуаз, ас иҟаз аилархагақәа аар-баны иаанхазомызт. Дасу иус ашьыжь дшаԥылаша, амра ицәгылаанӡа дзылгаша амаҭақәагьы гәаныла ишәо-изо,
● Анатоли Лагәлаа  )	45 ●


мчыла ԥхыӡк агәаларшәараз ианхәыҵаиаз аӡә иеиԥш, аамҭагьы мгацәакәа ишааилахәлаз ашьҭалара рацәак ах дырҵуамызт. Насгьы урҭ, ахәлара иаарымнахаанӡа аҽа гаҟьара иаҿыз ауаа ааԥсақәа, рыԥхӡы афҩы ҵәыҵәы рԥынҵа ишҭасуаз иамхацәон.

Уи аҽынгьы амра ахәқәа ирывҵаанӡа, ашьыжь аҳауа маҷк ахьшәашәара шаҿазгьы, смаашьакәа сҩагылан, сҿы ӡык нақәҭәан, акы снацҳа-ҩацҳақәан, ирласны иоусыжьит аџьмақәа. Амала, абаӷь мчыла иахьсыргылаз азы исыз гәааны, амҩа ҳанықәлагьы акыр саргәаҟит, зны аџьмақәа раԥхьаҟа ииасны, нас иааҳәны, ашьҭахьтәи ашьапқәа икьа кьаӡа ирықәгылон, дара рыбжьала бжьык ныҭцаны, нас иԥаны, иаҳа иазааигәаны анеира згәаӷьуаз тәыҩала иаҿас уан. Дара аџьмақәагьы убри абаӷь аҟазшьа иахьа зынӡак ирзымчҳаӡозшәа ҟаҵаны, хыла-гәыла иҩны, аҭырасра иас-ны, иахьысцәыбналашаз акәын изышьҭаз. Аха сара убас сыб-жьы ҭцаны срыҵаҳәҳәон, ақыжәқәа инадыркны дара аџьма дуҵәҟьақәа рҟынӡагьы, зны ишәазшәа, зны ииашаҵәҟьаны сҳәатәы харҵарц рҭахушәа ааҟаҵаны, абаӷь цәиккы џьара гәаҽанызаарак маӡала иарҭозшәа, имшәаӡакәа инавалон. Са исаҳауан усҟан аԥхьаӡа иара акы аԥысырҳәа ишәаны, ахаҵа бааԥс иеиԥш, аҿы иҭацәажәо, аҟәынд-ҟәындра иша-лагоз. Ианакәзаалакгьы, абас ианныҟәо аума, иантәоу аума, ма иара ус аџьмақәа ианрахәмаруа аума, џьара ишакәым акала уааваларгьы ацәымӷын, ирласны игәаауан. Убри азыҳәан акәын аҩнгьы ихьыӡшьараны Баӷьцымкьыкь ҳәа изашьҭаз. Сара уи ибзианы аҟазшьақәа здыруан, уимоу машәыршәа исыргәааргьы, ирласны аргәыбзыӷшьа сақә шәон. Убри азыҳәан акәын сара аџьмақәа санрыцыз, зны-зынла ахагарақәа зазаауаз, иахымхәыцуаз, мамзаргьы иара иацәымшәаз ақыжә хәыҷқәа атәыҩа изаханарԥоз. Исгәалашәоит, зны ашкол аҿы ҳгәыла рҵаҩы иӷәӷәаны слыргәаан аҵатәхәқәа кажьны аҩныҟа схынҳәны сааит. Уи сара исхараӡамызт, изхараҵәҟьаз лара лакәын, иаҳҳәар дҳақәҟаауан акәымзар. Ҳаисра ахы шакыз абас ауп: Алите-ратура аурок ҳзеиҭаҳәо дышнеиуаз ҳарҵаҩы, ҳҩызак даа-
● 46 )	а и з га ●

никылан, азҵаара лиҭеит алитературеи афольклори раԥхьа аҿиара иалагеи ҳәа. Ҳарҵаҩы деилашәеит дахьгылаҵәҟьаз, нас иаартны илкыз лышәҟәы ыршәны астол иқәлыжьит. Раԥхьа лԥынҵа ҟаԥшьхеит, нас – лӡамҩақәа, ажәак лҳәаанӡа лыҩнуҵҟатәи агәаӷ ашыра иаанагоз зегьы лхы-лҿы иқәлеит. Нас лыԥсыԥ ааизылган, иахьынӡалылшоз лажәақәа рышҳамны ҿаалҭит: «Уара ахәыҷы, уани уаби раԥхьа уара уиу, уара уаԥхьа дара иу?!» Азҵаара зҭиз аҷкәын аҵәыуара дакуа, дҟаԥшьӡа ихы иқәыжьны дҩагылан, – «Да-да-да-ра и-ии-т, Нели Александр иԥҳа», – иҳәеит. «Нас, алитерату-ра ами афольклоргьы зхылҵыз, мамзар аҩыра аныҟамыз афольклор аӡәыр ианиҵахьазма» – ҳарҵаҩы, аҷкәын зынӡа дизааигәаханы, иблақәа дырхыԥшыло, илакҭа инҭалҳәеит. Са сахьтәаз азҵаарагьы самыҳәаӡакәа сҩагылан, Нели Алек сандр-иԥҳа, афольклор ауп алитература аԥхьа ииз, ишәҳәо иашаӡам, сҳәан, апарта аӷәы нкыдысҟьан, сҩагылеит, сҩыза ҷкәын снеиҿаԥшит, умшәан, саргьы шьҭа ҩызас суоуит, адәылҵра уқәшәаӡом ҳәа.

– Шәдәылҵ, абыржәыҵәҟьа шәҩыџьагьы, егьыззым-дыруа! – лҳәан, ҳарҵаҩы ашә аалыртын, иныдлыжьлан, дуауаӡа даагылеит. Ҳҩызцәагьы ҳрыцҳашьаны инеихәаԥ шы-ааихәаԥшит, шәлыдызцалазеи, алитературагьы афоль-клоргьы ла ишылҭахыз дрыламцәажәозыз ҳәа. Аха сара исзымычҳазт, санындәылҵҵәҟьоз, «ари аҩыза азҵаарақәа аҩны сыбаӷьгьы уазҵаар имҩашьаӡакәа аҭак уанаҳәоит» – сҳәеит. – «Нас убаӷь узаԥхьалааит шьҭа алитература, арахь уқәымлан, уара ахәыҷы бжьыс!» – лҳәан, сымахцәы санк-ны сындәыллырԥан, ашә ныдлыжьлеит. Уи нахыс, аиашаз, мчыбжьынаҟьак лара лмаҭәар аҿы сналышьҭӡомызт. Ама-ла, бзиарас иҟалаз, ашкол егьырҭ арҵаҩцәеи адиректори уаҩы илымҳа иҭамсӡацызт, аҵаҩцәа зегьы, шамаха уаҩы даанымхакәа ишырдыруазгьы. Мчыбжьык ааҵхьан еиԥш, ҳарҵаҩы санду ԥсхәрак аҿы дылбан, дынцәыҵалгалан, акы аанмыжькәа зегьы лалҳәеит. Сандугьы даара илцәымыӷхеит, аха илҳәоз, урҭ алитературақәа, рацәак дырзыманшәаламызт, арахьгьы аџьабараҿы дахьыныҩналаз чысқәак нарылҭеит
● Анатоли Лагәлаа  )	47 ●


ауп, ацәашьы абылра дахьымӡацзаарын. Ҳарҵаҩы ԥскы данылк, шәмаҭа ииуз, шәмаҭа исеиҳәаз ҳәа данылҟәамҵӡа, абааԥс, ба баҵкьыс еиӷьны иаԥхьо акрыҟоума, ираҟәаӡамкәа инхан, цәгьала иқәхеите, лҳәазаап! Ари анлаҳа арҵаҩы зынӡа деилагеит, аха акы уҳәар изоуҳәодаз, санду длыд ҟьаны дцахьан. Абарҭқәа рышьҭахьгьы ҳарҵаҩы лурок ахь сналмышьҭыцкәа дшыҟаз, уаҩы даазырччашаз даҽа хҭыскгьы ҟалеит. Ҳаџьмақәа ашьыбжьон ахәахьы икыдзаа-рын, рызхара иҳәны-ичаны ианылбаа, аӡыжәра рҭахын, аха аӡахьы албааразы иаашьаны, аӡба ҳзыхгозар ҳәа, амҩаду иахагылаз ахьа ашәшьыраҿы итәан. Баӷь-цымкьыкьгьы амҵқәа ҭаха арымҭозу, аҽны цәгьала агәы кыдгылан иҟа заарын. Ус алитература арҵаҩы архәара даавҵит, амра-ца дацәызыхьчоз ҳаргь ҟаԥшьык ԥшӡаӡа илхаргыланы, ларӷьа жәҩа иахшьыз лсумка шәҟәылеи тетрадлеи ирҭәны, егьи лна-палагьы лсумка иазымкыз атетрад риашатәқәа дрыҵаланы. Аха аџьма џьман, уажәы илбазма, баӷьыкгьы рылан, аха уеизгьы-уеизгьы аҽзарыцәгьарыз, лара дымҩасҩын, ажәлар рхәыҷқәа рбызшәала алитература длырҵон, ус уалагар, амҩа анылара абаӷь аҵкьысгьы лара лакәын еиҳа иақәиҭыз, еиҳа изтәыз.

Аха аџьмақәа арҵаҩы дааигәаны данаарывалаҵәҟьа, абаӷь-цымкьыкь илхагылаз аҳаргь аума, лтетрадқәа роу-ма, лара лхаҭа лоума, амыждаразы акы агәамԥхеит. Лара ҳарҵаҩы ашьҭахь излалҳәаз ала, аџьмақәа данаарывала, ларгьы абаӷь афҩы лгәамԥхазаап, лԥынҵа ахьашьцыла-мыз азын акәу, аҩнуҵҟала гәырк аԥынҵа нҭакшазшәа, ишакәым иҭасзаап. Аха лара ичҳаны даҩсырц лгәы иҭа заарын, нас аџьма џьмоуп, аџьма акәым, аҵаҩцәагьы ац-кьара мыцхәы изыцәмаҷу лурок аҿы рпарта данаавала-лак, рыфҩқәа лаҳахьазаарын. Ларгьы митәык илхараз ҳәа егьыҟаӡамзаарын, днахәаԥшын, афҩи аԥшреи лзымчҳакәа дкажьцәеит ауп лыварахь. Уи анаба, Баӷь-цымкьыкь еила наршәазаап, иҵҟьазаап, иԥан илгәыдԥалазаап, лыҵкгьы ашьҭахь атәыҩа ишакәым иҭанарԥазаап: иԥнажәеит. Аха ҳарҵаҩы илулакгьы, аилҟьара мыцхәы злалылаз ала, дыҩны
● 48 )	а и з га ●

дацәцазаап, амала, рыцҳарас иҟалаз, илыцәкаҳаз атетрадқәа ирылазаарын са стетрадгьы. Аха Баӷь-цымкьыкь, сыгәнаҳа зықәшәаша, цас иауазшәа иазыҟаҟоз аҟаҟеит, уимоу зыб-жа афазгьы ыҟазаап, са стәаҿы ианнеи, иаламкьысӡакәа инафҩын, иааҵкьыҵкьашьан, иаԥырҵзаап. Санду аџьмақәа дрышьҭалан дышнеиуаз, ақьаад рацәа амҩа ианыжьлан ианылба, шьыжьымҭанла мцеиқәҵагас агаз рацәа иныс-хуа, аӡынра ҳаныҵало азы исҵәахып, уаанӡа арҭ акьаадқәа ҟәшәаны изгар, афархь ааибанарклап лҳәан, иаашьҭыхны аҩныҟа иаалгеит. Аҩны иахьаалгаз, саҳәшьа хәыҷы аԥхьа шьа бзиан илҵахьан, атетрадқәа рцәақәа дрыԥхьо дыш-неиуаз, сыхьӡ зныз анылба, аҭаацәа ааизылган, идлырбеит. Уи ҩы-мчыбжьа раԥхьа даара схы-сгәы азҭаны изҩыз, зхы иақәиҭу атема «Сара сдухар сзакәхо» акәын. Аҵаҟа па-ста ҟаԥшьыла уаҩы дарччаратәы иҟәазны ахәшьара «ҩба» ықәгылан. Уи аладахьы ицон иара убри апастала сырҵаҩы илҩыз лгәаанагара: «Сара сгәаанагарала, уара алитерату-раз уцәгьамзар ҟалап, аха ухала ушьапы алухит. Сара саҵ кьыс абаӷь иунарҵозар, уазҵаала, убра уадтәалаз, амала, уашьҭан, аԥышәара аан атәыҩақәа ираҟароу ахәшьара узыԥшуп. Н.А.».

Ажәакала, арҭ ахҭысқәа рышьҭахь ҳарҵаҩы арҵаҩцәа реилацәажәараҿы иқәлыргылеит ҩ-зҵаарак.

Актәи: Шәышԥахәаԥшуеи абаӷь садкыланы ицәажәоз иа-хьарнахыс аратәи ашкол аҿы иҵара азҵаара? Насгьы алите-ратуреи афольклори реиԥш иҟоу ацқьа урок анцо аамҭазы, абаӷь зынӡа иаҭыԥузеи?

Аҩбатәи: Уҵаҩ цәымӷрыла абаӷь азыҟаҵан ианужәиҵо, дышԥахьырхәтәу? Ашкол дыҭцатәӡами усеиԥш иҟоу аҵаҩы?
Арҭ азҵаарақәа ишакәым ала ашкол аҵара аҟәша аиҳабы ихы иасит. Иаргьы аԥсуа литератураз акыр аџьабаа зба-хьаз аӡәы иакәын, убри аҟнытә, идыруан, хымԥада ишала галатәымыз алитература аҵатәхәы аҿы абаӷь фыҩгара азҵаара. Аҭел аашьҭихын, дасит аколнхара аиҳабы иахь. Урҭ ҭаацәарак излатәыз ала, ирласны еизааибаган, иара убраҵәҟьа ирыӡбеит абаӷь алахьынҵа. Асабша ауха аколн-
● Анатоли Лагәлаа  )	49 ●


хара иаҭаараны иҟоуп пату зықәҵатәу асасцәа. Ари ақы ҭаҿы инхо нхаҩык иџьмақәа иаарылхны усеиԥш иҟоу аԥсаса бзиа асас имҵаҵара даара ипатууп асас изгьы, аколнхара аиҳабы изгьы, иара изааӡаз изгьы. Аҵара ахәҭа аиҳабы ииӡбыз азҵаара аколнхара аиҳабы иаҳәан данаал-га, ателефон нықәиҵан, игәаанагара аилацәажәараҿы итәаз арҵаҩцәагьы ирылеиҳәеит. Аха, убри аамҭазы, аҭоурых ар ҵаҩы даҿагылеит ари агәаанагара. Уи излеиҳәаз ала, Леу-ан актәи инаиркны Ачачбақәеи Амаршьанқәеи рҟынӡа, уаанӡагьы, уиаахыс арахьгьы, ажәакала, аҭоурых аҿы, иара абриаҟара даԥхьахьазаап, иҵахьазаап, ркультуреи ретно-графиеи, аха иԥыхьамшәацзаап аԥысуак иеишәа чараҿы баӷьык шьны асасцәа ирымҵеиҵо. Аҵара аҟәша аиҳабы аҭоурых арҵаҩы игәра мгакәа алитературеи афольклори рызҟаза ҳарҵаҩы длазҵааит. Уи лгәаанагарала абаӷь аԥсы анҭоу, амҩа ианантәалоу, ауаа анарҩуа ауп афҩы анраҳауа, ишьны, ацәа ахыхны, ибзианы иужәыр, ашьабсҭа ажьы иаҩызахар акәын. Уимоу, агәра длыргеит, ихарымҵозар, асасцәа анынатәалак уи абаӷь хамаԥагьа акәац зегь раԥ хьагьы агьама лара ишылбоз. Аха егьирахь иахьынаҵаа-ааҵаақәаз акәацфацәа бзиақәа рахь излеилыркааз ала, абаӷь-жьы иԥхасҭанатәыр алшон уи аҩыза астол бзиа. Аҵыхәтәан, аҵара аҟәша аиҳабы даара игәы азҭаны иале-игалеит зҵаарак: асасцәа дахьқәа зларацәоуи абаӷь ажьы уи аҩыза астол аҿы рацәак излаԥшӡам алеи, уажәазы-иахырԥазааит абаӷь ашьра. Амала, уашьҭантәи асабшанӡа, арҵаҩы лгәы шыннархахьазгьы, лымшираҿы иҳамҵазар, арҵаҩцәа зегьы гәыкала ирфон.

Иахьа уажәраанӡагьы ашкол архив аҿы иаанханы иҟоу уи ахҭыс анцоз аԥсабара арҵаҩ ҷкәын дыхәмаршәа ииҩыз апротокол излаҳәо ала, Нели Александр-иԥҳа абаӷь ашь-ра дақәшаҳаҭхеит, аха лымшираҿы астол ақәҵара мап ацәылкит!..

Акиноҭыхыҩцәа иахьа ашьыбжь нахыҳәҳәаанӡагьы уаҩы ихабар ыҟамызт. Урҭ рыҽқәа ҳара ҳҟны иааӡаанӡа ҳгәылак иказармаҿы инрыжьуан есымша. Усеиԥш иҟаз аҽааӡа дуқәа
● 50 )	а и з га ●

рхәы рыҭара, есышьыжьымҭан руац рыҵгара, хәылбыҽхала аӡы дыржәра, рыкәабара, ажәакала, рхылаԥшра хазы аӡәы идын. Ҳара ахәыҷқәа есымша бзиа иаабон урҭ ахьҭакыз аказарма аӷәы жәпа кьакьақәа реивҵыккара ҳкылԥшны рыхәаԥшра, аҳауа кылызҵәоз рыкьыркьырбжьы азыӡырҩра. Аха аҽыхьча ҳазларыцәиршәоз ала, аҵыхәтәаны аказар ма акылԥшра ҳаҟәыҵхьан, дара артистцәа есымша, ақа лақь аҟынтәи ишааилак, дасу рыҽқәа ирықәтәан ианын дәықәлалак ҳрышьҭалон, аҳабла иалган игаз амарда ҳара кырақәа рахь. Аха сара иахьа аџьмақәа уаҩҵас исмырҳәыкәа аҩныҟа анеира сшақәиҭымыз здыруан азы, акиноҭыхыҩцәа аауазар иахьызбаша амҩа азааигәара абӷьаӡа бзиан измаз

хьацак каҿаны ирысҭарц сыӡбеит. Усгьы дара унарԥыршәар зегьы ааныжьны, еибыҳәан иҟоушәа, ҳгәыла имхы реиҳа иара дахьахӡыӡоуҵәҟьа, иԥсы ахаара зегьы ахьықәу, аиқәа ҵәара ахҳәаҵәҵәҟьагьы алхра иахьӡаанӡа иҿыфаан ины қәырҵон. Хаӷеимшхара, усҟан иара ибжьы абыкь иҭыҩуашәа сахьыҟазаалак ишсаҳалак сылацәа хызҩон. Сара саҵкыс уи ибжьы хлымӡаах иацәшәоз сыџьмақәа, ахра иаҿҟьаны илеиуа ахаҳә шкәакәақәа реиԥш, ахылаӷьара иҭеибаҳәаны рҿынархон.

Аџьмақәа исрааз абардра шырзымхаз збон уажәшьҭа. Рымгәақәа макьана даргьы саргьы аҩныҟа анеира ҳақәиҭ хартә еиҵырымхӡацызт. Ус анакәха, иқәлатәын зшьапы инар-кны амаӷ мыцхә еилаԥаҭаны изқәыз ахьаца-ҵла. Аиашаз, акыргьы изџьабеит амаӷ еилырхааны ахыцәқәахьы ахалара, сҩаскьаны еиҳа апарахь иԥысымҟар, ҵаҟа акраамҭа садха-лоит ашьапы аԥҟара. Насгьы хыхь еиҳа сеикәаӷа аҟьарҭа ма-риан, амаӷгьы еиҳа сҩаскьа-цыԥхьаӡа аҽраӷаны иақәызшәа збон. Аха зегь акакәын, агәҭаны амаӷқәа рацәаны излеи-бакыз ала, амахәқәа акы ԥуҟаргьы илеиӡомызт, аки-аки еибакуан азыҳәан, иагьа сааԥсаргьы, иагьа амаӷ сафаргьы, ахьаца иахагылаз зегьы ԥҟатәын. Насгьы мыцхәы сад халар, аџьмақәа ргәы ҿыӷьны харабӷьара исцәеимпыр ҟа лон, амала, аџьмахьақәа иаҳа излаҟәышыз ала, аԥҟабжьы раҳауанаҵы, акәша-мыкәша акы инацҳа-аацҳауан акәым
● Анатоли Лагәлаа  )	51 ●


зар, хара исԥырҵны џьаргьы ицаӡомызт. Сеикәаӷа хәыҷы зынӡаҵәҟьа ицҳафыруамызт, аха хар амамкәа иагон. Насгьы сара есымша сџьыба иҭан амақьа хәыҷы, иԥҟо сышнеиуаз, сыԥсы анааиҭаскуа аҿы инаҿысшьуан, маҷк иаасырцыр-цыруан. Нас сгәы иснаҭон маҷк аҟарагьы имариахазшәа, уимоу иԥысыҟҟоз аҵлақәа ирықәсырӡуаз амч зегьы хәыҷы-хәыҷла ихынҳәуазшәа. Ирыцҳасшьон иԥысыҟҟоз ахьацақәа, амаӷ зхарԥаны изкыз абнарасақәа, абнахәырмақәа, аца ҟьа иаҿиаауаз аа-ҵлақәа. Сгәы иснаҭон урҭ анлеиуаз, иахьынӡарылшоз ргәаҵаҟынӡа игәынқьуазшәа, аха иаар тыҵәҟьаны аҵәыуара иацәыԥхашьошәа.

Иага саргәаҟзаргьы, иага аԥхӡы сылнахызаргьы, уажәшь ҭа зыԥҟара саҿыз азганк бзиан иҵызҩааит. Уажәшьҭа ахәа дахьала, сыԥсы ааиҭаскыр, хынтә-ԥшьынтә раҟара иқәс тәын. Смақьа хәыҷ сџьыба иааҭызган, снаҿажьцәан, иаар бааӡаны аикәаӷа инаҿысшьит.
«Сеикәаӷа хәыҷы, иаанхеит аҵыхәтәантәи угәырхаага, угәырыԥсаҳәага.»

Ԥша хаак, ладантәи, аҟәандареи ахьшәашәареи аҽры маӡҩаны, мыцхәы исзааигәоу напык ашҵа татақәа реиԥш, сӡамҩа инахьысит. Раԥхьаҵәҟьа сгәы иснаҭеит уи са сзы иасызшәа, аҵыхәтәан исзымхаз агәаҟра, алшара, маӡала аҵла иацәыҵәахны, зны-зынла ашкол ахь санцоз саб имыр баӡакәа нану сџьыба иҭалҵоз аԥарақәа реиԥш, иснаҭозшәа. Сымч ааизызган, аҩадахьҟа, аҵла аԥсырҭа аганахьала ас ра салагеит. Шаҟа ԥсаатә рыԥсҭазаара ахьчахьаз сеидру ари аҵла. Абан, хыхь абна еилачыраҿы, ҵыԥх акәхап иа ныҟанаҵаз, ардәынак аҳаскьын ашьапқәеи, аҳәынҵәеи рыла еибанаркыз аҭра азбжак ԥҽны илеихьан, аха абжа ус икықәхалан иахьықәу. Араҟа уи хымԥада ихнахит акәтаӷь шкәакәа хәыҷқәа. Урҭ кыраамҭа иарԥхозар акәхарын ам ҵәыжәҩақәа ирыҵакны. Иҟаларын усҟан амла иакуазар-гьы, џьара џьмаҭрак аҵаҟа аԥынҵа ҩежь нылшьуа, ахәаҷа ссақәа рыԥшаара иазгәшьуазҭгьы. Иҟаларын хәаша хәыҷык амгәа иҭамзаргьы, аца иҭамзаргьы. Аха иачҳауан акәтаӷь шкәакәа хәыҷқәа аԥхарра рцәымӡырц азы, хәыҷы-хәыҷла
● 52 )	а и з га ●

рԥынҵа ҩежьӡа, ардәына ԥшқа хәыҷқәа гәылҵырц азы. Нас акәын уи аимдара, адәахьы аусура, аԥацәа рааӡараз иааиԥмырҟьаӡакәа ауацқәеи, адгьыл баррақәеи рахь аԥырра ианақәиҭыз. Иаҿыҵакны иаанагон ари аҵлахь ахәаҷа ссақәа, аҳаскьын ԥшқақәа рхышәҭқәа, аҵиаа хәыҷқәа рдац татақәа. Иара зегьы ирхыбаауан, ахазы изакәызаалак фатәык иашьҭамлеижьҭеи агьама ахашҭыр ҳәа ишәозар акәхарын. Ахәаҷа ссақәа аҿыҵакны ианаанагоз, иагәалашәон адунеиаҿ дара ардәынақәа рызгьы ишыҟоу агьама хаа. Зны-зынла, акыраамҭа еимданы иаԥшаауаз ахәаҷақәа аԥацәа рзы иша-анагоз ианамхафалак, игәаауан ахазы, цәгьарак замхаҟаҵаз аӡәы иеиԥш. Нас раԥхьа иаԥыхьашәоз ҵла-махәк инықәтәон ашәарыцацәа ишрыцәшәатәыз, агәаҽанӡамкәа хысбыжьк гар, иара уаҵәҟьа амгәа ак ҭамкәа, аца ак ҭамкәа, иласӡа ахәыцеиԥш ишкашәоз зегьы ахаршҭны, ахәаҷақәа аанха-ны иахьамаз бааррак иазхәыцуа. Ашәарыцацәагьы зжьоз иақәыз ахәы акәын, урҭ иабардыруаз ацәеи абаҩи рымаца-ра шракәыз иаҭынханы иҟаз. Дара зышьцылахьоу ардәына шша-ԥасалақәа ирыцымныҟәеижьҭеи, шәшьык, хәырмак ирыцламтәеижьҭеи иҵуазеи.

«Умыццакын, ашәарыцаҩ, баша аҳауахь ухысуеит!» Аха зегь акакәын иааӡон ардәына ԥшқақәа. Абри аҵла аҟны акәтаӷь шкәакәа ԥхақәа ирхылҵуан урҭ рыԥсҭазаара. Абра ҟа, ажәҩан аҿы, иҭалон рыԥсы. Шаҟа иҳаракны иҟарҵоз аҟара урҭ ранацәа рыҭрақәа, убриаҟара ргәы рызҭынчхон, ирцәырыхьчон адгьылтә мчы бааԥсқәа. Урҭ акызаҵәык зыгәра ргоз аҵлақәа ракәын, аҵлақәа ракәын дара рыԥсад гьыл, рыжәҩан иазааигәаз. Убри азакәын рԥацәагьы ишыԥ шқақәаз аҵла агәрагара зрыларҵоз...

Зҽанаазырххалак зыбаҩқәа рыбжьы гауа ахаҵа иеиԥш, аҵла «ашьамхы» аҿҿа аахгеит. Уи акәхеит, быӷь цырақәакгьы уи абжьы ргәаҵӷа ҿнаҵәазшәа, рыҵла аԥсы шҭоу, амахәқәа џаџаӡа ишгылоу дара аԥсра иаҳәон, иҿышәшәаны илеиуан. Сгәы ирыцҳанашьон, сгәы ихьаанагон абриаҟара ԥсаатә зааӡахьаз, зыҩнеиԥш иршьоз, зегьы ааныжьны, зегьы абзи-
● Анатоли Лагәлаа  )	53 ●


араз ҳәа раҳәаны, уажәраанӡа иара ашәшьыра зхыхәмарлоз адгьыл зегьы џьарак иаагәыҵаҳәҳәан иагәӡырц аҭахушәа аҽахьықәнажьуаз. Аха уи аԥсҭазаара шаны ирнаҭоит зыԥсы ҭоу, изызҳауа, ахш змыҵуа, зыӡарақәагьы зыԥшәамацәагьы ныҟәызго, ирыгымхарацы, иҿиарц азы, аџьмақәа. Уи акә хеит, аҽазныкгьы сгәы ҭшьааны, абарақьаҭреи аразреи зе-гьы аманы адгьыл инықәҳаит аҵла. Аџьмақәагьы иахьааз ҳәа сымбаӡакәа, ауада аҩнуҵҟа алашара анакы, иԥырԥыруа алампа акәшара иалагаз аԥарԥалыкьқәа реиԥш, абардра инылеибаҳәеит, Аџьмахьақәа, ариаҟара бардреи, маӷ ҟатеи, насгьы ахьаца-ҵла иақәны ианырба, уаанӡа ус аламала рааигәара иқәырмыжьлоз ақыжә хәыҷқәагьы, уажәы ргәы бышҳақхан, зны-зынла дара рҿаҵахәқәагьы шырцәырфоз рымбозшәа, иранарыжьуан. Аха иабаҟоу зегь рԥыза Баӷь-цымкьыкь. Уи акәымзи зегь раԥхьа ас абард бзиақәа ҿаҵа хәыс ианроуаз, акы аԥхьа инеир ҳәа ишәаны, ихәмаруа, зны-зынлагьы акәашара зҭахымкәа мчыла иқәырҵаз аҷкәын ԥхашьа иеиԥш, аҽырцымкьыкьны, реиҳа амаӷ аҟатара ахьа-маз абардра иалагылаз. Уажәы аџьмақәа зегьы анеиза иара ахаҭа аԥсы абаӡеи? Издыруада зегьы ааныжьны, ари аҵла ԥысҟонаҵы, агәы ҿыӷьны ҳгәыла имхахьы ицазар? Мам-заргьы, амҵқәа агәы анкылырҵәа, ашәшьыра ишыҵагылаз аҵла акаҳабыжьгьы амаҳазар? Аха уи ус аџьмақәа алаԥш хара иҵнажьӡомызт, иахьцалакгьы дара ирзааигәамзи, дара ирыцымзи. Даргьы аҭаацәа реиҳаб иеиԥш иахәаԥшуанеи, уажә иабацеи Баӷь-цымкьыкь? Аха убри аамҭазы, адгьыл иҵыҩуазшәа, иԥысҟоз абардра агәахьы игеит акы аӷызбжьы. Баӷь, Баӷь-цымкьыкь аҵла иаҵахазарцу? Сеикәаӷа адгьыл ахь иршәны сналбааԥарц снапы ахьааусышьҭыз, уа иаанхеит, сдақәа ирҭалаз ахьасыҟәра сызмырҵысӡо. Аха аҽазныкгьы слымҳа аҟынӡа иааит уи аӷызбжьы. Уажәшьҭа соунажьит сызкыз амчгьы, сеикәаӷа ахьсымԥыхьашәоз ҿыцха иршәны, аҵла сахьҳәазаны сҿынасхеит. Сылбаауанаҵы, амыӷқәа ирҿаԥоз скьаҿ кәыжә-кәыжәны сналбааит. Иара усгьы аҵла ашьапы амыхәқәа сааныркылон акәымзар, снапқәа рымч рылҵхьан, ус иакәыршаны иахьыскыз сахьыҩрыҵәҟьаны
● 54 )	а и з га ●

скамҳартә маҷӡак сааныркылон акәымзар. Сымгәацәеи смахәар ажьышәақәеи, цқьа ашәыга зымкыз амшаԥы кәтаӷь еиԥш иҟаԥшьхахьан. Амыӷқәа, сымариа анроу, сыл баауанаҵы рышҳамқәа сылаԥыҵәҵәаны соурыжьуан.

Аха урҭ зегьы акгьы хьаас исымаӡам, иабаҟоу Баӷь, Баӷь-цымкьыкь? Сишь... Еиҭах аӷызбжьы аагеит абардеилачыра аҵаҟа... Шәара аџьмақәа, аџьмахьақәа, акыжәқәа, шәара акрыфара шәаҿуп. Шәара ишәмаҳаӡои уи агәынқьбжьы, аӷызбжьы? Рыцҳа, уи абжьы азеиҵыхӡом; ишәаҳауама, аџь мақәа, ишәаҳауама, абжьы ҭахәаҽуп? Сызлацхраауеи сара уажәшьҭа, излацәыҵызгои, ишакәым иақәҳаит уи хымԥада, ишакәым.

Мамзар иара ахалагьы уажәшьҭа амыӷ ааимгәҳәаны ицәыҵыҵуан, мчы бааԥсык иарҟәырит акәымзар.

«Утәыҩақәа рыла унаха-ааха, Баӷь, утәыҩақәа уцырхы-раа, умч ааизыркәкәаны уеиха, ухәаҽуеит, Баӷь, мамзар, ухәаҽы. Иааигәаны угылазма, рыцҳа, убриаҟара уааигәаны усхылаԥшуазма, ианлеиуаз ишԥаумбеи! Умшәан, Баӷь, ари аҵла бзиоуп, иудыруоу шаҟа ԥсаатә ааӡахьоу рыҭрақәа амахә еимҿаԥарақәа ирыбжьакны. Ҵаҟантәи уаныԥшуа амахә ибжьахаз ашәыреиԥш иубо дара рыҭрақәа роуп. Уа ра ҳа цырақәаз џьшьаны, аԥша иарҵысыр ишԥамлеири ҳәа иагьарааны уахәаԥшхьан, Баӷь-цымкьыкь! Аха урҭ рҿы ардәынақәа рԥацәа хәыҷқәа рааӡон, ирызҳауан. Иҟалап ҳгәыла ҷкәын, Ладикәа иеиԥш ауаа гәаҵәажәпақәа рхымҭа иаҿашәахьазар. Уцәыҵыҵ, рыцҳа, Баӷь-цымкьыкь, уцәы ҵыҵ, цас иҟаумҵозар. Цас иҟауҵоит, издыруеит, хымԥада, цас иҟауҵоит зегьы. Мамзаргьы, уа иаҳа абырҷман ҟата қәа зқәыз мыӷ ҽыҭрак уԥыхьашәан, иҭарҟәыҿны афара уаҿызар акәхап. Амала, сара иџьасшьо удыруоу, Баӷь-цым кьыкь, абри сара скьаҿ кәыжә-кәыжәны иқәызҵаз, снапқәа зехьынџьара ицәыԥԥны ршьа аазгаз амыӷқәа, усс иума ӡамкәа, ихыҟаҟааны иахьуфо ауп...

Еиҭах игәҭшьаагаха Баӷь-цымкьыкь аҟаабжьы абардра иаацәыҵҩит! Ииашаҵәҟьаны, ахәаҽра иаҿызар, мамзар-гьы ицәыҵыҵырц аҭахны амаӷқәа ирмышьҭуазар акәхап,
● Анатоли Лагәлаа  )	55 ●


ҳхәыҷыхәмаррақәа раан аҟәараҿы аԥслымӡ еизганы, нас агәҭа ҭыжааны ашышкамс анҭаҳартәалак, иҭыҵырц икыд-лан ишнеиуаз, аԥслымӡқәа ашьапы иаҵакәымпылны, ихы шәҭны еиҭа аҵахь ишҭашәоз еиԥш. Издыруада Баӷь-цым кьыкьгьы убас агәаҟра иаҿызар сара сымшала, сара сха рала? Нас, ариаҟара аамҭа сзыԥшуи сара? Хымԥада, амаӷ рхтәуп хәдаҟала иқәланы, иаԥырхагоу амахәқәа ԥыҟҟатәуп, знык уи лашарак абар, ԥша хьшәашәак аҿасыр, ирласны амч ҭаланы, иара амацарагьы ицәыҵыцуеит.

Аикәаӷа хәыҷы сыманы, изулакгьы абард ааилырхааны, ахьаца иахагылаз амахә ду аҟынӡа схалеит. Нас усынтәи уи амахә еимҿаԥара сшьапы аахшьны сықәтәеит: сышиашаз абард сылагылар, сыкапангьы ацланы, уи зынӡа ихәаҽыр ҟалон. Еиҭах, уи ашьапы шәпара анԥысҟоз еиԥш, сымч зегьы аҭаны, аикәаӷа мҩанҵо, амаӷ архра салагеит. Аха, рыцҳарас иҟалаз, архразы аикәаӷа маншәаламызт, акы, ахәы кьаҿын, ҩбагьы, сара сахьықәтәазынтәи акшара маншәаламызт, насгьы аигәышә акәгәышьан амаӷ архразы ибзиаз. Ама-ла, агәаҟраҿы зегьы маҭәахәуп. Зегьы ухы иаурхәар ауе-ит. «Игәаҟыз иоуп дхәаҽуа даналага аӡаҿы аҭәыц иахьын-халаз», – лҳәалон нану. Аха сара сгәы ԥызжәоз аџьмақәа ак ҟамлаӡазшәа акрыфара иахьаҿыз акәын. Урҭ реиҳабы, урҭ рхы агәаҟра, ахәаҽра иаҿуп. Мап, мап, еиҳагьы еиӷьуп урҭ иахьырзымдыруа, еиҳагьы еиӷьуп ҭынч акрахьыр-фо, рымгәақәа ахьҭырго. Урҭ изакәызаалакгьы ара акгьы рхараӡам, насгьы зынӡагьы егьрылшаӡом, ирзеиқәырхаӡом дара рыбзиабара ду, рхы, ашьха харзааиԥш ирылагылаз. Баша сыҽхәызжәеит саргьы: сеикәаӷа сааҟәымҵӡакәа ис ҟьоит, арахь амаӷ агара иаҟәыҵит, ҿыцха иахьакәым иан ԥаны ицоит. Еиӷьуп аигәышә аагазар, насгьы аҩныҟагьы адырра рысҭар. Мамзар, баша ара аамҭа сгонаҵы, Баӷь-цымкьыкь хәаҽуеит, агәгьы ԥжәаны иԥсыр алшоит. Абар-дра сҽылбаарыҩрны амҩахәасҭа ианыршәланы сыҩны сҿы насхеит, амҩаду ахь скылсырц.

Хәыҷы-хәыҷла исцәыӡуан ахылаӷьараҿ сымч, изым баӡакәа зџьыба акылҵәара аԥара ҭышәшәаны изцәыӡуа
● 56 )	а и з га ●

ахәыҷы иеиԥш. Аха, разҟыс иҟаз, архәарақәа рацәан, сгәы рышьҭӡомызт, акы снахысыр, егьигьы, аҽа ԥыҭрак иааи-хызгар, снаваҵәины сцарашәа избон. Ус архәара иаавҵит акиноҭыхыҩцәа рмашьына ласқәа акы. Уи инашьҭарххны даҽа втобуск, уаала иҭәны, асаба сҿарчны инасаҩҟьеит. Иа-хьа, хымԥада, урҭ уаҩ иџьеишьаша акы ҭырхуазар акәхарын, зхаҿсахьақәа рыла издыруаз артистцәа зегьы ҭатәан. Аха сара сабарыхьӡоз, шьҭа аҩны адырра рыҭаны, аигәышә аа-ганы, амаӷ зегь рхны, Баӷь-цымкьыкь цәыҵгатәын. Амала, аҽқәа макьана идәықәрымгалацызт, амашьынақәа ракәын аттаҳәа исаҩҟьаны ицоз. Шаҟа ирацәаҩузеи дара иахьа, ҳымԥада, Акәарҷиа абахә дахьашьыз акәхап иахьҭырхуа. Уаҟа абахә даара ишәарҭоуп, аха, зегь акоуп, уантәи дыԥоит рҳәеит артистцәа аӡәы. Уи иара раԥхьа дақәымшаҳаҭхазаап, аха нас игәаӷьит.

Абар, аҽқәагьы ршьапышьҭыбжьқәа хааӡа сгәы ины қәыҩт. Урҭ иҳаш-ҳашо акәын арҭ ҳамҩадуқәа рҿы иргәар ԥханы ишныҟәоз. Сара бзиа избоит урҭ рышьҭахьтәи ршьапқәа ирықәгыланы ианышьҭыԥо, рԥырцә ҟаԥшьқәа снацәкьарақәа рыларԥаны сырхьырҩны скамҳарц сҽа нааныскыло, ахәда уи иадҵаны, ахәы афҩы-хаа уԥынҵа иҭарсуа, ианааугәыдуҳәҳәало. Урҭ ахаангьы рӡыцә мгәақәа рыбжьы смаҳаӡацызт, иага иааԥсаргьы, убас иҽыласқәан, иҽыццышәқәан. Акызаҵәык, исгәамԥхоз ркәадырқәа ра кәын, аԥсуа кәадырқәа реиԥш, аҟәына иарганы, ирԥш ӡаны иҟаҵамызт, насгьы акырҭа, анпҭаршәырҭа ҳәа егьры маӡамызт. Даара аҽы иазҟазамыз изын ианышьҭыԥоз, ма мзаргьы, адыхҳәа аӷәра аҿархханы ианаанукылоз, аҽын кылара цәгьан, уахьырҩрны укаҳар ҟалон. Сара исшәыз скьаҿ ԥыжәжәахеи, ашьа зыхьтатаз смахәарқәеи, схы-сҿы аԥхӡы иаганы сахьыҟаз алымти аҳәынҵәеи ахьтатазар акәхарын, аҽыҩҷкәынцәа сырбар, ари аҷкәын иарбан бнар шәыроу дызлыҵны даауа ҳәа сҵәылырхыр аҵкьыс, еиха еиӷьуп исаҩсны ицаанӡа, амҩаду ахықә ахь ҵлакы сыҽ наваскыр сгәахәын, сааҵәины сҿынасхеит.

Ари амшду ааигәа-сигәа ԥсы зхоу уаҩы дыҟамызшәа, албыӷь иаҵәара снагәыҵаҳәҳәан, саҵәахит.
● Анатоли Лагәлаа  )	57 ●


Сыԥсыԥҵәҟьагьы алагаҩагабжь раҳар ҳәа сшәаны, сԥын ҵала аҳауа агара салагеит. Ԥыҭрак ус сыҽмырҵысӡакәа сҳәалахазшәа, сыҽреиџьны сцәыҵатәан. Хәыҷы-хәыҷла сыԥхӡы сылабара ианалага, сҿыҵа зынӡа ибеит, сӡышо са-лагеит. Ӡыгмацәазк азна аӡы акыр иаԥсагәышьан, аха иааг, акыр ҳабжьан ҳӡыхьи сареи. Ус, аҽырацәа ршьапышьҭыбжь саҳара ианаҟәыҵ, ԥыҭрак ашьҭахь ҿыц сгәы иаақәыҩт урҭ рышьҭахьҟа иаауаз ҽызаҵәык ашьапышьҭыбжь. Албыӷьқәа снарыха-аарыхан, кылԥшырҭа хәыҷык ааҟасҵеит. Уи аҽы уаҩ дызусҭазаалакгьы, сара исымариашаны амҩаду ахь дцәырҵыр, даара дыццакны диамҟьозар, ибзиан дыс барҭахон. Аха аҽы ашьапышьҭыбжьқәа сара сҟынӡа излааиу-аз ала, уи иақәтәаз дыццакӡомызт, амаршәа кны аныҟәашәа аԥшӡашьа дацклаԥшуа, иныҟәызцоз аӡә иакәзар акәхарын. Ус сыԥаԥш иныҵашәеит ахш зхьыршазшәа ихахаӡа иҟаз аҽыхәа, нас – уи иақәтәаз аџьынс еиқәа иаҵәа зшьаз ӡӷаб хәыҷык. Сольвеиг лакәын уи. Сольвеиг, ашәаҳәаҩы ссир лыхьӡ зыхьӡыз, артист иԥҳа. Есымша машьынала ақалақь аҟынтәи аҽқәа ахьҭакыз ҳгәыла иказарма аҟынӡа ианааи-лак, лаб имашьынала акино ахьҭырхуаз аҩада аҳаблахь дцон. Лара ауҭраҿы днеины, дзықәтәалоз лҽыкәаша аа-рылхны, днақәтәаны, урҭ днарышьҭалон. Иџьоушьаша, иа ра аҽыхьчагьы лыгәра ганы иахьлиҭоз акәын. Аҽы дыш ԥанаалоз лара! Амала, аӷәра акышьа, ашькыл анкылашьа, лҽырзажәны ҳара ақыҭа хәыҷкәа ҳарҵара даналагоз угәы ԥжәаны уԥсрын. Арахь лара лаԥхьагьы ҳканажьхьеит, ҳгылахьеит, лара сынтәа лаб акиноҭыхрахь дахьаауаз дааи-го даналага ауп, аиашаҵәҟьа уҭахызар, аҽы дазааигәан иа-нылбагьы.

Искыз амахә ааусыжьын, сиашахәҵәаӡа ацәаҳәа иқәгы лоу аруаҩ иеиԥш снапқәа сываԥсаны саагылеит. Хьаас исы маӡам уи уажә скьаҿ кәыжә-кәыжәны иахьысшәу ахьыл-бозгьы. Сара уеизгьы уи ахәмарраҿы, мамзаргьы аисраҿы иԥызымжәеит, аџьмақәа рхәы ахьрысҭоз, аҵла ахьԥысҟоз, аусура сахьаҿыз ауп иахьсцәԥжәаз. Лара зынӡа лнапы амса амбаӡацызт, дырқьынцыцны дааӡазар акәхап.
● 58 )	а и з га ●

– Уаҟа узцәыҵагылои, аҷкәын, уԥхашьа-ԥхаҵо! Мшыб зиақәа!

– Аа, акгьы, ус, маҭык збан, абра абардра исцәылалеит исзымшьӡакәа.

Уажәы сгәы иҭамкәа, схы иҭамкәа иахьсгәыҵашәаз са ра схаҭагьы исзымдырӡо, мцык еиқәсыршәеит. Аха сара иџьасшьоз лара лҽырзажәны лцәажәашьа акәын. Нас исам хаҳәаз амц сааигәырӷьеит маӡала, ма уи амаҭ дацәшәаны лыҽшԥалырзажәри, сара лаҵкыс сшымшәо, уимоу, иара сашьҭалан амҩаду аҟынтәи абардра иахьылалаз еимырт-таауа сшылоу анылбалак, сџьалшьаргьы ауеит сгәахәны.

Зынӡа дшәаны, наҟ днасыдҟьаны дцар еиҳагьы еиӷьас шьон, мамзар лԥагьа цәажәара сара зынӡакгьы сахәомызт.

– Амаҭ збеит уҳәама, аҷкәын? Уи цҳауеит, рҳәеит, иум баӡакәа иумыцҳааит.

Аа, уажәнатә сабжьара далагеит, егьыззымдырӡо, мӡышәа хәҷык иеиԥш. Нас, лҟамчгьы лышьҭахь лџьыба инавалҵан, ашькыл дазнымкылаӡакәа, мыцхәы дшеилҟьаз слырбарц, дааҽыжәԥеит.

– Уи цахьеит уажәшьҭа иахьцаша, уи ашьҭалаха сымаӡам сара, Баӷь-цымкьыкь абардра исцәыҵахан аԥсра иаҿуп,
– сҳәан, сналыдҟьаны сҿынасхеит, лара дахьҽыжәҵыз зынӡаск хьаас исымкӡазшәа ааҟаҵаны.

– Баӷь-цымкьыкь арбан, ани аԥаҭхь дуқәа зхагылоу аџь моу? Жәаха саб иҩызцәа артистцәеи иареи ирыларгылан зпатреҭ ҭырхызу?

– Ааи, ааи, уи артистцәа ирыларгылан зпатреҭ ҭырхыз ауп, амала иахагылақәоу ԥаҭхьқәаӡам, бацәымҩашьан, џьма тәыҩақәаҵәҟьоуп!

Сеицрашәаны акәын исҳәоз шысҳәоз, уажә Баӷь-цым кьыкь аҳаҭыр, апату џьара акала илалмырҟәырц уи аӡӷаб хамаԥагьашәа иҟоу. Насгьы сара аԥсра ишаҿу, ацхыраара шаҭаху, смыццакыр ада ԥсыхәа шсымам лзеиҭаҳәара саҿуп, лара алаф алылхуеит.

– Уаала, нас, уаала, саргьы суцхраауеит, уи Баӷь-цымкьыкь абард еицаҵаҳгап, – лҳәан, лҟамчы лышьҭахь иаавҵылхын,
● Анатоли Лагәлаа  )	59 ●


аӷәрагьы иаргьы наслыркын, ашькыл лызшьапык наныргы-ланы, акәадыр днахьынԥашалан, дынҽыжәлеит. Сара маҷк иаасцәымыӷхеит, аха иҟасҵоз, уажәшьҭа лара лтәы иша-лыргоз здыруан. Нас лара даасҿаԥшын, илҿаԥсаз лыхцәы ҟаԥшьқәа дырцәыҵԥшны, ирхаан дааччан, акәадыр дна ныҵны, днаскьаны ашьҭахьҟа днақәтәеит.

– Акәадыр ақәтәара иахьа уара иутәуп, аӷгәрагьы уара иу-сыркуеит, аҟамчгьы, аҳы, уҽыжәла, Хаџьараҭ иеиԥш ухаҵара сырба! – лҳәан, лыбжьы ныҭганы, ҭыԥҳа наӡаҵас ихҵаны деиҭааччеит. Сара ԥыҭрак иҟасҵаша акгьы сақәымшәо, сшьаҳаиҭхазшәа сшанханы сгылан. Ларгьы цас илуазшәа, уаҳа дымцәажәаӡакәа, икылкааны сыхәаԥшра далагеит. Нас, сызцәыԥхашьоз сара схаҭагьы исзымдырӡо, лҽыхәеи лареи ракәымкәа, аклассӷәы саадгылазшәа, амел аҭыԥан аҟамчы ахьыскыз, сҩызцәа хәыҷқәа зегьы шысхыччоз ркьа-теи ԥҵәозшәа, лаԥшҵашәарақәак сцәа иалашәан, сҟаԥшьӡа сааибакит. Аха нас, сыԥсы ааивызган, аӷәра лара илысҭарц снапы насырххан, ҿыцха сыԥшуа инцәыҵасҳәеит.

– Аигәышә ада ԥсыхәа амаӡам уа, аигәышә аазгароуп аҩнынтәи, аикәаӷа амаӷ агара иаҟәыҵит.
– Уааи, аҷкәын, саԥхьа уақәтәа, аигәышәгьы уажәыҵәҟьа иааҳгоит, уццакы, мамзар у-Баӷь-цымкьыкь аԥсы ҳахьымӡар ҟалоит.

Баӷь-цымкьыкь аӡбахә ансаҳа, насгьы лара Сольвеиг лҟынтәи арыцҳашьара аҵаҵан, сҿаҳәаны сызкыз ацәы ҵаԥхашьарақәа зегьы сҽаарымҟәыҵхны, ашькылгьы саз нымкылаӡакәа акәадыр снахьынԥашалеит. Аха аҽы злаҳа ракыз ала, сшьапқәагьы азқәаҿы иназгаанӡа, сазнымкы лаӡакәа сахьыҩрны скаҳаит. Зегь акоуп, сыкәрыцәӡа сеи ҭаҩагылан, Сольвеиг ацхыраараз исылҭоз лнапқәа зынӡа срызхьамԥшӡакәа, сеиҭанаҽхьынҳәазалеит.

– Аҽышькыл уангыл, аҷкәын, аҽышькыл, ма унапы сыр-кы са суцхраап!
– Мап, мап, сара сымацара сақәтәоит!
– Ари уара узышьцылақәоу аҽабаақәа иреиуаӡам, ҽы ҳаракуп. Уалшәап, нан, уалшәап, шәара шәқыҭа ҳәсақәа

рҳәашьала!

● 60 )	а и з га ●

– Ҳа ҳқыҭа ҳәсақәа бырхымччан, урҭ ба баҵкьыс иҟәы ӷақәоуп, – сҳәан, сеиҭааицрашәаны, аҽышькыл сшьапы нансыргылан, уажәшьҭа уи ада сшамыхәаҵәҟьоз баны, сынхаԥалеит. Аха исҳәаз лара иаҳагьы ирхааны дарччан, ҿаалҭит.

Иа, нан анцәа уаҳзихьчааит, ухәыҷуп макьана, умаа лықьуп, амҩаҿы, аӡаҿы, ацҳаҿы, аҵлаҿы, аҽыбӷаҿы! Иши-дыруа ала умаҵ иуеит, изымдыруа даҭоумҵан!..

– Бырхыччоит акәу ҳара ҳҵасқәа, бкьатеиах ԥырҵәозар акәхап...

– Сырхыччом, аха среигәырӷьоит, уара агаӡа хәыҷы! Аҳы, аҿынарха уҽы, узлазбо ала, ҽыбӷаҟазак уакәымкәа уҟам, аҟамчгьы арымала иукуп. Аха аҟамчы зхымҟьакәа иԥыруа арашьқәа урышьцылазар акәхап уара. Амала, ари раԥхьа знык имырцаҳәцаҳәкәа агәчама шыҟоу инаурбар, иԥырны аҿынанахоит.

Сара шьҭа уи ажәа лымакра егьшысзалымхуаз дыр-ны, аҟамчы сарӷьа напы инасыркын, сарма напала аӷәра аасырманшәалан, егьмыцхәымкәа-егьҵахәымкәа агәчама шыҟаз инахҟьаны, чоу, чоу, сҳәан, сыбжьы нақәсыргеит. Уи иазыԥшызшәа, иаргьы ахыкәалаа еиԥш иԥырны аҿы нанахеит. Раԥхьаҵәҟьа аҵҟьашьа аасцәымыӷхан, маҷӡакгьы саашәеит, уашьҭан аанкыларагьы цәгьахозар акәхап, иа хьакәым ҳагар ишԥаҳаԥсыхәоу ҳәа зегь еидхәыцло. Аха егьа иццакыргьы, ашарԥазынӡа макьана акрыбжьоуп, ма иааԥсап, мамзаргьы аанкылара шԥамариамхари, сҳәан, аӷәра аԥырцәқәа инарылакны, снацәкьарақәа рыла еиха сырӷәӷәеит. Уажәраанӡа ҿымҭӡакәа, иҟаиҵо, ицашьа збап, ԥыҭрак аҵәы иласҵарым, сиԥырхагахарым ҳәа зыԥсы ӡаны сышьҭахь иакәтәаз Сольвеиг лыбжьы слымҳа иааҭасит. Уи илҳәоз смаҳар ҳәа дшәозар акәхарын, сыжәҩахыр лқьышә нықәкны акәын дышцәажәоз:

– Шьҭа ҳаибадырп, аҷкәын, иухьӡи?

– Даур! – сҳәеит иаарҿацаны, сыхьӡ аҟамчеиԥш лыҽгьы ларгьы ирхысҟьарц исҟьозшәа.

– Аа, Даурчику?!
Анатоли Лагәлаа  ) 61 ●

– Даурчик акәым, аха Даур, – сҳәеит, сара сыхьӡ «чик» ацлымҵаргьы иԥшӡаҵәҟьоуп ҳәа агәра лырго.

– Сара Даурчик ҳәа уасҳәалоит шьҭа, ус еиҳа еиӷьасшьоит. Насгьы уара аҽы уацәымшәозаап, ибзиан иҵурҟьеит. Ама-ла, сара скаҳар ҳәа сшәоит, уӡара снапы акәыршаны искыр угәаауоу, Даурчик?! – лҳәеит, слымҳа дҭахәыҭ-хәыҭуашәа даасзааигәахан, лыхцәгьы ҟаԥшьӡа амра ацыԥхьқәа реиԥш сыкәа инҭаԥсеит. Усҟан ауп сара схахьы ианааи, сара акәадыр тата сшантәалаз, иаасцәымыӷхеит, аха уажәшьҭа иҟасҵагәышьоз, аҽы ыҩны ишцоз акәадыр сақәҵны ԥхьаҟа снаскьаны сақәтәар, аимхәыц еиԥш ахәда сахшәаны, лара лҳәашьала, салшәар ҟалон!
– Икыз, Сольвеиг, сӡара кыз уажәшьҭа ирӷәӷәаны, мамзар бкаҳаҵәҟьаргьы ҟалоит, – сҳәеит сара, уи дсықәгәыӷыргьы шлылшоз, лара леиԥш аҽқәа акыр сышрықәтәахьаз, сҽыб ӷаҟазара шьҭа дацәымҩашьаргьы шлылшоз агәра лырго. Аҳәахагьы самраӡакәа, лара сӡарақәа наҟ-ааҟгьы лнапқәа нарыкәлыршеит, зны-зынла аҵлақәа сырхьынҳаланы санха-лалоз еиԥш, сымгәацәаҿы лнацәкьарақәа ааиларшәны ине-ибаларкын... Иаалырҟьаны изакәу, иахьынтәааз сзымдырӡо, аҽа мчык сылалазшәа, аҽа гәык сызҭалазшәа, даҽа зныкгьы аҽыхәа аҟамчы нахысҟьар, иҵегьы зынӡа иԥырны аҳауа иалалан идәықәлар сҭаххеит. Аха аҟамчы ахысҟьарц снапы анаасырхха, Сальвеиг лызнапык ала сӡара ааулыжьын, егьи лнапала смахәар нҭарс иаанылкылан, ҿаалҭит:

– Аҽы бзиа аҩынтә раан ихьымӡӷнашьоит аҟамчы, уаҳа иахумҟьан...

Раԥхьаӡаҵәҟьа, цәгьарак саҿны, Сольвеиг сақәылкызшәа, иаасцәымыӷхеит. Ииашаҵәҟьаны, иара ацашьа бзианеи, нас, аҟамчы захысҟьоз?

– Аӷәра уаах, Даурчик, аӷәра, мамзар шәгәашә ԥаҳҽуеит!

– Сольвеиг лажәақәа ацәа саалырхызшәа, сылацәа анаахыст ауп ианызба агәашә ҳшазааигәахахьаз, иаалырҟьаны аҽы шаанкылатәыз. Сышьҭахьҟа маҷӡак сҽаахырнааны, аӷәра саахеит. Сыжәҩахырқәа наҟ-ааҟ ҩ-кәымпылк икьакьа-кьа кьаӡа инадгылт. Аҽы зынӡа агәашә иазааигәахаанӡа уа

● 62 )	а и з га ●

ҳа сыҽсзаамыриашаӡакәан, аҟәардә абӷеиԥш Сольвеиг лгәы садыршәылан. Аҵла апатҟәырқәа... Аха урҭ аҽакын, урҭ... ак самхаҳәар ҳәа сшәаны сҿы ааихаскит ишсылшоз ирӷәӷәаны.

– Ҳаумырҟьыцын, Даурчик, зынӡа ҳаумырҟьацын! – -Сольвеиг лажәақәа хааӡа, лыԥсыԥ аԥхареиԥш слымҳақәа инархьырсны, ишьышьуа сгәы инықәлеит. Иҟаларын сара ацәа салазҭгьы, зегь аԥхыӡ еиԥш ииасны ицозҭгьы. Аха сҽы ахы ырҭрысны аҟьамҭаз снапы иахаршәыз аӷәра сы-хан, саақәнартәеит. Уаҳа акгьы азхәыцра саламгаӡакәа, аҽы сналбааԥан, агәашә ааимԥааны, ҳашҭа сынҭалеит. Аха аџьмақәа рыда сахьыхынҳәыз акәу, ҳгәашә акәӡамзшәа ихьанҭаӡа иаасыртыз, зегьы дара рҭыԥқәа ирықәҟьаны, рҽаарҳәны акәын ишысԥылоз. Иҟаларын, уабацо ҳәа аӡәы дсазҵааргьы сахьцоз сзымҳәаргьы, исхашҭыргьы. Еиҟараны аҩ-ганкгьы аӡы зысуа аӡлагара абарбал џьаргьы ишзым ҵәиуа еиԥш, џьарак сыбжьакны сакын мчык. Аха ицатәын саԥхьаҟагьы, сышьҭахьҟагьы, аҩыџьарагьы, сҽыхәжәаны...

«Аигәышә ааҳамгеи, Баӷь-цымкьыкь, амаӷ дуқәа рыгә ҭақәа ԥыҟҟаны, зынӡа икамыжькәа, амахә иахьынҳалан инхартә иузысраауеит. Нас ҵаҟа ушгылоу, ҭынч иуфоит, иубалап аџьмақәагьы узымԥшуазар. Аҳы, шьҭа ухы сшьам-хы инықәки, мамзар уԥаҵақәа ырҵәины иусырхьуеит! Иубо, амала, ухәыц сшаургаз, уашьҭан Сольвеиг уаргьы саргьы аҵәы ҳалылхуа далагоит. Уи лоуп акәымзар Баӷь-цымкьыкь, сара макьанагьы амҩа сықәзаарын. Акино ахь ҭырхуазгьы дымцаӡакәа, уара абард ушаҵахаз анласҳәа, сҽы снақәлыртәан, ҳашзахәоз аҩны ҳцаны аигәышә ааҳ геит. Амала, иубазшәа уҟандаз, аҽыхәа ҳашьҭԥааны ҳшагоз, харантәи ҳазбоз ауаа, аԥсҭҳәа шкәакәа маалықьқәак алар тәан ажәҩан ахь иагоит рҳәозар акәхарын. Амала, Баӷь-цымкьыкь Сольвеиг агәра лгеит сара сҽыбӷаҟазара, уимоу лара дкаҳар ҳәа дшәаны сӡара лнапы акәыршаны илкын. Нас ҳашнеиуаз, уара у-Баӷь-цымкьыкь иахагылоу аԥаҭхьқәа шаҟа идырԥшӡозеи, лҳәеит, абарҭ утәыҩақәа рзын. Урҭ ԥаҭхьқәаӡам, Сольвеиг, тәыҩаҵәҟьоуп сҳәан, илымаскит
● Анатоли Лагәлаа  )	63 ●


сара. Фу, уԥаҵақәа ирхышәшәозеи Баӷь-цымкьыкь, цыра-цыра иҵысхуеит, ани аџьма-ҵәры шьҭа уашьҭыҵ акәымзар! Исхашҭыз, иаха аҭаацәа ахьааилатәоз уара уӡбахәгьы иа лацәажәеит аишәаҿы. Аџьмақәа аҳәыха рнаҭаӡом, наҟ ир ҭынчзар акәын, рҳәеит, шьҭа. Иахьынӡацымкьыкьыз, иа хьынӡаҽырбоз азхоит, рҳәеит. Шьҭа шьтәак еиԥш ирылазар ажьы аанахәон, абаӷь афыҩгьы наҟ аԥша иахнацон, рҳәеит. Аха нануи сареи ҳаҿагылеит, уи Баӷь-цымкьыкь макьана иҷкәыназароуп, лҳәеит, аԥацәа рԥацәа амбакәа аӡәы шәа лакьысны сышәшьыргьы изуам, лҳәеит. Нас уаҳа аӡәгьы ҿимҭӡеит, изҳәоз иаҿаршәны изклоз сабгьы уаҳа уи нахыс егьизымҳәеит. Иуаҳауоу Баӷь-цымкьыкь, ушыҷкәыноу, аб ри убаӷь фҩы шуху, ужакьақәа шгәымжьаҵәыу, уԥаҭхьқәа шухагылоу уаанхааит, рҳәеит.

Ҳа-ҳа-ҳа, уԥаҭхьқәа шухагылоу! Шьҭа уҿыхеи, иазхоуп ахәмарра, улақәа хти. Цас иҟоуҵоит, усами, Баӷь-цымкьыкь, цас, мамзар уара уԥсӡом, егьумыхьӡеит, иаауҭаххар умгы-лои. Мап, мап! Аӡәгьы ишәысҭаӡом сара с-Баӷь-цымкьыкь, баша иаауеит урҭ ҳгәыла хәыҷқәагьы Сольвеиггьы урысҭо џьшьаны. Утәыҩақәа смахәар икылданы икы, Баӷь-цым кьыкь, абас утәыҩақәа, мамзар усцәыргоит. Сара исзым-дыруа џьыршьоит урҭ ажра шузыржуаз, аха урысҭаӡом, ир-ласны уԥсы ҭал, Баӷь-цымкьыкь, ирласны, ҳаҩны ҳцап наҟ уаҩы ҳахьимбо абнахьы».

Ԥыҭраамҭак ихәашьӡа зеилыргара уадаҩыз ԥхыӡк са-лан. Раԥхьа сшьапқәа хтны сышзахәоз сыҩны, ахаҳә дуқәа сышрыхҟьашоз, скаҳауа сгыло мацара ҟәарак сықәланы снеиуан. Нас ӡмыжь иаҵәак сынхықәгылан, кыраамҭа схы нӡаакылан, аӡааԥшра салагахит. Ус сылаԥш нарықәшәеит аӡаҵаҟа ихәмаруаз аԥсыӡқәа рацәаны. Сыбжьы ҭыганы рыҳәара салагеит арахь иҭыҵны иааирц, аҟәара инықәларц, ркьыцгьы, каҭагьы, лаӷәымгьы аӡәгьы дара рзыҳәан ак ши кым агәра дыргауа. Кыраамҭагьы ирасҳәон аҟәараҿы аха ҳәқәа зегьы шырзаасырҳәуаз, акыдбажәқәа ирыҵаз ахәаҷа зегьы шырзеизызгоз, насгьы ҳаџьмаҭра аҵаҟа ауац иӷәӷәа ны ишалаз дара бзиа ирбауаз ахәаҷақәагьы зегьы рыхкы,
● 64 )	а и з га ●

ссагьы ҟәазгьы. Аха дара сыгәра рымгакәа аӡмыжь аҵахьы илеины, еимцкласуа ахәмарра иалагеит. Кыраамҭа сгәы ԥжәо урҭ сыгәра ахьырымгоз, иахьсхымхәыцуаз, аԥслымӡ мацара афара иахьаҿыз ирыцхашьаны сышрыхәаԥшуаз, исзымчҳакәа аҵәыуара салагеит. Нас иреиҳаз ԥсыӡк срыц ҳанашьазар акәхап, иааскьо-иааскьо мацара, аӡы иалҵ уеит ҳәа сшыԥшыз, аҽхыршәҭны, агәышҵа шкәакәа аас нарбан, аҩызцәа рахь иӡсо инҭалеит. Аҩызцәагьы иара иҟанаҵаз ҟахҵоит ҳәа, ари убоума, ҳара аԥслымӡи аҳаса-масеи рымацара роуп иаҳфо, аха ҳамгәақәа шҭәу ҳәа ргәышҵа шкәакәақәа сырбо ихәмаруан. Ԥыҭраамҭак икыл кааны сышрыхәаԥшуаз, урҭ ргәышҵа шкәакәақәа ирыз ҳауа-ирызҳауа мацара, аԥсыӡқәа сцәыӡын, сыџьмақәа аацәырҵит. Нас Баӷь-цымкьыкь аарылҵын, хаҳә дук аԥ хьатәи ашьапқәа нықәнаргылан, абард иалагылан иана фалоз еиԥш, ацәажәара иалагахит: ҳара аӡы аҵаҟа ахәаҽ ра ҳаҿуп аԥсыӡқәеи амаҭқәеи рымацара ҳархаанхан, уаҳа иаҳфо егьҳамаӡам, амла ҳагоит, ақыжәқәа ахаҳә шкәа кәақәа аџьыкхыш еиԥш ҽыҭ-ҽыҭ иҳазкаԥсаны, уцаз џьшьа ны рырбзара иаҿуп. Ус заҳзууи, абардқәеи ахьаца ҟатақәеи рыԥҟара узаҟәыҵи, ҳазрыцҳаумшьои, ҳара уаҳа ҳашәҭах ӡами, шәаҳҟәаҵма ҳәа алаӷырӡ аҿыҵаҳәҳәа. Егьырҭ аџьма қәагьы, аа, убома, абырҷман аҭыԥан зыфара ҳаҿу, нас ахш злааҳгои рҳәан, ахаҳәцырақәа ркьышәқәа рыла иаашьҭ ҟәшәан, афара иалагеит. Нас Баӷь-цымкьыкьгьы хаҳәык аашьҭнахын, исҟаҟоит ҳәа иналагон еиԥш, ус ҟаумҵан Баӷь-цымкьыкь, ус ҟаумҵан, сҳәан, сымаҭәақәа шысшәыз хыла аӡы сналаԥалеит. Кыраамҭа уахьынтә Баӷь-цымкьыкьи қыжәки ртәыҩақәа кны аӡы иалызгарц срыхон, срыхон, ирымукәа, дара ааҟәымҵӡакәа ахаҳәқәа рырбзара иаҿын. Нас аӡы сҿаҵәаны уаҳа сзымчҳакәа схәаҽуа саналага, сҵәы уо саалҵит аԥхыӡ.

Уи аамҭазы ацәа насықәҳазшәа Баӷь-цымкьыкь атәыҩақәа шыскыз схы насыкәаҽын, шәымҭаказ сызҭаз, сахьыҟаз зе-гьы схашҭит. Сылацәа анаахыст, ҳгәылацәа хәыҷқәеи Соль-веиги Баӷь-цымкьыкь аҽы ихагаланы иақәырҵахьан, дара
● Анатоли Лагәлаа  )	65 ●


ркьатеи ԥҵәо исыхәаԥшуан. Нас еиқәырццакны, аҳәаха ри бамҭо, ацәажәара иналагеит.
– Абри абаӷь азы уҵәыуома?!

–Абаӷь фыҩгаразы!

– Ҳаӷоу дҵәыуааит арахәажә азы!

– Изиҭахи абаӷь афҩы рго?!

Сольвеиг, урҭ даарылҵын, аҽы аӷәра аҷкәынцәа аӡәы инаиркны, са сышҟа лҿаалхеит. Уажәы-уажәы лыхцәы ҟаԥшьқәа илҿаԥсоз лнацәкьара хәыҷқәа рыла иаалҿыхны ллымҳа инавалҵон. Ԥыҭраамҭак ус ҿымҭӡакәа дгылан, амала, сара ҿыцха аԥшра сшаҿыц саҿын, зынзаҵәыкгьы сылҿамԥшӡакәа. Нас данымнаскьаӡа, схы аашьҭысхын, сыбаӷь-цымкьыкь абабго ҳәа схы-сҿы арыцҳара анырԥшуа лыхәаԥшра салагеит. Лара мчыла дааччеит, аха лыбла ҭбаа амаахыр еиқәаҵәақәа, аӡаӡа еимхәыц зыҿшәаны икашәаз еиԥш, лылабжышқәа нарыҿшәан, смахәар инақәыԥсеит аттаҳәа. Аха лара лылабжышқәа аҷкәынцәа идылмырбарц азын, мчыла деиҭааԥышәырччан, сԥынҵа лхысга нацәа нақәкны, ҿаалҭит:

– Амахәыдажә зҭахыда?!
– Сара соуп! – аҳәеит ажьа.

Акыркырҳәа иааибарччеит аҷкәынцәа. Сольвеиггьы дааццакны, днасыдҟьаны, аӷәра злыркыз аҷкәын иааим-хны, лҿыналхеит. Урҭ рыччабыжьқәа ахаҳә ссақәа реиԥш иахьсықәыԥсоз, зынӡа сырхәаҽыр ҳәа сшәаны, сылацәа аахызҩан, схы снапы наԥыракны сахьтәаз сшьамхы ина нысҵеит. Ԥыҭраамҭак ус стәан. Алаӷырӡ иарцәаакыз сӡам ҩақәа снацәкьарақәа рыдҷаблон. Схы аашьҭысхын, сыла цәа анаахыст, инахьхьи, саԥхьатәи ахәаҿы, Сольвеиг лҽы Баӷь-цымкьыкь ақәҵаны, лара аԥхьаҟа дгыланы, аӷәра кны иахьналгоз, ҳхәыҷы хәмаррақәа рҿы еиԥш, арахәыц ақьаад ҳаирплан ацраҳәаны дыҩны днеиуазшәа акәын ишызбоз. Уи азы акәхарын ҳгәыла ҷкәынцәагьы ршьам-хы рҽарго излышьҭаз, аха лара драԥысны дцон. Амрагьы уажәраанӡа анышә ахьыржуаз иара ахәы ашәара иазымари-ашаны инеихьан. Сара арстәи сахьыԥшуаз, уи абарбанџьиа
● 66 )	а и з га ●

мцеиԥш, ахәаҿы еиқәызшәа иџьашьаны сазыԥшуан. Абар, абар, зегь раԥхьа уи днадыххылт Сольвеиг. Иҟалап уажәы уи «абарбанџьиа-мца» фырмахьҵәқәак аашьҭыхны иала лыԥсозар, саҩысҭаацәа шәсыблит, шәысҷыҷит ҳәа ланду илалҳәахьаз зегьы акы аанмыжькәа иҳәо. Ааи, ааи, хымԥада, уи ус ҟалҵоит.

Нас аҷкәынцәагьы, рҽыхәжәаны иҩуа ишлышьҭоу, уаҩ дылхьымӡаӡакәа, лқьаад ҳаирплан арахәыц иаркны са сахь дышзахәо дхынҳәуеит. Саргьы слыцахыԥароуп уи, саргьы, абарбанџьиа мца зынӡа иблаанӡа...



А Н АС Ы Ԥ А М Ц Ә Ы Ж Ә ҨА Қ ӘА

Уи уажә дахьықәиаз ауадаҿы, сааҭк аҵкыс шҵуазгьы адәахьы ддәылым ҵижьҭеи, илдыруан амра аҭашәара ишаҿыз, аԥсҭҳәақәа ԥарда шкәакәаҵас рҳарџьқәа рхьыссы ажәҩан ишаԥыракнаҳаз, аԥша, аконцерт аазыртуа аԥҳәызба леиԥш, урҭ аԥардақәа аа-имыхны иаарылҵны, аҵлақәа ирахәыҭхәыҭуа ишдәықәлоз. Дара аҵлақәагьы уи аԥша анырбалак кыраамҭа ркалҭқәа дыршәшәоит, иҽырбоит, ажәҩан аҟынтәи асас «ӡӷаб» иааз
илгәаԥхарц.

– Дианаа, – амаҵурҭа аҟынтәи игеит лан лыбжьы. – Ҽын ла ацәара лыздырӡомызт, дышԥацәалаԥси иахьак.

– Уи макьана дыцәазааит, аиӷ аасар, абысҭа са исымуеи,

– лҳәан, Диана лаҳәшьа агәыбжьанытә Ҭина амҳабысҭа аал-ган, ахьурӡы аҵшьра дналагеит.

– Бара, ампыр бцәалалар баб ҳаишьуеит, – Ҭина лан амҳабысҭа аалымылхын, асаара азна ашыла налывалыргы-лан, ахьурӡы ашра дазыԥшуа днатәеит. – Баб даныҟам зны ибҳаруп, акәымзар, уи мпырк ааибар, ани ихашҭшәа иҟоу ахьӡ еиҭанабыхьӡиҵоит.

– Ампырҭроу, – лҳәеит Ҭина, лхы-лҿы аҟаԥшьра аақәлан, лыбжьы ҽаӡәы иаҳар ҳәа дшәаны иаархәыҷны. «Сара сбысҭа
● Анатоли Лагәлаа  )	67 ●


шшәаҭәашәымшьо, са сҿы шәаанагахра шәыҟоуп. Усҟан иам пырхаргьы, ҳнацәақәа адхаҳҵәалоит Ҭина ббысҭа, шәымҳәар суӡом!..

– Уи ихашҭхьеит, амала, ҽазнык ианигәалабыршәа, нас ибыхьӡхалеит ауп.

– Ус ҳалагар, уи сара сбысҭа мацара акәӡам, ара абзиара ҳҳәааит, аха, Диана лҟәыдмҵаагь игәалашәоит...

Ус акәын Ҭина, ари аџьыка ацәмаҷуп, ани апырпыл агхе-ит, ма абысҭа бзымуит ҳәа даныхҭарклак, Диана лтәыкгьы цәырылгон, сара сакәым, иахьеи-уаҵәи хаҵа ицаша саҳә шьеиҳабҵәҟьагьы гхак лыхьхьеит ҳәа. Аха аҭаацәа, еиҳа ракгьы лан, Диана лнапкымҭа чыс лырҽхәон, сасык данааи-лакгьы лыгәра ганы абысҭа ллыруеижьҭеи акырҵуан.
– Аҟәыд аџьыка анаауҭалакгьы ауеит, уи иаҳа иалаӡоит...

Ани абысҭа аҭыԥҳа цқьа илҩызоуп, насгьы зегьы ҭзырҷҷаауа сасык даабықәшәар, аҵәы бахеиҵоит. Лымпырқәа аҽыуаҩ дрыхҟьашаны дкаҳауан иҳәап...

– Убриаҟара зыбз цәгьоу асас абысҭа хьшәашәа ауп дыз хартәатәу, – лҳәан, Ҭина ашә ныдылҵан, Диана дахьыцәаз акәасқьахь лҿыналхеит. Хыхь данхала ауада ашә аԥхьа ԥыҭрак дааҭгылеит, дыцәазар сылԥырхагахоит лҳәан. Аха ашә нывҵраан, данынкылԥш, Диана уи дгәалҭан, лыбжьы нхәыҵакшәа ҿыналҭит: – Ампырҭра, бақәыскит, шьҭа быҩ нал арахь!

Ҭина дааин, ҭынч Диана дахьықәиаз дналыватәеит. Уи шьыбжьышьҭахь аахыс, ишәан иҟоу ардәына еиԥш, адәахь гьы ддәылымҵӡакәа ауаҭах дыҩнатәан лҽыҵәахны. Ҭина ажәак лҳәар, лаҳәшьа лаԥхьагьы лара лгәы амхаԥшаар ҳәа дшәон азы, ус ҿымҭӡакәа, дылҽаԥшуа дтәан. Ԥыҭраамҭак аиҳәшьцәа аӡәгьы илзымгәаӷьит ацәажәара. Аха нас Ҭина ҿаалҭит:

– Ҳан акы лцәа иалашәар ҟалоит, уи аҵкыс амаҵурҭахь баала.

Диана уи дналҿаԥшын, лыла иҭаԥсоз лыхцәқәа дҩары хан, лӡамҩа днагәӡит. Нас гәаныла: «Бара уажәнатә зегьы ҭыршәшәааны ибдыруеит. Хаҵа банцогьы, ҳан рыцҳа маа-
● 68 )	а и з га ●

нала блыҵалан агаҟа дырԥшны, ашьха бкыдлозар акәхап» лҳәеит.

– Уи, лбысҭа афҩы хааӡа изласаҳауа ала, макьана акгьы лгәы азымҩац. Амала, абни ачамадан ашифонер иҭасыр гылеит, аха уаха ианҭызго, ашә абжьы аагар, сараргамар ҳәа сшәоит, ҭыԥк азыԥшаатәуп.

– Уи бкаруаҭ иҵаҳаргылап, нас ақәыршә ҳлахан, иара умбо, адашьма иқәсуама уҳәо иқәҳаршәып.

– Иагьыбдырҵәҟьеит, амала, избасҳәазаалакгьы, ибхаб мыршҭын, уашьҭан наҟ-наҟ зны баргьы ибыхәоит!

Аиҳәшьцәа ааибарччан, аҩыџьегь неицхыраан, ачамадан ашифонер инҭыган акаруаҭ аҵаҟа иныҵадыргылан, уаҩы илаԥш ақәымшәо, акаруаҭ ақәыршә илахан иаақәдыршәын, ауада ашә ныдҵаны, индәылҵит.


***
Ус ԥыҭрак ашьҭахь, Арсанагь дааԥса-дкараха ацәқәа иаԥцаны ашҭа дааҭалеит. Уи дызҭатәаз адгьыл анаҩсангьы, анкьа иабацәа ахьынхоз ақьаԥҭаҿы адгьыл зегьы илҭакы-ҩҭакны илаиҵон. Убраҟа ииуаз аԥш акәын иаҳагьы злап ҟьақәагьы шәпаз, ианырлагалакгьы ашыла пашәӡа асақә еиԥш иҟалон. Ари уажә дызҭатәоу адгьыл, алаҵаразы ра цәак џьабаа шамбацгьы, иара Арсана ишиҭахыз аԥш бзиа-ны иаанашьҭуамызт. Адгьыл ианаамҭаз ахәшәгьы агижьуа-мызт, аха рацәак иахьаныԥшуаз ҳәа акгьы имбеит.

– Ацәқәа аӡы надыржәны, аказармаҿ ҩ-кылак аԥҳә лбаа-ган ирыҭ, Ҭина, – иҳәан, Арсана амаҵурҭахь дныҩналеит. – Диана, бара аӡы ршны схы сбырҿышыроуп.

Диана дааиқәҟьашан, аӡы изыкнаҳаны, амца афархьқәа ԥыҵәҵәаны инаҵалҵеит. Уи Арсана амца лыцгылоит ҳәа дыширҽхәоз дагьалаҟан. Иԥхӡы илабахагьы иаӡаанӡа, аӡы ршны ампахьшьи асапыни лыман дааихьан.

– Бӡы шцәазар, – иҳәеит Арсана, икьаҿ ааишәыхны Диа-на дылҿаԥшуа, – баб ихы акәтеиԥш иаахәлыбхит ауп. Уи алоуп макьана сыҷкәыноуп ҳәа сызлаҽхәо...
Анатоли Лагәлаа  ) 69 ●

– Уҷкәынамкәа, сарамыжда, иаци иахьеи ухшәеит. Уара ухцәы шьҭа ашәыб иаҩызоуп, ԥшак наласыргьы икаԥсоит, – лҳәеит Шьашькәа, абарҵаҟынтәи дааԥшуа дахьгылаз.
Арсана дааԥсаны данааилозгьы, даӷьуамызт, дышуа-мызт амала, ус иԥҳәыс ирхаашәа аҵәлылаҵара бзиа ибон. Уи иара данигоз жәа-шықәса рыла деиҵбын лара, аха хҩык аӡӷабцәеи уажә арра иҟоу аҷкәыни рааӡеит акәтаӷьцәа илх-ны. Урҭ шамаха еиқәгәамҵуа уаҩы имбацызт, амала, инеи-дыргылан урыхәаԥшыр, асал еиԥш ирыбжьаз ақәра улаԥш нақәшәон.

– Сажәы баҟәыҵ, сара уажәы ауп иаҳагьы сануаҩха. Ама-ла, бара ус аламала сыграпара бхысҵом, еимасыԥсоит!.. – Арсана ихахәы мпахьшьыла ирбо аҩныҟа дныҩналеит.
– Афы уцырҟьоит, сарамыжда, – лҳәеит Шьашькәа, аха убасҟан лгәаҿы зны-зынла илымбаӡакәа шәаӡыӡараки хы баараки еилахәашьны иааҭалон. Уи адәахьала илынлыр ԥшуамызт, аха илкуаз-илышьҭуаз лнапы ақәымшәо иани балак, Арсана гәаныла аччара далагон, илдыруан иажәақәа шракәыз уи ус лшьара дықәызҟьоз.

Ҭинагьы, ацәқәа лаԥцаны ахкаара дҭалан дахьнеиуаз, лаҳәшьа лызхәыцра акәын дызҿыз: «сара ус акы сгәы иҭас кыр, ицәа иалашәахьазаарын ҳабгьы. Ани Диана лымаӡа лыҵдыраара акәым, аӡы аҩада ицоит ҳәа иалҳәар, ихаи ҵаргьы ҟалап!..»

Нас ацәқәа инеимда-ааимдан арасатә ҷын рыбӷа ины қәылшьын, лыбжьы ҭганы рацәажәара далагеит: «Шәара ацәқәагьы ишәцәаӷәеит, илашәҵеит – уаҳа акгьы. Азнашәа шәҳәом, аҩанашәа шәҳәом, аҿыхра, алгара, архра, аиқәҵара, акгьы шәус алаӡам. Еиҳарак арашәара, сынтәа Диана лхы ацәылгеит, уи...»

Ҭина аказарма хыхь дхалан, ҩ-кылак аԥҳә лбаалышьҭит. Нас, «аԥырча гәырхаага» лҳәан, урҭгьы ҽыгәк-ҽыгәк рза цылҵеит ацәқәа. Урҭ знык рхәы анроу, ирхашҭит иахьатәи рџьабаагьы, Арсана зны-зынла рҟәаҟәа иақәиршәоз аҷын шшагьы, аҵла ду ахжәабжьы иаҩызаз ибжьыцәгьагьы.


«Ижәбома, даҽаӡәызҭгьы аԥырча зынӡа игәалаимыр
шәаргьы ҟалон. Убри азыҳәан, шәаԥхьа агылара ансықә

● 70 )	а и з га ●

шәогьы, смахәар хьыжәымжәакәа ԥшьаала шәсыцныҟәа ла. Шәысгәаԥхар, Диана лаҵкысгьы сышәзеиӷьхоит, лап ҟьақәакгьы шәысҭаларц сгәы иҭоуп маӡала. Ишәымдыруеи, аҭаацәа бзиа рыԥҳа, амжәа иақәу аҳардан-жьы даҩызахоит, мыцхәы дхаахоит. Ус анакәха, саргьы шәаасызхәыцла», – лҳәеит Ҭина, нас дыԥхашьан, лхы ахьлырҽхәаз џьара аӡәы иаҳазар ҳәа дшәаны, даанаԥшааԥшит.

Ҭина ацәқәа «ыргәыбзыӷны» аҩныҟа лҿыналхеит. Уи ра цәак илынлырԥшуамызт адәахьала, аха уаха лаҳәшьа маӡала хаҵа дахьцоз шаҟа деигәырӷьоз аҟара, дагьацәшәон. Илды-руан лаб уашьҭан аҭыӡшәақәа шыҟаиҵоз, уи анаҩсангьы лара Диана убриаҟара длышьцылахьан, лымбара лызхымгар ҳәа дшәон. Насгьы, сабшеи-мҽышалеи, аинститутаҿ аҵара анрымамыз дмаар, лани лаби раҵкысгьы лара дыгәхьаалгон, агәашә ахь лыбла шкыдыз аахәлон.

Ауха аиҳәшьцәа ахҩыкгьы ахьышьҭаз ауадаҟны аӡмыжь еиԥш иҭынчран. Аиҵыбӡа усгьы Диана лхаҵацара атәы ҳәа акгьы лыздырӡомызт, иларҳәаргьы лаб зегь реиҳа бзиа дыл-бон азы, уи иҿы ак ламхаҳәар ҳәа ишәон, дхәыҷызар хәыҷ ҵас дыҟазааит рҳәан, лықәҿырымҭит. Агәыбжьанытә Ҭина усгьы илдыруан, уи лҭыԥҳара лықәра аҵкыс иаԥысхьан, макьана жәаба рҿы дыштәазгьы. Диана џьарак-ҩыџьара уи лыӡбахә ҷкәынцәақәак ирҳәахьеит ҳәа лымҳаҭасқәак лоу-хьан. Марина аҭӡамц ахь лхы рханы дахьнықәиаз, иахьан тәарак лаб ицәқәа раԥхьа дгылан азы, дкараха дыҟан, дын ҭаҳәахаа дыцәеит. Дианагьы Ҭинагьы егьи ауадаҟны рани раби уажәшьҭа ицәахьазаргьы ицәахьеит аныргәахә, рыб-жьы нхәыҵакны, маӡала ацәажәара иналагеит.

– Уаҵә ҳаб леи-ҳәеи кыдҟьо ддәықәлозар акәхап. Амала бара, ибасҳәарызеи абааԥсы, дышшу џьара бҽиҿабмыжьын.
– Уи иҟаиҵап зыбгәахәуазеи, дшыргьы дааиқәтәап, – лҳәеит Ҭина иаармарианы. Аха лгәаҵаҿ илныруан уи иҽ ширыцәгьоз, баргьы ибдыруан уи лхаҵацара, бани-баби иҳаҵабкит ҳәа дышлацәҳауаз.

«Аха сара, иаха убыс сҭаҳәахаа сыцәан, ҳаҩны ашаха ахаҵаны иргозаргьы збомызт, сҳәап», – лаб иҿаԥхьа лхы

шлырқьиашаз дазхәыцуан Ҭина:

Анатоли Лагәлаа  ) 71 ●

– Уи ҳаимааӡахьаз, уаҩ илымҳа инҭишьыргьы ауан, аха иҟазшьақәа зеиԥшроу бымдыруеи. Ҭыӡшәак ҟалар аҵкыс сҳәан, – лхыза ԥхьаршәҭны, лыхчы дҩахан иналыҵалҵан, акаруаҭ днықәтәеит Диана. – Сара исымҳәазаргьы, бара иҳәаны бца. Ма бара ргәы иабмырган ҳани ҳаби.

– Уи ииҳәо здыруеит ианиаҳалак, – лҳәеит Ҭинагьы, лкаруаҭ даақәтәан.

– Даба иҳәеи, сара сгәы иаанаго ибзақәыршәозар збоит.

– Дагьабахыԥеи, дагьабакаԥеи, лморахә мыӡааит сыџьма шкәакәа! – иҳәоит.

Диана ахчы лхы нылалҵан, илгәарԥханы, аха лыбжьы ҭымгакәа (лаби лани арҿыхар ҳәа дшәон) адәахьала аҵкыс ҩнуҵҟала дааччеит. Уи илгәалашәеит зны, ашкол данҭаз, лара зегь раҵкыс бзиа илбоз аџьма шкәакәа аҩызцәа ирыц-ны уахык иангәарымла шаҟа дҵәыуаз. Нас лаб адырҩаҽны абнаҿ дшеимдоз, хьа-махәык атәыҩа аҿаԥаны икәалкәало иахькнаҳаз аԥсы шҭаз ишибаз. Убри нахыс дацрымшәо да-цын лара, лабгьы, иара аџьмагь ларгьы, ирзеиԥшыз ахьӡ риҭан, дашьцылан дыҟан. Ҽнак зны, ашкол аҿы даннеи, ӡӷабцәақәак иуҭахыда ҳәа ианиазҵаа «Сыџьма шкәакәа» иҳәеит. Аӡӷабцәа уи дызусҭаз анеилыркаа, убри нахыс Диа-на «Аџьма шкәакәа» ҳәа илышьҭан. Ҽнак лгәы анкыдгыла,

– шәаҟәыҵ акәымзар, ахәац сыман саашәышьҭалар, уаҩы шәибар шәизымдыруа шәасырдыруеит, – лҳәеит. Дара ркьатеиах ԥҵәо иааччан, – ҳара аҷкәынцәа рылаԥш ауп ҳаздыруа, ахәац ҳадырӡом ҳәа налаҭаркит. Ларгьы ԥыҭрак дгәааӡомызт, аха нас мчыла иаҟәылхит.

– Уажәы избошәа ауп... уи ҳаб дангәаалак аӡы сазы мыӡәӡәо, мпахьшьы хәбабагьы сазмырбо... – аха гәаныла: «Ус иара дымсааит, уи ак игәаламшәаргьы игәы нызкыла-ша даҽакы игәалашәап. Иара дабуп, иара иакәым сангьы иласымҳәеит. Саб иаҳәаны, сан иласымҳәар – сан дгәаауан, сан илаҳәаны саб иасымҳәар – саб дгәаауан. Ус анакәха, аӡы сӡаамԥшылакәа ацҳа сықәсыр сыхлахаҵ гьежьӡом!..»
– Ҳан, уи саргьы слызхоит. Амала, иара ҳаб иахьимаҳауа, иахьимбо, кәакьк дысзыкҿацалар...

● 72 )	а и з га ●

– Бара, ак бҽабмыркын, акәацгьы бымӡын, аҵәгьы бым блын. Ус иаҳа еиӷьушәа збоит. Акәымзар, уи ҳан, ҳаб иаҵ кысгьы лнапы шҿацоу бдыруеит...

– Егьаурым, уи схәыҷра сгәаланаршәоит!..
– Мамзар, – лҳәеит Диана, аха нас, гәаныла, лхазы, «бдухахьоушәа шьҭа. Бара уажәы акәхап банҩыҵшәаз. Нас гьы макьана аҵәыуабжь афҩы баҳалароуп... Бара уи ба нацәдухалак, бынкылара цәгьахоит».

– Ҳан илҳәогьы здыруеит, – деиҭаналагеит Ҭина, лара лани лаби рҟазшьақәа дызхысхьоу ажәеинраалеиԥш ил ҵахьазшәа.

– Ссу, Марина дбырҿыхоит. Насгьы ҳан илҳәо, бара ба кәым, са исыздыруам. Уи март даҩызоуп.
– Мартгьы зны-зынла ианахшәо ыҟоуп, апрели иареи узеиҩымдыраауа...
– Бара сзажә хәыҷ, – Диана дҩагылан дааин, Ҭина лхыза дҩахан, дынхәыҵалеит. Уи лнапы анаалыкәлырша, игәал ҭеит ахьа-цәҟәыншьеиԥш дгәылҵны дшышьҭаз. – Бсыр чыхәчыхәр, быччабжь анахь ираҳар ҳәа сшәоит акәымзар, аман бсырҳәон абыржәы. Ани реиҳа бахьычыхәчыхәуа схашҭхьоу џьыбшьо, – лҳәан, Ҭина лҩыҵра шыҟаз лнапы аҿыналырхеит.

– Ус акәым, ус, – Ҭина Диана лнапы аанкылан, дааскьа-ны дналываиан, ллымҳа аҭахәыҭхәыҭра дналагеит. – Абра,
– лҳәан, лнапы ашҵа аанылкылеит лыҩнапык рыла. – Абра, абгахәыҷы арбаӷь гәышҵа еиқәаҵәа ика ҟаԥшь ишеиҩаӡоз анаба, иаацәыҵԥрааит, ишааиуаз, абра икаԥеит, – лмышь хәылҵ аанылкылеит. – Аха абгахәыҷы гызмал убрагь ихрыб за-кәрыбзо ианнеи, арбаӷь уи шабаз еиҭаԥрын, абра иааит,

– Диана лҩыҵра аалырчыхәчыхәит.
– Уа маанала бысиааит, аха абри ибшәу зынӡа бҭархханы бакуп. Банышьҭало ма рыԥсы дбыршьалар!..
–Урҭ ирылаӡоит! – лҳәеит Ҭина, нас дааиҟәыҭхашьан, ахыза лхы нхәыҵалҵеит.
«Бара зегьы бдыруеит... Иаҳа ахылаԥшра аныбҭахыз, сара схаҵацара уа иҟалеит. Макьана баӷәра бықәыршәтәымызт,

аха иааг уажәшьҭа...»

Анатоли Лагәлаа  ) 73 ●

– Аҵхгьы агәы еиҩнашозар ҟалап, – Ҭина лхы ахыза иаахәыҵылган, лаҳәшьа дналҿаԥшит. – Урҭ аӡәы дааихьа-заргьы ааҵра иавамкәа иҟам.

– Ҳара ҳааҵрақәа ԥссоуп, ус анакәха, ҳазцәыԥхашьо ҳәа егьыҟам, сымпырҭра! – лҳәан, лаҳәшьа даалгәыдылҳәҳәалеит Диана.

Уи кыраамҭа ус длылаҳәаҵан дылкын. Нас, ԥыҭрак ашьҭахь, Ҭина игәалҭеит лгәшԥаҿы иԥха-ԥхаӡа цәыкәбар қәак адлан ишнеиуаз. Аха лара иаҳагьы лнапқәа ӷәӷәаны иааибалыркын, даалгәыҵалыҳәҳәеит. «Урҭ анасыԥ иатәуп» лҳәеит гәаныла Ҭина. Убасҟан лара илгәалашәеит, сын тәа аӡынраз ашкол аҟынтәи дшаауаз, Ҭамел (уи лара мыц хәы ирхааны илыхәаԥшуаз аҷкәынцәа дреиуан), асеиԥш ишкәакәаз ҽыхәак дақәтәан амҩан дшылԥылаз. Уи лара лҟынӡа дааӡаанӡа, ԥыҭк шыбжьаз иҽы ааникылан, днал бааԥан, аӷәра арасамахә инахарԥаны, ҿааиҭит: «Аӡынра ачеиџьыка анапы иқәгылоуп, сык агьама ҳбароуп!» «Зеиԥш ҭам ауп, – лҳәеит Ҭина, – амала, аҿаҵақәа рхәыҷны, ҳгәы икыламхартә!..» Урҭ акыраамҭа асеигәыдҵара иаҿын, нас лара лнапқәа лзышьҭымхуа данааԥса, иара дналыдххылан: «Ари мҩаныфоуп!» иҳәан, с-ҽыгәк лыкәа инҭеиԥсеит.

– Азамана, сара аԥшәма ичеиџьыка саӷрагылом, – лыкәа иҭаԥсаз асы даламкьыскәа, иара иҽы данақәтәоз ҽа с-ҽыгәк аашьҭылхын, ибзиан еиларҵәан иааҟаҵан ианлыршә, ихыл ԥа ааихнаҟьеит. Ҭамел иҽы деиҭалбаар акәхеит.
– Аҵысмҩас абла ҳазҭымхуазаргьы, ҳаргьы ҳхысуеит! – Ҭина дааччаны, лшәыра аашьҭылхын, дыҩны лҿыналхеит.

***

– Насгьы, – лҳәан, Диана лаҳәшьа дааулыжьын, лыхәда лнапқәа наҵалҵан, аҭуан даҵаԥшуа днаскьаны днықәиеит,
– ахьҭагьы хәыҷык рфааит аҭацаагацәа, уарҭ амаҳәгьы, акәымзар абхәараа чеиџьыкадан рҳәоит иахьнеиуагьы!

Ҭина гәаныла илгәарԥханы дааччеит. Уи илҳәар лҭахын, «хәҷыкгьы бааиеигӡала» ҳәа, аха иара иӡбахә макьана уаҳа лара Диана ицәырылгаанӡа далацәажәар лҭахымызт. Аха уи знык ианылҳәа, ларгьы ак нацлымҵар лгәы иамуит.
● 74 )	а и з га ●

– Амаҳә ус ҳаизымныҟәароуп, уи напымыӡәӡәа аԥсшәа заҳамҳәо дреиуоуп... Ҳанду ишылҳәоз бгәалашәоу, «амаҳә амшаԥы кәтаӷь даҩызоуп, укәа дҭугар дуцәыԥҽуеит!» ҳәа.

– Сымпырҭра, – лҳәеит Диана, лаҳәшьа лхы налыдылҵан,

– бара бҿаԥыц мчуп, мшаԥы кәтаӷьқәа зегь ракәым, абни арацәа зыхьшьны аӡы иҭыршьуа акәтаӷь гәеиԥш аӡә дбықәымшәар, бааилгоит!

– Ус бхәы бфааит! – лҳәан, Ҭина деиҭааԥхашьан, лхы ахы-за инцәыҵалҵан, ипашәӡа, итатаӡа иҟаз лаҳәшьа лгәышԥы днагәӡит.

Диана уажә аҵыхәтәанӡа ҽазнык, лара лаб иҩнаҿы илгәалалыршәар, дазхәыцыр лҭахын Даури лареи ҿыц иане-ибадырыз амш. Усҟан лара Аҟәантәи дшаауаз, изҭаз автобус ақыҭа ианаалалоз, ак агхан ибжьысит. Аха адәахьы ацгәыԥсы уздәылымго ақәаршҩы леиуан, имацәысуан, идыдуан. Диа-на лыҩны автобус ахьыбжьысызынтәи кыр набжьан, аха иҟалҵоз, шьапыла ддәықәымлар амуит. Ус арԥыскгьы, лара ари ақыҭаҿы уажәада илымбацыз, икастиум ихы иҭарԥаны дыццакы-ццакәа дышнеиуаз дналыхьӡеит. Ԥыҭрак ус иар-гьы ацәажәара изымгәаӷьыкәа, ларгьы ҿылымҭӡо, аӡыԥсы рхьыкәкәа ишнеиуаз, иӷәӷәаны иаамацәысит.
– Анцәа абзиара ҳзыҟаҵа, – иҳәеит иара, ихы иҭарԥаз икастиумгьы днахан, даалҿаԥшит Диана. Аха уи анҿылымҭ, еиҭанациҵеит: – Ас ианыдыдуа, ахьацада зегь шәарҭоуп, убриак уахьчар ҟалоит.

Амҩан ахьацақәагьы маҷымкәа игылан. Аха Диана дызлеилысхьаз ала, уажәшьҭа ахьаца аҵагылара иаԥсаны илымԥхьаӡеит.

– Иахьак икыдҵәеит, ажәҩан мбгондаз, – Диана илҿалаз лыхцәқәа ааԥхьалҳәан, иаҳагьы дыццакны лҿыналхеит. Наҟ ажәҩан ахь хара, аӡәы арасатә ҷын ҩақәа ԥиҵәҵәозшәа адыд-мацәыс ашьҭыбжь ааҩуан. Арҩашқәа зехьынџьара ихыҵхьан, амҩаҵәҟьа иахьаныз ахаҳәқәа ӡәӡәаны иаман ицон.
– Маҷк ҳааԥеиԥшыр цәгьамызт, – лара лахь дмыԥшӡакәа, аха лара илаҳартә ҿааиҭит Даур. – Ахьаца иҳаҟәнакуан, – иҳәеит еиҭах илмаҳауазар ҳәа дшәан. Аха лара уи ииҳәаз
● Анатоли Лагәлаа  )	75 ●


лмаҳаҵәҟьозшәа днеиуан. «Ахьаца суцҵагылартә, атәым ҷкәын, уаҳа акгьы уҭахӡами!» дааԥышәарччеит лара гәаныла. Аха зегь акоуп, лымҩанызаҩ цқьа диҿаԥшыр лҭахын.
– Сара саныхәҷызгьы, сан санылыпҟоз аҵкыс ақәа санап ҟоз еиӷьасшьон. Уи анапы ҿацаӡам... Иааҟәымҵӡакәа иусуе-ит аха, иусцыԥхьаӡа, иҵегь исысландаз уҳәоит...
– Ааи, ааи, уи ахы угәанарԥхашьа адыруеит...

... Адәахьы, ашҭа анҭыҵ, ахкаара аҵыхәа шыҟаз алақәа рышбжьы геит. Аӡә дрымбакәа ашра иацәаашьоз урҭ, ас хара ицан ианшы, аҭацаагацәа рӷьал-палбжьык раҳаит ауп џьара. Аха Диана илҭахымызт макьана урҭ дырԥыларц, уи дахьиз, дахьааӡаз лаб иҩны, аҵх агәазы аԥырҵра ԥсахрак еиԥш илбон.

«Макьана са стәы иагалааит, – лҳәеит гәаныла уи. –- Сара саб иҩнгьы аҳаҭыр збоит... Насгьы ала сышьҭоушәа сыҩны сырԥыххыларым.»

– Сымпырҭра,–лҳәан, Диана лнапқәа ахыза инцәыҵылган, лҭаҷкәымқәа раҵәан даарҩахеит, – сара даҽа хәмарракгьы здыруеит. Бааи, изкуи, изкыми ҳәа хынтә иҟаҳҵап.
– Актәи аан саҵахар – са стәы ихьӡ басҳәоит, ибзақәмыр шәар – ба бтәы. Аҩбатәи аан, дахьынхо иқыҭа. Ахԥатәи аан, иҳабхәахаран иҟоу ихьӡ. Амала ари ахәмарра, бара макьа-на бацәхәыҷуп, аха, ус ибдыруаз... Шәыпрограмма анҭыҵ бзыԥхьо ашәҟәқәа реиԥш!..

– Абри иакуп, – Ҭина Диана ларӷьа нап аанылкылеит.

– Уи иақәбыршәеит, – Диана дааскьан, Ҭина лхы налыдыл кылан, ллымҳа дынҭахәыҭхәыҭны, ирхәыҷӡаны аарлаҳәа илаҳартә ихьӡ лҳәеит, – Даур!

Нас еиҭа лнапқәа ахыза инхәыҵалҵан, ларӷьа нап иа-кыз аҳәынҵәраҟаԥшь ларма иналыркын, лнапқәа нхәы ҵылгеит.
– Уажә изкуи?!.

– Уажәы, – Ҭина ԥыҭк даахәыцын, – амаҳә абра акәхап дахьынхо, – лҳәан, ларма напы аанылкылеит.

– Уаҟагьы баҩнамгеит, сыџьныш, – Диана деиҭааҳәын, ллымҳа дынҭахәыҭхәыҭит, – Џьгьарда! – Диана еиҭа, ахыза
● 76 )	а и з га ●

лнапқәа нхәыҵалҵан, ларма нап иакыз аҳәынҵәра ларӷьа иалыркит.
–Аҳы, абыржә ибҳәозар...

– Оо, абхәа итәы цәгьоуп... абри иакуп, – лҳәан, ларгьа нап аанылкылеит. Уи иагьақәлыршәеит.

– Сара сҭацоуп, насгьы макьана сҿыцуп, сабхәа ихьӡ сҳәартә иауазеи! – Ҭина лыхцәы лнапы налылшьын, дҩа гылеит Диана.

«Шьҭа илгәаӷьит ҳәа сыҟоуп. Иагьа иқәылҵазаргьы иқәылхзаргьы, хәмаррала илзахымгеит. Анасыԥгьы адәыӷба иаҩызоуп, ианаамҭоу уанзахьымӡа – иуцәцоит».

Адәахьы еиҭа алақәа ашра иалагеит. Аҭацаагацәа, абаа иакәшо ар реиԥш, иаҳа-иаҳа иааскьон. Аҵхгьы уаха уамашәа иҭынчын, аҷытыбжь ахысыбжь иаҟараны уаҩы иаҳауан. Ди-ана лҽааилалҳәан, лчамадан аашьҭылхын, ԥыҭрак лаҳәшьа длыхәаԥшуа дааҭгылеит.

– Сара ахышә схыҵуеит, – лҳәеит, лылабжышқәа мчы-ла инкыло. – Бара сгылоит ҳәа баламган, бырбар, лаҳәшьа дааскьаган дҳалҭон рҳәап, ԥхашьароуп... Уаҵәы иҿыхақәар, бара усгьы ибҳәаша бдырп, ацҳа иалахаз ашышкамс еиԥш быцәан, акгьы бымбаӡеит. Ихарымҵошәа ббар, ԥхыӡкгьы рзеиҭаҳә!..

– Урҭ са исҟаҭәоит!.. – лҳәеит Ҭина, аха лылабжышқәа лызнымкылакәа аҳәыҳә ахәеиԥш иԥшқаз лыхцәы шкәакәа инақәҭәеит...


З Т Ә Ы Л А З Ш Ь А Л А И З К ӘА Б А З ...

Уи аҽны Аӡҩыбжьеи Қындыӷи рыбжьара аиҿахысра ҳәа зынӡа амца ықәырҵеит. Аибашьра иалагаза-ри уажәи аахыс шықәсыбжак аҟара ҵхьан, аха асҵәҟьа, уи

аҽнеиԥш, аиҿахысра ӷәӷәа урҭ ақыҭақәа иахьрыҵаркуаз иҟамлацызт.

«Авертолиотқәа баша имаазаап,– рҳәон, ашьхақәа ирзааи гәаз ақыҭа кҿахақәа рҿы инхоз ари аҩыза ахысыбжьқәа
● Анатоли Лагәлаа  )	77 ●


анраҳалак, – урҭ Гәдоуҭантә абас ианаабжьҟьалак, «агәыхә» хәыҷык рзааргоит, нас амца ықәырҵагәышьоит ҳаҷ кәынцәа!»

«Ҳаи, рқәақәра ҳцааит ҳаҷкәынцәа, ари аҩымш ақырҭқәа зынӡа рыцәа дырҟьалеит!» – уи инацдырӷызуан аибашьреи агәырҩеи идырааԥсахьаз аҳәсақәагьы.

«Дара ирзааргаз абџьар анаҩыс трофеи ԥыҭкгьы рызгар, ари амчыбжь ала Очамчыра иажәларгьы ҟалап!» – абыргцәа ахьтәаз ар реиҳабацәа ирыӡбашаз, ирыдыркылашаз адҵақәа даргьы рылацәажәара цәгьа ирбомызт. Ианцәажәоз, ани ажәа «трофеигьы» дара рзы иахьҿыцыз азы, убриаҟара иа қәыӷәӷәон, насгьы уи егьырҭ атәым ажәақәа реиԥш, «аҽа мыруарчанкәа» иахьырҵаз иеигәырӷьон, рцәажәарагьы иаразнак иалубаауан, ахкаара уаннықәыԥшлак, иаразнак уи иҭагылоу аԥҳәаҟәа раԥхьа улаԥш шнақәшәо еиԥш! Насгьы урҭ знык-ҩынтә ргәаанагарақәа ахьеиқәшәахьаз ыҟан азы, уажә урҭ ирзыӡырҩуаз ауаагьы, издыруада, ирҳәоз иеиҭақә шәозар ҳәа, рылақәа ҭырхахан ирҿаԥшуан.

– Џьумка, угәы еибафагәышьоит рыцҳа, аха ишԥауури, уара ухәра злаҟоу ала, даҽа шықәсыбжакгьы ушьапы ах-гылара азин умам, – абыргцәа руаӡәк Џьумка илабақәа иҽ рынҵаны, дынкахәыцуа ахәышҭаара нырцә дахьтәаз днеи зыԥшит. Уи ганкахьалагьы ихәыцра хьанҭақәа даарылигар иҭахын, даҽа ганкахьалагьы, аҵх аԥҽрагьы ус имариа-мызт, Џьумка аибашьраҿ дызлаԥшхьаз рацәан, џьара акы рзеиҭеиҳәақәар иҭахын.

– Еҳ, сыгәнаҳа зықәшәаша уи амина, аԥсык сзавсызҭгьы, сшьа кәапеила истон. Аха есымшагьы уара иуҳәо Анцәа иануцимҳәо ыҟами... Уажәазы иааузырха, иҳәеит... Аибашь рагьы џьара-џьара ампыласра иаҩызоуп, «аӡбаҩ» илаԥшы қәиҵаз иҿы аиҭныԥсахларақәа ҟаиҵоит, уара ма шықә сыбжак, ма шықәсык, ма зынӡа «аҩеижь» ануирбалак, ахә марра уалҵыр акәхоит. Усҟан, уара иагьа уҭахызаргьы угәы ԥжәала, аӡбаҩ уиҿагылт ҳәа егьузалхӡом!
Абыргцәа неиҿаԥшы-ааиҿаԥшит, ирыдтәалаз ахәыҷ қәагьы рыблақәа ҭырхаха урҭ инарзыԥшит. Хәыҷгьы-дугьы
● 78 )	а и з га ●

шьҭа ирдыруан Џьумка ихигаз аҟнытә акы аиҭаҳәара дшыр-залагоз. Уи аҵхгьы ԥыҭк иалаԥырҽуан, насгьы, уаха архаҟа игоз ахысыбжьқәа рыла, згәы ртынчны ицәоз ҳәа уаҩ дзы ҟаломызт...

– Уара иухугаз агәаларшәара ҿыц ухәрақәа артытгәы шьоит, аха абни аҵыхәтәантәи шәжәылара атәы ҳзеи ҭоуҳәандаз, Џьумка, Уи атәы змаҳац, рацәаҩуп ара... Изды-руада… зынӡа угәы быжьнамхуазар…

Џьумка ихы аалаирҟәит, уи алагьы икәшан итәаз иараз-нак агәра ргеит, уи аиҭаҳәара шицәыцәгьазгьы, уажә имҳәар ԥсыхәа шимамыз, насгьы уи ажәылара иара дахьалахәыз мацараз акәым, уа фырхаҵарыла дахьҭахаз азы рҩыза бзиа, рҳабла иатәыз аҷкәын Дамеи.

– Сара абри зегьы анысхызга ашьҭахь сыршьызҭгьы, ҳаӷацәа ҭабуп ҳәа расҳәон, сырзыразхон, аха ус изыҟамлеит аусқәа. Сара сыԥсҭазаара-бжа иалахәаахәҭит дара, шьоук рыԥсы сара сыла иеиқәдырхеит.

– Ус ахьԥоуҳәо, дадхеит, – иара инаиҿаирхьит уи иа жәабжь аҳәара далазгалаз абырг. – Дасу иаџьал иара ицуп, уи уара иуҭахы-иуҭахым иара аҿҳәара аҟынӡа инеироуп. Насгьы уара уаҟара ахаҵара ҟазҵаз, ҳаҷкәынцәа риааи-реи, Аԥсны ахақәиҭреи иблала имбакәа аԥсра азин имаӡам. Уи угәгьы–ухгьы иҭоумыршәын. Уара уакәым, ҳара аҟыр мыгәқәаҵәҟьагь џьара хәҵышаамҭак ҳбандаз ҳәа ҳаҟоуп...
– Аиеи, уажәшьҭа усгьы акәзааит, – Џьумка абыргцәа дызларгалаз ажәабжь уажә иаарзеиҭеимҳәар, икәаӷӡа игы-лаз ахәыҷқәагьы шаргәаауаз агәра иган, ибжьы ныҵакны дналагеит. – Ҳара ҳгәыԥ уи аҽны изларыдыз ала, ҳҳаблан, ахәышәтәырҭа аҿаԥхьа, ахәы акәаԥраҿ иқәгылаз аӷа итанкқәа иаарыкәшан, афбагь ҭархатәын. Аха уанӡа ҳнаӡаанӡа, аӷа ихырӷәӷәарҭақәа ыҟан, урҭ аҩбагь, зегь иреиӷьыз, хысра-да иаҳгар акәын. Ҳара ҳгәыԥ зынӡа ҩажәижәаҩык ҳаҟан. Аха зегь џьарак ҳаицымызт, х–гәыԥкны ҳҽеиҩшан акәын ҳашцоз. Актәи агәыԥ – аӷа иминақәа иахьынӡауаз иҵырхыр акәын, аҩбатәи – аӷа иҩ-постк шьҭыбжьыда иаԥырырхыр акәын, ахԥатәи агәыԥ – са сызлаз, хара-хара урҭ ирыцхраа-
● Анатоли Лагәлаа  )	79 ●


ны, нас аҵыхәтәан зегь рҽааидкылан, атанкқәа ирыжәлон. Ҳара ҳашьҭахь, жәаҩык рҟынӡа даҽа гәыԥкгьы ыҟан, аха урҭ ҳара ҳжәылара иалахәӡамызт, ус ҳашьҭахьала аӷа ҳгәаҭан амацәаз ҳҭеимкырцаз, ацхыраара ахьаҳҭахыз иҳацхраауан, насгьы ахәцәа аӡәыр дҟалозар иалыргон.

Актәи агәыԥ маншәалахеит, минақәакгьы ыҵырхит, ир зыҵымхызгьы ирхыкәшан ишцатәыз амҩа гәарҭеит.

Аҩбатәи агәыԥгьы рыдҵа жәохә-минуҭк рыла инарыгӡеит. Ахырӷәӷәарҭақәа аҩбагьы рҿы хҩык-хҩык ықәгылан, хы-сыбжь мыргаӡакәа, аамҭак ала иеицырҳәынҷеит. Урҭ иркыз, ирдыруаз зегьы аадырҳәаны, ҩыџьа утҟәартәгьы иҟамызт, ироуз аҳәызба-хәраҭыԥқәа изырцәынхомызт, уа ирылгеит, егьырҭ аԥшьҩык рылақәа цахала иааҿаҳәаны, ҳара ҳтәқәа рахь иаарышьҭит, рыԥсахраз џьара ирҭаххозар ҳәа.

Џьумка ажәабжь ззеиҭеиҳәоз ихы нышьҭыхны деиҭа нарылаԥшит, акәараҿ кәапеила аӡы зто, исцәымхәашьуазааит ҳәа данӡааԥшыло еиԥш. Аха нас, урҭ рыблақәа ҭырхаха, ана џьалбеит, анаҩыс иҟаларызеишь ҳәа ишыԥшыз аниба, иа жәабжь инациҵеит.

– Шьҭа иаанхоз, атанкқәа иаарыкәшан, рызегь рыԥжәара акәын. Насгьы, ҳара иҳамаз акарта излаҳәоз ала, ахәы акәаԥра аҟныҵәҟьа ҩ-танкк хәба-хәба метра рыбжьаҵаны, рышәара ижны иҭагылан. Амала, рхысга гәыцәқәа заҵәык, аҟәынџьқәа реиԥш, арахь ицәыҵыԥшуан. Егьырҭ аԥшьба, иҵегь алаҟәрахь иԥсаҟьаны игылан, дара ирықәтәаз рна ҩысгьы, аршьаҟауаа ҩынҩажәижәаҩык рҟынӡа урҭ рыхь-чараз ирыцын. Урҭ «алыцәҳа» ҳәа ҳрышьҭан ҳара, атанкқәа ахьцоз ирԥыршәаӡомызт, урҭ иаҳа ирыхьчоз џьыршьон!

Ҳара ҳгәыԥ излаҳадыз ала, дара атанкқәа рҟны унеиаанӡа, раԥхьаҵәҟьа ҩ-ҭабиак ҭарцәтәын, урҭ хәҩык-хәҩык рҟынӡа рҭатәан. Нас, аҩ-танкк ирықәтәазгьы даргьы ццышәтәтәын. Ҳара уи ҳаҿнаҵы, егьи агәыԥгьы, егьырҭ аԥшь-танкк ахыс-ха радымраӡар акәын, уахьгьы амца гылар акәын. Ҳжәылара анагӡара зынӡа сааҭк акәын ҿҳәарас иамаз, избанзар, урҭ Аҟәа аганахь ала ацхыраара рыздәықәлазҭгьы, ҳара ҳтәқәа иныркылартә амч рымаӡамызт. Қындыӷ ала идәықәларц
● 80 )	а и з га ●

иалагазҭгьы, уахь ҳара ҳтәқәа амҩан ирԥылан, сааҭки бжа-ки аҟара иныркылар ҟалон. Нас рхысгақәа нҵәон, ихьаҵыр акәхон...

Ауха амзагь кыдын, аҵхгьы ҵәцан, дара ҳаӷацәагьы, уаан ӡа иаҳкхьаз аруаа излаҳарҳәаз ала, аԥсуаа рымчқәа каԥсеит, наҟ Нхыҵынтәигьы аӡәгьы аурысқәа ишаармышьҭуа ала Урыстәылатәи еиҳабацәақәак ажәа Шеварднаӡе ирҭазаап, уи даргьы иамхагәырӷьацәан, амцхәгьы рамхажәызаарын, нас, уахак ҳааигәа-сигәа уаҩ дааирым рҳәан, ҳара ҳжәылара ҳалагаанӡа, ҳқыҭақәа ирықәкны сааҭбжак аҟара танкла ирылахысуазаарын.

Ажәакала, ҳаԥсадгьыл заҵә нықәны, ҳадҵа намыгӡакәа шьхахьҟа ихьаҵуа хаҵа дышҳалам ааибыҳәан, ҳдәықәлеит ԥхьаҟа.

Џьумка ажәабжь ззеиҭеиҳәоз деиҭаарылаԥшит. Уи игәеи ҭеит, урҭ ахысыбжьқәа иааиуаз шраҳауазгьы, анапеин ҟьабжьқәа ирышьцылахьоу акәашаҩ иеиԥш, урҭ хьаас им кыкәа, иара иажәабжь, иара «имузыка» иаҳа «ршьапқәа» шақәдыршәоз...

– Раԥхьаҵәҟьа, атанкқәа рҿы ҳнаӡаанӡа, иҟаз аҭабиақәа агранатқәа рҭаҳажьит, уантәи ҳара иаҳԥырхагахаз ҳәа уаҩ дзыҟамлеит уи нахыс. Алаӷәым зӡааҳалаз аӡыжь еиԥш, «ргәышҵақәа» хаххала аҩада иҩханагеит! Уи ҳаныҩахыс, аиҿахысра ӷәӷәа ҟалеит, ҳара ҳгәы ахьазҭаӡамыз ала ахы сыбжьқәа гауа иалагеит. Аха ҳара разҟыс иҳауз, ԥхьаҟа ҳзым цошәа анааба, иҭаҳаблаахьаз ҳаӷацәа рҭабиа ҳҭалеит. Уаҟа зыԥсы зхымҵыцызгьы анааиқәаҳк, цқьа анаԥш–ааԥшха ҳауит, анҭ аҩ-танккгьы, аҳәынҵәа илахаз акамбашьқәа реиԥш, ажра иахьҭагылаз, ҳагранатамиотчик акылԥшха, ахысха аниоугәышьа, хәдаҟала, иара уаҵәҟьа даарылгеит.

Шьҭа аус злаз, ҵаҟа алаҟәра иамаз, аԥшь-танкк ракәын.. Урҭ рахьтә ҩба, рус рыруха иахьӡеит атанкистцәа, аха иараз-нак ииашаз дҵак рызрымҭазар акәхап, ҳара ҳаҳьыҟаӡамыз џьара ахысра иалагеит. Ртанкқәа хысуашәа збаз, урҭ иры-цыз аршьаҟауаагьы, убри аҩыза хысрак ҭарҵеит, уахь иҟаз ҳгәыԥ, амца ахьаауаз иарбаны ихысуан, уаҳагь акылԥшра
● Анатоли Лагәлаа  )	81 ●


рҭахӡамызт. Убри аамҭаз, Дамеи, аҭабиа дҭыԥеит, – сышь ҭахьҟа саашәыхьчала, ҳгәазҭаз апулемиотчик сара деиқәыс куеит! – иҳәан.

Ҩбаҟа минуҭ рышьҭахь, уи апулемиотчики ҳареи ҳаи ҿахысуа ҳахьтәаз ахысыбжьқәа ааиқәтәеит.

«Удырҩаатә еиӷьхааит!» – уи иусушьа аадыруан, инап кымҭа аабахьан. Ԥыҭрақ ашьҭахь иаргьы дҳәазаны деи ҭакәшан, ақырҭуа ипулемиотгьы иман даакылсит. – Апу-лемиот агәыцә ршны иԥижәон сааихьымӡазҭгьы! Амала иануоулак, убасоуп, пату узақәҵаӡом! Даҽаӡә усыцаала, ҩ–иашьчикк апатронақәагьы аагоит!

Урҭ апатронақәагьы ааргеит, шьҭа ҳгәыԥаҿ х-пулемиот кгьы ҳауит, ахысгагьы ҳамеигӡо иҳаман. Аха егьырҭ атанкқәа рахь аус зуаз ҳаҷкәынцәа рус иадхалацәеит. Ус анакәха, ацхыраара рҭахын. Убасҟан Дамеи адҵа ҟаиҵеит, пуле-миотчикки, ҩыџьа автоматчикцәеи, агранатомиот зкызи иара иццарц. Егьырҭ даҽа ҩыџьа, хара–хара рышьҭахьҟала ирыхьчаларц, иаанхаз ара рҽырӷәӷәаны итәазарц.

– Сара аӡәыс суццоит, – сҳәеит иаразнак. Дамеигьы уи маӡала дааигәырӷьеит. Сара издыруан ианшәарҭазгьы уи агәырӷьара шилшоз, дзеигәырӷьоз ауаҩгьы – уаргь уажәазы убри узырха ҳәа, шәахәа хәыҷык игәы инҭаиршәуан.
Анҭ аԥшь-танкк рыбылраз адҵа змаз ҳгәыԥ даара рҽыр ҟьеит, аха ирацәаҩны ирылашәазар акәхап, иԥыржәаз акы амца ахылббы ицон, уаҳа ԥхьаҟа ирмышьҭит. Убри аам ҭаз ҳара излаҳзыԥшӡамыз аганахь ала ҳрыжәлеит, ҳаг ранатамиотчикгьы амҩа анизааҳарт, танкк иара уаҵәҟьа илаишьҭит. – Ажәеиԥшьаа, ажәеиԥшьаа! – ахәыҽра, дахьа ҿыз ҿиҭит Дамеи, – даҽа уӷәк нхеит, урҭ роуп ҳқыҭа зегь аҩнқәа ирылгаз! Амҩа ҳара иузҳархуеит, амала, уара ушьа пахьы уԥшла! Санду ԥсаҭашкәакәа илҳәалон еиԥш, «аҳәа зақәа» амоуп ара! «Урҭгьы рҩызцәа ирышьҭасҵоит!» иҳәан, ҳагранатамиотчик днеиҭаԥан, иаԥхьаҟа иҵегь днарзааи гәахарц иҿынеихон еиԥш, иааҳавакӡан ахысыбжь еиқәыр ццакӡан игеит, иаргьы уаҳа аҟыт изымҳәакәа ҿыцха дын каҳаит.
● 82 )	а и з га ●

Уи Дамеии сареи дықәшьны ҳара ҳахьҭатәаз ажрахь дааҳгеит, аха ажәакгьы изымҳәакәа иԥсы ааихыҵит. Акы заҵәык иахьагьы, ԥсраҽнынӡагьы исхамышҭуа, иқьышә аччаԥшь ықәын, убриаҟара игәы иахәеит рҩыза иԥсы иеиҭаз ақырҭуа танкқәа!..

– Агранатамиот сара искуеит, уара хара-хара уаасхы лаԥшла, анҭ аҩба инхаз, ма дара, ма ҳара! Ардашьыл иԥсы иамаҿуп!..

Ҳагранатамиотчик Ардашьыл ҳнаихагылан, ҭоуба аауит ҳҩыџьагьы, ма ҳара ҳҭахароуп, ма атанкқәа ҳәа.

Убри аамҭаз ҳҩызцәа аӡәы дышьны дааргеит, даҽаӡәы ишьапы хжәаны. Арахь аоперациаз аамҭа иаҳзалхыз шьҭа инҵәон. Дамеи адҵа ҟаиҵеит, иаанхаз аҩ-танкк ҭамырхакәа ҳхынҳәыр ҟалом ҳәа. Дамеи сареи, даҽа ҩыџьа аҷкәынцәа агранатамиот ахқәа ирыҵази, иахьынӡауаз абнара ҳҽаҭан, атанкқәа ҳархыкәшеит. Ҳҩызцәа иаанхазгьы х–гәыԥкны рҽыршеит, ҳаӷацәагьы арҭ рацәаҩуп ҳәа ргәахәырц, ргәы рымаҳҟьарц... Убри аамҭаз урҭ иаанхаз атанкқәа раԥхьаҟа ахысыбжь ӷәӷәақәа гауа ианалага, адҵа роузар акәхап, наҟ инаскьаган ишәыргыл ҳәа, шьҭахьҟа рҿаархеит. Уи акәын ҳаргьы иаҳҭахыз, аҵлақәа ҳҽаарывганы ҳаагылт.
Џьумка ажәабжь ззеиҭеиҳәоз днарылаԥшит, уажә иа жәабжь анҵәамҭа аҟынӡа даннеи (ани данхәыҷыз зны даара пату зқәиҵоз рырҵаҩ леиԥш), иеиҭеиҳәахьаз шрыдыркы-лоз ибарц иҭахызшәа, аӡәаӡәала рыблақәа даархыԥшылт. Нас зегьы, уи анҵәамҭа иеиқәлымҳаха ишазыԥшыз агәра анига, деиҭаналагеит.

– Раԥхьа иааиуаз атанк агәаҵаӷара иарбаны иажәиҵеит Дамеи. Иаргьы амшын иӡыхгылоу аӷбеиԥш иаагазҽазит, аӷьӷьа-агәгәа аахган, агусеницагьы аахыҩрит. Урҭ ргәсени цақәа, зны-зынла аимаа аҵа иаҵалоз анышәаԥшь еиԥш акәын ишрыҵыҩрлоз! Убри аамҭаз, зыҭра хдырбгалаз аш хырцәаӷьқәа реиԥш, уи атанк асолдаҭцәа авагылан иааиуа-заарын, ҳара ҳгәарҭан, ахысра иалагеит. Сара иҵегь ахықә сҽаҭан, урҭ сҽаарцәыҵәахшәа, рганахь ала ирыжәысҵап сҳәан, сҭыԥаҿынтә снеиҭаԥон еиԥш, саԥхьаҵәҟьа амина
● Анатоли Лагәлаа  )	83 ●


ыҵазаарын, исыҵаҭҟәацит. Уи ҩбаҟа метра сышьҭахьҟа саршәит, уи нахыс адырҩаҽны шьжьымҭанынӡа уаҳа акым-зарак сгәаламшәо, сышьҭан ҳаӷацәа рнапаҿы.

...Дамеи, Дамеи рыцҳагьы, убраҵәҟьа ахы ахьеилаҳҵоз ишьапы ӷәӷәала ирхәызаап, иара икәшара иаҿыз агвар дееццәа гранатамиотла даҽазныкгьы рылахысра дахьӡа заап, жәаҩык рҟынӡагьы шьҭеиҵазаап. Нас сыԥсы шҭоу сыҽрысҭарым, наҟ сҽахәыстәып ҳәа, дахькажьыз итапанча аҭра аҭыгара дшаҿыз ихьӡазаап. Адырҩаҽны ианааша, иар-гьы саргьы жәыҭрак ҳаҵажьын, раԥхьа сара сыхшыҩ аҭыԥаҿ иааит, снапқәа анааиԥхьысышьшьаа, урҭ ҟәаҟәа-чаҟәан, сызшьапык хжәаны икажьын, аха иҩацәхыкшәа иҿаҳәан. Иаргьы ишьапы ҿаҳәан, аха ашьаҟәадабаа иҳаҵыҩрны ицоз, аӡытҟәеиԥш ҳалажьын ҳкәатрабааха. Убри аамҭаз, аӷьеҩҳәа ашә шьапыла инасын, ибџьарԥсараха хҩык ааҩналеит.

– Алаҳәажәқәа шәырҿаҳҵап шәыԥсы шҭоу! – руаӡәк дҩасхагылан, шьхәала сыӷра дыҩҭасит. – Еиҭах ублақәа ҟәысҟәысуеит, еиҭах аԥсҭазаара уҭахуп! Изакә ҷкәынцәоу жәдыруоу шәара шәхымҭа иагаз?!.

Сара ак сҳәақәарц салагеит, аха сыбыз аҵәаҟьеиԥш сҿы иҩаны иҭан, исызмырҵысит. Убри аамҭаз, Дамеигьы даалҵын, иаразнак ашьацҳәа аныԥҟьо еиԥш, инапы ита-панчахь иеихагәышьеит, аха иабаҟахыз итапанча, уи аҭра, ахьа згәылам, ахьацәеиԥш иваршәын...

– Алажәқәа, шәаргьы-саргьхандаз!
– Ари иоуп уаҩа дызмыхәоз! – уи инацәа наиқәикит иааҳхагылаз руаӡәк, – ҳтанкқәа зегьы раахәара дадынҵәа лазшәа, иԥсы иеиҭеит. Акызаҵәык нхеит, убригь ахәыс тәуеит ҳәа дшашьҭаз ауп, «ақәыц» дшахаԥалаз!

– Ҳара Шеварднаӡе атанкқәа шҳагимыжьрыз, аха шәара ашьапқәа шәызҭода шьҭа?!
– Ашьапы мацара акәындаз, алымҳақәа, абз, ани ишә хагылоу шәкәапеиқәа!
– Алажәқәа, сыԥсы шәышԥасҭарыз!

Дамеи дахьышьҭаз игәы ԥыжәжәон, ихаԥыц аҿҿа аргон, саргьы ак сҳәақәар сҭахын, аха сыбыз амҿеиԥш сҿы иҭаханы иҟан, уаҳа имнаҳәы-ааҳәит.

● 84 )	а и з га ●

– Ари иԥсы шҭоу дыжтәуп!
– Мап, шьапыла аҵлаҿ дкәал-кәало дыкнаҳатәуп, анҭ аҵеи ссир дзааӡаз иқыҭауаа харантәи иааԥшны дахьырбаша, аха ицхыраара рылымшо, арахь рхы аҭӡамц ирзанымҟьо! Дхьажьыршәагаха!

– Ус акәым, ус, ирҳәазаны арахь иаажәгалеи! – иҳәан, руаӡәк дааин, ақыдсаҟәеиԥш сшьапы санкны сықәшьны иҿынеихеит. Сшьап ахәра ахаҳәқәа иахьрыхьҳәазоз, абаҩ кны, арахь мчыла ажьышә аӡәы алхра даҿызшәа, ахьаа ҿаасҭан. – Арҭ лажәқәоуп, алажә аԥсышьа рыҭатәуп!..

Шҭак агәҭа ҳлаган ҳкарыжьит. Сара сыхдырра зны ицон, зны иаауан, ауаҩԥсы шәылхылҵзар, ӡ-цәыкәбарк сышәҭ ҳәа сыҳәҳәошәа збон, аха сыбыз егьаҳәаӡомызт.

– Урҭ руаӡәк, ҳара ҳтәқәа итҟәан иргаз рзы дыԥсахтәуп, – аӡә ҿааиҭит, ибжьы ҭахәаҽӡа.

– Аҩыџьагь шьтәуп! – шьоук еицыҳәҳәеит, урҭ ирзы мычҳазар акәхап, дара ариаҟараҩык рыцәҭарханы, ҳара ҳуаӡәк иеиҭах аԥсҭазаара ахьиздырхынҳәуаз.

– Анҭ, ҳара ҳтәқәа иргазгьы аԥсҭазаара рҭахуп... – да ра дреиҳабхап, аӡә днасхагылан, дсыхәаԥшуа ҿааиҭит, – аҳақьым идышәҵа, абри ишьапы хҵәаны, зынӡа ашьа алаи мырбакәа, амала иԥсы мцо-имаауа деиқәирхартә. Егьи, – иҳәеит, Дамеи инацәа наиқәкны, – атанкқәа цәгьала иԥсы рыҿҳәаран, ани ицәынхаз атанк шәаԥхьан иаажәги арахь.
Уи акәхеит, руаӡәк дҩарылҟьан, дара рбызшәала ҿиҭит шьоук рахь. Урҭгьы наҟ џьара иҿырҭзар акәхан, гәыр-гәыр ахга, танкк агәашә иааҭалеит.

– Уара уабаҳцәынхеи?! – Дамеи уажәшьҭа зегь изеиԥшын,

– аԥсык исаӡазҭгьы!..

– Ишьап иаанхаз ашаха ахашәыршә! – урҭ реиҳабы заб џьарқәа харшалан иеидгылаз инарыдиҵеит, – дықәшьны, изхара изымбацыз иқыҭа далыжәга! Ишәырба игәылацәа рыҩнқәа цәыҩҩа ишгылоу, иашьцәа рыбаҩақәа аҳәажәқәа иахьыҵырхуа!

Атанкгьы иақәтәаз ажыжәҳәа иааирҵәиин, шьҭахьла Дамеи дахькажьыз иааизааигәахеит. Нас ашаха аарган, Да-
● Анатоли Лагәлаа  )	85 ●


меи ишьапы инахадыршәт, аҵыхәа атанк ашьҭахь инац рарҳәеит.

– Џьумка, ҳара иҳадыз цәгьамкәа инаҳагӡеит, акзаҵәык ҳцәынхеит, аха уигьы шьоук ахьӡап! Сҩызцәа исызраҳәа, зегь бзиа ишызбоз, сангьы саҭалымҵааит, сара лара лзы сзаҵәын, аха сара сзы сыԥсадгьылгьы заҵәын... Сгәы ҭынчуп ҳәа сызраҳә сыздыруа, сышьҭахьҟа инхо, урҭ сыԥсадгьыл шеиқәдырхо здыруеит...

– Ихадаз акы ухашҭит! – уи днеихагылеит иччаԥшь мчы-ла иаанкылауа, агвардееццәа реиҳабы шәеиҳабы асалам изумҭиӡо?! Убригь ишьап ашаха ахаҵаны, танкла Ешыра алгатәыс дҳамоуп! Аха уи итәы иаҳа ицәгьоуп, уи иқыҭа ма-цара акәӡам дызтәу, Аԥсны зегь датәуп азы, Егры инаркны Ԥсоунӡа дган даагатәуп! Аӡыԥсы ихьыкәкәа, ани ишьапқәа аҿаршәны дызхықәтәалоу Гәымсҭа дыраҳгароуп! Ани иаԥсуа бираҟгьы шәыршәыруа ихаргылан!

– Уара алажә! – дхәааит уаҩы ишимбацыз Дамеи да хьышьҭаз, – уара уеиԥш иҟоу ауаа Арӡынба инацәхыԥ иаԥса ӡам! Арӡынба итанкқәа ара ианааилак ауп, ахаҵа иеиқәа ушьазар, уанцәырҵша! Усҟан, аҳәажә еиԥш, абна улыҩрны Қырҭтәылаҟа удәықәлозар акәхап!.. Аха уи уахьырыгӡарым сара слаԥшьқәа!..

Нас, мчыла ихы ҩышьҭихын, ани цәгьала бзиа иибаз ашәа алагамҭа иҳәеит. Уи шҵыхәтәантәиз шидыруазгьы, џьара гәыҭҟьарак, шәарак аламҵакәа, ҳанааидтәалоз ишиҳәалоз еиԥш, иҳәеит.

«Сашьцәа, сашьцәа, зтәыла зшьала изкәабаз!..»
– Иашәырх атанк! – ирхәыз абнаҳәеиԥш, дхәааит агвар дееццәа реиҳабы,– ибаҩқәа заҵәык хаххала ицәа ихыҩраанӡа ақыҭа шәакәшала! Ирбааит урҭ аԥсуа екстремистцәа, ақыр ҭуа иҿагыло зегьы, убри аҩыза аҵыхәтәа шырзыԥшу!..
Атанк, абахә иаҿҟьаз ахаҳә ду еиԥш, ажыжәҳәа иҭрысны идәықәлеит. Дамеи уи дықәшьны дахьагоз, дааҟәымҵӡакәа аҳәҳәара даҿын: «Ԥхьаҟа – Ҳаԥсадгьыли Арӡынбеи рзы!» Урҭ ажәақәа сшьапы хжәаны сышкажьызгьы, игәышьҭыхган иааиуан сара сҟынӡа, агвардееццәа рҟынӡагьы инеиуазар


акәхарын, аха урҭ рзы иаҳа игәыҭшьааган...

● 86 )	а и з га ●

Д Ш Ы Ц Қ Ь А З Д ҬА Х Е И Т

Ускан Аҟәа, амза атыҩ ианакуа еиԥш, иакәшан иркхьан ақырҭуа гвардеец цәа. Ԥсыуа ҩнаҭацыԥхьаӡа зехьынџьара инеиуан, џьара

абџьар иашьҭоушәа, џьара аԥсуа еибашьцәа ирышьҭоушәа, џьарах, Қырҭтәыла акзаара ҵызшәаауа документқәак рыӡ бахә раҳазшәа, ҵхыбжьонла, алаҳәажәқәа реиԥш, иеиц рыхәхәа иаакылсуан. Урҭ ус ирҟазшьан, раԥхьа ҵхагәазы аҩнеихагылақәа инеины инарыҵагылон, нас, аламгәа аԥа ҭнашьаартә, ахысра иалагон. Нас зегьы шәаны, аԥенџьырқәа рахьҵәҟьагьы акылԥшра рзымгәаӷьуа рҽанырԥсаҟьалак, да ра иҟарҵо ацәгьара ркомендатурахь игәаӷьны уаҩы изнам-го (ирҳәаргьы аӡәыр дцәырҵуазма, аха), иеиҭазҳәаша уаҩ данырымбалак, ҭынч иззааиз ауаа «ррыцқьара» иналагон!

Аха... урҭқәа зегьы акы иеиԥшым уажә ишәзеиҭаҳҳәарц иаҳҭаху ахҭыс. Ари ҟалеит, ианар мза анҵәамҭазы, Ше варднаӡе ируааи ахьҭеи ирыцәшәаны уаҩԥсы шамахак адәы дандәылымҵуаз аамҭаз. Цхыбжьонын. Аҳабла ҿыцаҿ иеи-лагылаз аҩнқәа руак иааҵагылеит танкк. Уи ааишьа злаҟаз ала, уаанӡа шьоук адырра рырҭахьан иахьааишаз, иззааишаз, насгьы уи аҩны даныҟаз аамҭаз. Лариса раԥхьаҵәҟьа лгәы иаанагеит урҭ ԥареизгара иааит ҳәа. Ус ҟарҵалон ақырҭуа танкистцәа, Аҳабла ҿыц аҿы игылаз аҩнеихагылақәа акы инавагылан ахысра иалагон, Ешыраҟа рхы рханы. Нас, урҭ гәаҭаны ҳара ҳтанкқәагьы наҟынтәи ахысра иалагар, урҭ аҩнеихагылақәа ираахон азы, аҩны иҩназ, дасу илшоз аԥара ааизганы, атанкистцәа ианрырҭалак (ҳара ҳаҩны ԥырхага амҭакәа ҳшәыхьчала ҳәа), уи иҩны инавсны даҽаџьара ԥарарҳара ицон!.. Даҽаџьара, астратегиатә ҵакы ду змаз даҽа ҩнык инавагылон!..

Аха ари атанк ахысрагь иаламгеит, аҩны ишаадгылаҵәҟьаз алашарақәа аарцәеит, абжьгьы ааиқәтәеит. Амала, зегьы иа-разнак ргәы ааҭыԥсааит, анкьа ақыҭаҿ, ианхәыҷқәаз, пыж-жы ахга абжы амаҵурҭа ианыҩналалак, рыхқәа шыркуаз еиԥш, рыхцәқәа агар ҵасым ҳәа рарымҳәози реиҳабацәа...
● Анатоли Лагәлаа  )	87 ●


«Арҭ аӡәы ишьҭоуп, – Лариса иаразнак лгәы инҭылҳәааит, ихьшәашәаӡа аԥхӡгьы аалықәҭәеит, –ҳгәылацәа агырцәа аӡәы ҳаиҭиит».

Ԥыҭраамҭак атанк аӡәгьы дҭыҵӡомызт, нас, устәи иааԥ шны аҩнеихагыла аҟны алашарақәа зегьы шыцәаз анырба, аӡәаӡәала ибџьарԥсараха ԥшьҩык ааҭыҵит.

«Ахәҵәы зықәшәадашь, анаџьалбеит, –Лариса аԥарда аарла иаавҵраан деиҭандәылыԥшит, – ани ҳҵарауаҩ илам-кьысындаз рыцҳа. Уи, акыс, агәыхь имоуп, рыбжьқәа рхарз-зала ишә иасуа иалагар, игәгьы аангылоит. Ҳгәылацәа шәыҟәқәак еиқәдырҽаҽазар акәхап, Қырҭтәыла ашьа зегь алцәцәаан изжәхьоу, аекстремистцәа раԥхьа игылоу иара иоуп ҳәа. Абри Гәдоуҭаҟа длаган дыҟазҭгьы, рыцҳа, уаҳа акы сҭахымызт...»

Агвардееццәа атанк аҩныҵҟа аԥхарра аҟынтәи асы ианнылагыла, иаразнак ахьҭа рылсзар акәхап, руаӡәк акы наидырҵеит. Уи зышә аиркхьаз ртанк деиҭанҭаԥалан, ли-трак ауатка ааҭигеит. Ҵаҟа ишгылаз иаахдыртлан, инеимда-ааиамдо аҟәырқь-ҟәырқьҳәа ирҿыҵакны иааржәын, аԥаҭ лика ырууааӡа иршәны асы иныларыжьит.

«Ишәымжәааит, – лҳәеит Лариса гәаныла, – усгьы иеиқә шәаз уаамызт, ари аныржә, уаха аӡәы иаџьал дырцәгьоит. Анаџьалбеит, даҽазнык ҳара ҳтәқәа Очамчыра алагьы, Гәдоуҭа алагьы издәықәлар, Аҟәа ргон, рҳәеит. Убранӡа ҳаҩнаҟны инхо аԥсуаа акы рмыхьындаз... Аԥсуаа рымаца-ра ракәым, аӡәык– ҩыџьак ракәымзар, дара аурысқәагьы, аерманқәагьы, маҷ рзаарцахьоума?.. Ҳара ҳиааира шәамеи гәырӷьеит, ҳтанкқәа Аҟәа ианалалоз, агырқәеи ақырҭқәеи реиԥш ашәҭқәа шәыман шәаҳԥымлеит, ҳахьтәоу, аԥсуа бандитцәа рҟынтә шәахьыҳахьчо ҳхәы ҟаҵаны инажәгом ҳәа, ааӡабҵәҟьа рзааргоит. Даргьы ауасақәа реиԥш , урҭ иа хьырҳәо ицо ыҟоуп, аха хәылбыҽхала ианааилак, нас иԥ хашьаны аԥсуаа ҳабла изхыԥшылаӡом. Аӡыхь зхәымгаз реиԥш рхы рбоит... Амра рхашы иржуаз аҭабиақәа ир ҭажьны нышәк нарықәрыԥсар, иаҳа иԥсра бзиан ҳәа ирыԥхьаӡон...
● 88 )	а и з га ●

Атанк иҭыҵыз агвардееццәа руатка аныржәгьы имыц цакӡеит, нас, ани иаԥхьан ауатка рзаазгаз деиҭарышьҭын, рыцыԥхьаӡа ауарашқәа акака атанк иҭыган ирзааигеит.

«Уа адәқьан ҭагылоума, шәыхәҵәы ықәнахааитеи?! – Лариса лгәы ааибакит, лҭаҷкәымқәагь аалраҵәеит акыр лылшозшәа. Ҳара ҳтәқәа Очамчыра, акыц мгьал акәахь чеиԥш, мчыбжьык анахыҵлак, ианрызԥымҽуагьы ыҟоуп. Аӡаҿы ирԥсаан ирфоит... Уаҳа уаҩ дышәҭахӡамызт, Даур иеиԥш иҟоу ҩыџьаҟа шәықәшәазҭгьы...»

Лариса Даур ихьӡ лгәы ианааҭашәа, иаҳагьы даашәар ӡыӡеит. Уи лыҷкәын иакәын, Гәдоуҭаҟа дшыҟаз аибашьра ианалага, аԥхынтәи амшқәа инадыркны, «Аҟәатәи аба-талион» далалан деибашьуан. Уи жәибжь шықәса ракәын ихыҵуаз, аха ажәыларақәа зегьы дрылахәын, ибзиан деи-башьуан. Зныкгьы Гәымсҭа дырхьан, аха нас ироуз адҵа ала рышьҭахьҟа ихнымҳәыр ҟамлеит иҩызцәеи иареи. Уи иан лхала Аҟәа далахан дахьыҟаз мацара адагьы, дхәыҷаахыс згәыбылра икхьаз иқалақь гәакьа, аӷа импыҵхра уахгьы-ҽынгьы дарҭынчуамызт...

Агвардееццәа даҽазныкгьы жә-еихагылак змаз аҩны иҩагәыдыԥшылеит, уаха зтәы иакыз уҽырхианы уҟаз рҳәозшәа!..

«Анаџьалбеит, анаџьалбеит, Асида лакәымзааит – деиҭаа уалуашеит Лариса, – уи, акыс, лашьагьы ӷәӷәала дыхәны, Гәдоуҭа дышьҭоуп. Мамзаргьы Арсен иакәу? Аха уи анҭ аурысқәа дҵәахны дрымоуп, иӡбахә аӡәы иҿыҵымшәандаз рыцҳа…»

...Шьҭа ицәаша ыцәеит аныргәахә, даҽазныкгьы деиҭа рышьҭит «рҳаԥшьахьы» агардееццәа ани ирышьҭыз рҩы за. Уи иааигаз ауатка, аҩбатәи аан, зынӡа аӡеиԥш ауп иш рыхәларҭәаз. Аҳәаанырцәтәи чарӡқәакгьы инарыцҳаит.

«Шәхәы аҵәы ахьыршьааит! – Лариса еиҭах лгәы ааибакит,

– урҭ, Аҟәа иалахан иҟоу арыцҳацәа рхәы ҳәа иаарышьҭуеит, шәара аҭарпыҿра шәаҿуп! Амгәахь шәызнарҵысааит! Рыхәгьы шәфоит, ирымоу рмал хәыҷгьы жәгоит, нас, амла иаган рнапы аншәымҵарклак, Ельцин иахь шәца, Ельцин
● Анатоли Лагәлаа  )	89 ●


ишәиҭоит ҳәа шәрышьклажьцәоит! Аҳақгьы, агәнаҳагь ыҟоуп, шәара макьана акгьы шәхьымӡацт акәымзар...»

Убри аамҭаз, агвардееццәа ҩыџьа, рыжәҩақәа рнапқәа ааҵеибахын, Лариса дзыҩназ аихагыла аганахь рҿаархеит. Урҭ ԥыҭк инаскьахьеит аныргәахә, егьырҭгьы равтоматқәа аҟәҟәа–аҿҿа аарыхдырган, даара иӷәӷәан бџьарла иеибыҭоу гәыԥк рыкразы инеиуазшәа рҿынархеит. Лариса аҟаԥыҳәа аԥенџьыр днадҵын, ашә дназааигәахан, аҭӡамц лҽадкы лан, аиҩхаа игәыҭҟьа-ԥсытҟьаха ибжьатәоу ашьабысҭеиԥш дыԥшын. Дыԥшын, уажәы–уашьҭан лгәыла аҵарауаҩ рыц ҳа ишә ианбасуеи, иара ианааимыртлак, аԥҽра иалагар, сыҳәҳәарыма, иҟасҵарызеи ҳәа. Лара лахь иааиуеит ҳәа зынзаҵәыкгьы лгәы иҭамшәацызт, избанзар, уи лыҩны аибашьра иалагеижьҭеи ҩынтә идырҳәхьан, уажәшьҭа ир-гоз ҳәа акгьы ыҟамызт. Ус, ашьаҿақәа иаҳа-иаҳа иааигәахо мацара, арезина мпыл ашьҭыбжь еиԥш дых-дыхҳәа зынӡа лышә иазааигәахеит. Урҭ иржәыз шрылсхьаз мҩашьо, ина-пыршьышьуа, ашә амаа иашьҭалеит, лара иаартны дтәаны дырзыԥшу џьушьап!

– Аԥшәма ԥҳәыс! – руаӡәк ҿиҭит, – даара дыздыруаз аӡә иакәушәа. – Иаарты, башьцәа ҳауп иааз! Раԥхьа Аҟәа зшьапы алазыргылаз атанк ала ауп ҳазлаҟоу! Аекипажгьы иақәтәаз ҳауп, телевизорлагьы ҳбымбацкәа быҟам!

«Сара стәы егьыҟамызт, – лгәы ҭыԥа-ҭыԥон Лариса аҭ ӡамц хьшәашәа дахькыдтәалаз. – Арҭ уажә ашә аихсра иала гашт, уи иаҳагьы иеиӷьуп, агәылацәа абжеиҳараҩык дара рыжәла роуп, аха, аԥҳәыс илымашәкузеи ҳәа аӡәы дыш ԥадәылымҵри?..»

– Иаарты, ҳара рацәак ҳаанхаӡом, ифан ҳаҟоуп, ижәны ҳаҟоуп, бԥара ҳҭахым, бшьара ҳҭахым! Уахь ҳгәы ҭәуп! Абни бпаспорт ҳбырбар, уаҳа акгьы ҳҭахӡам, бықырҭуа жәла ҳахәаԥшыр ҳҭахыуп! Быжәла иаҳәоуи, бара ибҳәоуи еиқә шәауоу, еиқәымшәауоу?!.

Лариса уажәшьта агәра лгеит лгәылацәа аӡәы дшиҭииз, аха иҟалҵои, илымчуи? Уи лхаҵа аибашьра ҟалаанӡа данҭаха нахысгьы, быҷкәынзаҵә бара быжәлала дызҭабымгалои
● 90 )	а и з га ●

ҳәа, аҵәы лыларҵон лгәыла қырҭуа ҳәсақәа. Лара усҟан деилашәаны аӡәык-ҩыџьак драцәҳақәахьан, сара сыжәла қырҭуа жәлоуп, аха кәармакгьы ақырҭқәа ршьа сылам ҳәа.

– Арухаӡе! – ҿиҭит аӡәы ибжьы лхацалан, аҟыгәҳәагьы втомат шьхәала ашә дҩасит. – Шәара шәахь, ақырҭқәа абас аума рысасцәа шрыдыркыло! Ҳара ҳахан Қәҭешьынтәи ҳааит, ҳҭахы Аҟәа даларшәуп, ариаҟара аиҿахысра бааԥсқәа ахьцо, џьара хымҩаск лықәымшәандаз, машәырк лмыхьын-даз ҳәа!.. Лара ашә лхаркны дтәоуп, ԥшьҩык зхьыжәлақәа еиԥшым ахацәа, аӡә ҳатәалымбаӡакәа! Аԥсуаа дара ртәы быларҵахьоума?!.

«Ара бзеила ҳзеилгом, – Лариса лыҩны дааҩнашаҟь шаҟьеит, азныказ аԥенџьыр аартны дыҳәҳәарцгьы иақәлкит, аха дыҳәҳәаргьы ақырҭқәа аӡәгьы ддәылҵӡомызт, егьырҭ амилаҭқәа усгьы ишәон. Еиҭах адәылҵра зықәшәоз, ин-ханы иҟаз аԥсуаа ракәын. Урҭ шаԥсыуаау анырбалак, лара илхырҟьаны, иара уаҵәҟьа инаргәыдҵан иршьыр ҟалон, – ашә аасыртыр, иаҳагьы иеицәоуп, иаасмыртыр, иеихатәуп, аха иԥҽны иҩналоит».

– Иаабыртуоу, ҳхысуоу?! – даҽаӡә зынӡак изымычҳаӡакәа ашә шьапылагьы дасит, втоматшьхәалагь дасит, – ҳара ара ҟәыдпҟара ҳмааӡеит! Хьӡи-ԥшеи згым ақырҭуа ир ҳарха ҭарнакцәоуп! Аԥсуаа аҩ иҵазцалаз, зфырхаҵара хәымз рыла адунеи иахыҵәаз ақырҭуа ир!. Иасымшагьы еибашь-роума, уахак ҳхы ааҳхаҳаршҭып! Баргьы бгәы ааҟаҳҵап, макьана бҿоуп рхәеит, бхаҵагь рацәак дыбгәырҩом рҳәеит! Абриаҟара қырҭуа хацәеибгақәа Аҟәа ианааи, иԥсхьоу бхаҵа рыцҳа иакәым, зыԥсы ҭоу аԥсуа хацәақәа зегьы бхабыршҭыроуп!. Урҭ хацәазҭгьы, бара беиԥш иҟоу ауԥшәыл дкажьны, ицаны Гәымсҭа ахықә иқәтәозма?!. Ахацәацәҟьа абыржә ауп ианыбзааиз, быԥсҭазаараҿ знык былала иббап, иаарты ашә!

Лариса азалаҿ днеин иаразнак алампа аалыркит. Нас, лҭаацәеи лареи рпатреҭқәа згәылаз альбом аацәырылган, алампа азааигәара иаалган, еихырԥсаҟьаны патреҭқәак рыԥшаара далагеит. Ажәжәаҳәа иаартуа дышнеиуаз, урҭ
● Анатоли Лагәлаа  )	91 ●


иаарылылхит ани лара зегь раҵкыс бзиа илбоз, лыҷкәыни, лхаҵеи, лареи ахьеидгылаз апатреҭ. Уи лхы-лҿы инадыл-кылан, даақьыз-қьызит, нас алампахь иналырхан, цқьа икылкаан днархыԥшылеит урҭ рыблақәа: «Шәара ахаан шәысмырԥхашьацт, иахьагьы шәсырԥхашьом. Уара уԥсы анҭазгьы уи агәра усыргахьан, уажәгьы агәра усыргоит. Уара, сыҷкәын, хаҵарыла уеибашьуеит, рҳәеит, сара сахьӡом уи абара, аха агәра згоит ҳаҩны уеибга-уеизҩыда ушааиуа. Арҭ алаҳәажәқәа Аԥсны ишалышәцо агәра згоит... Шаҟа исҭахыз, урмаҭәа ушәҵаны, ани сызхара исзымбац ҳаԥсуа бираҟ ԥшӡа шәыр-шәыруа иухаргылан, Аҟәа уҩызцәеи уа-реи шәанаалалоз збарц... Аха ус Анцәа ианиҭахха, ишԥазури, уаби уареи шәыхьӡ џьара акала исымҟьашьырц, уара узқәа аӡәы дкыдмыччаларц, абас сныҟәар акәхоит... Зыла аҭаԥшра сахьымӡаз сҭаца хәыҷы, абри уаби сареи ҳџьабаа зду ауа даҿы дааг. Абра шәгәырӷьа уҩызцәеи уареи. Абра (шаҟа шәгәырӷьо аҟара, уаби сареи убраҟагь ҳгәырӷьоит! Анцәа иҿаԥхьагь, ауаа рҿаԥхьагь, уани уаби ҳаламыс цқьоуп. Уара аиааира уахаанха, уара аԥсҭазаара бзиа уахаанха! Убриак ауп ҳара иаҳҭаху... Абзеираз, зыда схәарҭамыз сыҷкәыни, уахгьы-ҽынгьы сыззыԥшыз сыжәлари!..»

Ашә еиҭах адыжә-дыжәҳәа асыбжь геит. Урҭ шьҭа шьа-пылагьы напылагьы иасуан. Лариса уажәраанӡа дызхәаԥшуа дцәажәоз апатреҭ лыкәа инҭалҵан, ашә ахь лҿыналхеит.
– Ақырҭуа ишьа-цқьа злоу ари ашә иларгылан, уа бза цәажәода, бара, акаҳԥы!

–Ма бара, ма ҳара, бӷызыбжьы Гәымсҭа нырцәынӡа инеиртә иҟаҳҵап! Нас ирзымычҳакәа, быҷкәын иҩызцәагьы иаргьы ыԥан ҳсаса иҭаԥалап! Ус ауп шәара аԥсуаа, знык шәгәы ԥжәазар, нас аҭӡамц хыла шәажәлоит! Аҭӡамц ԥҽуоу, шәхы акәу иԥҽуа, уиаҟара азхәыцха шәоуӡом!
Лариса зынӡа ашә дназааигәахан днагылт. Аха нас урҭ гәаан ашә иеихсыр, ишеихатәугьы, иалсыр ҟалоит, урҭ рхым ҭажә сагар аҵкыс, лҳәан, днаскьашәа аҭӡамц днавагылт.
– Шәара арҳәцәа, аӷьычцәа, шәара шәыԥсыжәқәа қым-қымуа ҳадгьыл ԥшьа шәықәуп иахьа. Аха иааигәахоит
● 92 )	а и з га ●

шәыҿҳәара, сакасала Аԥсны шәаналырго! Шәара шәыбаҩ хәаԥсақәа сара сашьцәа рыдгьыл аҿгьы иржӡом! Ари ад-гьыл шьҭарнахыс иагәыҵанаҳәҳәо, зыԥсы ҭоугьы, иԥсугьы, зегь ԥшьазар ауп... Шәара уаха шәызқәылаз аԥҳәысгьы дыԥ шьоуп, дыцқьоуп... Уи дшыцқьоу лхаҵа дизцоит... Дцоит, аха лышьҭахьҟа лшьа зуа лыҷкәын дыҟоуп, лыжәлар бзиахә ыҟоуп!

– Акаҳԥы! – абригь рҳәеит, втоматла аҟәҟәаҳәа ашә аих-сыбжь геит.
Аха усҟан Лариса аҩны аабатәи аихагыла абарҵа дықә гылахьан. Устәи илбон, ауапа еиқәаҵәақәа зшәу аҽыҩ ҷкәынцәа реиԥш, Гәымсҭа иӡааԥшыло игылаз ахәы ҳаракқәа. Урҭ адҵа шроуз, уажәы-уашьҭан апҟара-пҟараҳәа Гәымсҭа инырны, Аҟәа иналалап уҳәарын!

– Зда сымам сашьцәа! Сара смыццакыр амуит! Аха шәара ҳақалақь шәзыԥшуп! – абригь лҳәеит, аабатәи аихагыла аҟынтәи дкаууа лҿыналхеит...

...Асы шкәакәа аҳәылы-ҳәылыҳәа аура иаҿын. Уи зынӡа хьаак амамшәа ҟанаҵон, зехьынџьара ишьҭагылон, аха Ла-риса ажәҩан аҟынтәи нцәахшаҵас даашьҭызшәа дахьышьҭаз ианнеилак, лшьа ишнылашәалак, иаразнак иӡыҭуан. Асыҵә ҟьагьы, ажәҩан дуӡӡа аҟынтәи иеибган адгьылаҿ ианааи, ҩымшҟа аԥсы ҭазар акәын, адунеи инықәыԥшыр ахәҭан...

Аха убригь мап ацәнакит, лшьа ианнылашәалак иӡыҭуан, лара илыцыԥсуан... Лара илыцыԥсыр аҭахын асгьы...
Уи иҟалҵаз зцәа иалашәаз агвардееццәа, ишзахәоз ҵаҟа илалбаан, агәгәаҳәа атанк аус аруны, аҩны иаакәшан, лара дахьышьҭаз иналхагылеит. Уи дыхәхәаӡа дахьықәыз, лхы иалҵны инеиуаз ашьа асы ахьарҟаԥшьыз умбозҭгьы, ԥҳәыс ԥшӡак, «уама лгәаӷьит, асы дылаиан дыцәоуп», уҳәарын.

– Абнацгәы зныкыр аԥсы шҭоу аӡәыр изкхьоума?!
– Ҳара даҳҿаҵахәымызт!
– Иҳаиӷьу уахь длоуазар лбап!
Атанк агәгәа аахган, аҿынанахеит. Уи ԥыҭк ианынаскьа, аҩны иҩназ аԥсуааи, Лариса пату лықәызҵоз аурысқәеи, аерманқәеи ыҩны инеигәышьеит, аха лара лҽеиқәылкхьан, лҽеиқәыкраҵәҟьагьы аӡәы џьабаас илҭар лҭахымызшәа.
Анатоли Лагәлаа  ) 93 ●

– Дшыцқьаз дҭахеит!.. – иҳәеит, ани, лара лыԥсҭазаара аҵкыс зыԥсҭазаара дацәшәоз аҵарауаҩ. Нас, ихы ҩышь ҭихын, иеикәагылаз ауаагьы днарылаԥшит, ҳаргьы ҳҭамхар анамух, абас ҳҭахароуп иҳәозшәа...


И Ҭ Ы Н Ч Ы М АҴ Х

Уи аухантәарак аԥша ааҟәымҵӡакәа, аԥҳәыс бырг лыхцәеиԥш, ишкәакәаӡа ашьхақәа ирықәыз анаҟә аилажәжәара иаҿын. Ақалақь ҭынч

аԥхыӡ иахьалаз, иаԥырхагахар ҳәа ишәоушәа, аҵлақәа зны-зынла аԥша шынархьысуазгьы рыҽмырҵысӡакәа игылан. Ажәҩан уажәы-уажәы иазнымкылакәа иаҿыҵышәшәоз ақәа цәыкәбарқәа, акаҭран ианнықәшәалак иӡышан иҟаз ақалақь ашыра иналаӡыҭуан. Ҵаҟантәи уаныԥшлак, ажәҩанаҿ аԥсҭ ҳәа ԥыҭҳа хәыҷқәа аԥша иахьеиланарҩынтуаз, иахьаԥсаҟьоз, аибашьра иаҿу ар реиԥш иубон.

– Бҽыбымшьын шьҭа, – Шьаризан лхы ахчы иаалыл-хын, илҿаԥсаз лыхцәқәа лышьҭахьҟа индәықәҵаны, лна-пы налыгӡан, лывараҿы ишьҭаз Асида лхыза днахьысит. – Бӷьазкит...

Уажәраанӡа Шьаризан дыцәахьеит ҳәа иҟаз Асида, уи дшааԥшуаз аныллырдыр, иаалцәымыӷхеит. Аха дшақәыл кыз, анылба, уажәшьҭа усгьы иԥыскуа егьыҟам, ма сызхара сҵәыуап лҳәан, лхы ахыза инхәыҵалҵан, аарла иуаҳартә ақьыз-қьызра далагеит.

– Быҽхәыбымжәан, – лҳәеит Шьаризан еиҭа, аха аҵәыуара даҟәымҵӡошәа анылба, дҩагылан, лхалаҭа аалышәхарԥаны, днеины дналыватәеит. Уи зназы илҭаххеит дылҟәаҵырц, лызхара лылабжыш лышьҭыр, лыгәгьы аԥсы ашьон, аха лҵәыуашьа лзымчҳакәа лыгәшәы-мшәа аҳәара далагон.
– Нас бабхәа иқәыбҭәои, заанаҵ былабжыш зегьы кабҭәеитеи! – Шьаризан уажә хәыҷы-хәыҷла лцәажәара алаф ахь ииалгар лҭахын. Уи знык дылзырччар, нас аҵәыуара да ҟәыҵуан, лыԥхыӡгьы лхашҭуан.
● 94 )	а и з га ●

– Усҟан бызбогьы бгәы мбылуа џьыршьоит. Бабхәа ихҭ ныбҵо алаӷырӡ бымамшәа, беигӡазшәа...

Шьаризан дҩагыланы днеин ахышә аалыртын, аԥарда қәагьы днарыха-аарыхеит. Нас аҭӡамц лыжәҩа надылҵан, усынтәи Асида длыхәаԥшуа даагылан, ахәыцра днала-геит. «Бара, сгәыла хәыҷ, сԥарԥалыкь ԥшӡа, уахак сыцәа бырҟьалеит. Аҵәыуара бааҟәымҵыр, сдәылҵны расатә ҷынк сашьҭалоит. Ибзиан итар-таруа, ицаҳә-цаҳәо ибныр-ша, аман бзырҳәаша!»

Асида лҽеиқәкра лцәыцәгьахан, иаҳагьы лҵәыуабжьы иацлеит. Уи лыбжьы убриаҟара ихәанчахеит, Шьаризан дааԥшаанӡагьы дышҵәыуоз мҩашьо, уажәшьҭа лыбжьы шымааҩуазгьы мчыла дқьыз-қьызуан.

– Бара, абзеира збаша, абри ҳзыҩноу аҩны аԥшәмаԥҳәыс дааҿыхар, арадио ашәа аҳарҳәо џьылшьоит! Нас алашара жәгеит ҳәа аԥара ҳлыршәоит. Ауал ҳзаҵымҵуа ҳаҵалырхоит, убри ауп иҟабҵо!

Нас аҭӡамц даадҵны дааин, Асида дахьышьҭаз лкаруаҭ днықәтәеит. «Бара, макьана ибымҵаӡац узҭоу ашхәа ашәа аҳәашьа... Аха, ус сҳәеит ҳәа, ашхәа зху амшын уара ианутәу, уи ашәагьы иацумҳәеит ҳәа гәбӷан узҭода?»

– Ма бзыхьҵәыуо сабҳәар, бара шьҭа бҭыԥҳауп, баша быччаԥшь бҭир ҟалоит, аха баша былаӷырӡ бызкаҭәом. Бы лаӷырӡ иаҳа ахә цәгьоуп...

Шьаризан лнапы налыгӡан, Асида ԥшьаала лхы ахыза аақәылхит. Аха Асида мчыла ахыза налымпыҵхны еиҭа налықәылҵан, лҵәыуабжьгьы мыргаӡакәа ус днаиеит.

– Ахә ҳшәоит, ахә, зныктәи бҿаԥшылара. Сахьхәаанӡа, бақәшаҳаҭхар, бара ибзеиӷьуп. Уашьҭан иаҳа снапы кхоит...
«Бара сышбыцәшәо сара сыхгьы сацәымшәозар ҟалап, сымш. Абри Аҟәаҟа дбыцысҵоит, аха дгаӡоуп, былхылаԥ шлароуп, лҳәеит бан. Аҵара бынҭаҵаны дцеит, уа баасыз-ныжьны. Ажәакала, ани чабракаршә ахәмарреиԥш, сышьҭахь «ачабра» калыршәын, лара дцан лҭыԥаҿ даагылеит».
– Ус анакәха, бзырҵәыуогьы здыруазароуп, – Шьари-зан лхәыцрақәа даарылҵын, Асида лхы ахыза еиҭақәхны
● Анатоли Лагәлаа  )	95 ●


дналҿаԥшит. – Сара ба бҿы аҳ иҟынтәи иаашьҭу ауаҩы сиҩызоуп зегь рзин сымоуп, слымҳагь акы аҩымшәароуп!..
– Сыԥхыӡқәагьу?! – лҳәан, Асида лылацәақәа аахылтын, Шьаризан дналҿаԥшит.

– Ааи, быԥхыӡ бааԥсқәагьы здыруазароуп, абзиақәа бара ибымаз!

– Ус ҳзеилаӡом... – Асида днаҳәны аҭӡамц ахь днаԥшуа днықәиеит, – ианамуӡах, ма аӡара сыҭ, уахакәымкәа даҽаз ны, ианаабҭаху.

– Оо, усҟан анаӡын ҟарҵоит, быԥхыӡ мацарақәагьы рзы мхар ҟалап, егьырҭ бымаӡақәагьы рыцыбҵароуп. Ауал бҽа бмырган!..

– Сара ауал сацәшәаӡом... – лҳәан, Асида харԥзаҵәы дҩагылан, алашара аалырцәан, ахышә азҿык ааркны аԥар дақәагьы днарыхан, аҳауа ааирҭа ныҟаҵаны лиарҭа дын хықәтәалеит.

***
Ауха иасуаз аԥша анеиқәтәа, амшын абжьы иаҳагьы ицәгьахеит. Уи ацәқәырԥ дуқәа аҟәара ианықәнажьлак, ихынҳәны ианцо, ахаҳә ссақәа еилыҟәшәаны, наҟ амшын агәы иҭоу аԥсыӡ ԥшӡақәа рзы ҳамҭак ҟарҵарц рҭахушәа, ирыман идәықәлон. Нас урҭ уахьынтәи кыраамҭа иааӡомызт. Аха ус дара инарышьҭарххны даҽа цәқәырԥа дукгьы аа-кылсуан, «саргьы сыхәҭаа, саргьы алымҳарыҩ ԥшӡақәа сцәышәымҵәахын, исышәҭ» аҳәошәа, аҟәара иаақәлон.

«Ари уара узы, егьи уара узы», – рхәон ахаҳә ссақәа еихәлаччо.

«Иҭабуп алымҳарыҩ ԥшӡақәа рзы, иҭабуп аҟәара», – ҿырҭ уан ацәқәырԥақәа еиқәгыла-еихагыланы, шьынҵа-кьынҵа ҟаҵо, иԥо иахьнеиуаз.

Ԥыҭрак ашьҭахь амшын, ишны иҟоу аисҩы иеиԥш, аҽа наарҭынчлак, аҽанааиқәнаклак, аԥша еиҭа иаацәырҵуан.

– Асида, – ибжьы ҭахәаҽӡа ҿааиҭит уи илыдгылаз аҷкәын,

– бара цқьа базхәыц ақыҭеи ақалақьи шаҟа хәы рыбжьоу. Насгьы, ақыҭа аҿар анаԥырҵуа аамҭазы, ақалақьаҿ аҩны
● 96 )	а и з га ●

зыԥсоу. Сара уи ала сыҽхәар сҭахым, аха.... Бара бгаӡам, уб ригь шмаҷым бдыруеит...

Асида лгәы ихәашьӡа ак ныҵалеит. Макьана уи илеи ҳәақәоз акгьы дрызхәыцыр лҭахӡамызт. Насгьы ас иаар-ласны лгәы лҽанӡамкәа илықәшәоит ҳәа дыҟаӡамызт урҭ рызхәыцра. Насгьы, насгьы... Лара лзыҳәан, иаҳа аус злоу иара иоуп, иҩны акәым...

«Ахьи араӡни, ахьи араӡни, – лҳәеит гәаныла лара, – са ра сзыҳәан ақыҭа макьана ихьуп. Уи атәы умҳәан, урҭ реиҭныԥсахлара акәым араҟа аус злоу. Аха макьана уара утәымуп».

– Ҳмыццакып, – ҿаалҭит лара, наҟ хара амшын агәы дхыԥшылауа.

Оҭар гәаныла дааччеит. Уи аӡӷабцәа рҽандырҟәышцәоз ицәымӷын, убри азыҳәан, зеилкаара дуқәаз анцәажәоз, их шыҩ дырааԥсар ҳәа дшәаны, ирҳәоз алаф ахь ииаигон.

– Аромантика нас ҳалацәажәап, хаз ҷыдала... – иҳәан, лнапқәа ааникылан, икылкаан лыблақәа дырхыԥшыло иара ишҟа дналыхеит. «Баҵкыс иԥшӡазгьы ариаҟара срыдымха-лацызт, – дцәажәон гәаныла иара, – бараӡәк зҿырпра цәгьоу аԥшлапҟьа баҩызан бсымпыҵахеит!»

Асида лыхшыҩ ааилууааит. Уажәраанӡа дызқәымгәыӷуаз, дыззыԥшымыз, илоуп ҳәангьы дыззыҟаӡамыз ак идыл-балеит Оҭар. Уи ауха илсхьаз арыжәтә, аӡиас анлеилак ахаҳәқәа ҟәашӡа ишаанарԥшуа еиԥш, даанартуан. Ԥасатәи реиԥыларақәа раан, уи иаҳа даамысҭашәан, ицәажәашьагьы иаҳаҭыр қәҵашьагьы рыла игәра лгахьан, уижьҭеи ас ир-ласны иҽшԥеиԥсахрыз... Ԥаса илдыруаз, лгәаҿ маҷкгьы бзиа иламхабахьаз, маӡала дзызхәыцлоз иакәушь ари? Ах, ишԥацәгьоу иудыруа ауаҩ уаԥхьа дгылан, арахь уара иакәу-иакәму ҳәа уанҵаауа. Иҟалап, ауаагьы реиҩдыраара цәгьазар, ажәҵарақәа реиԥш. Ажәҵыс ԥхынра дуӡӡак уҩны ишуҭоугьы, адырҩашықәсан иааит ҳәа иуздырӡом. Усҟан иҩашьоит улагьы, угәгьы...

– Асида, – иҳәан, лнапқәа аауижьит Оҭар, макьана маҷк дшыццакцәаз ицәа иаалашәан. Уи асеиԥш иҟаз аусқәа
● Анатоли Лагәлаа  )	97 ●


раан, аӡӷабцәа хызхуаз иҵегь ажәа хаақәа иман. Урҭ иа хьынӡахәҭоу ианиҳәалак, ргәы анхихлак, ирымбаӡакәа дырзааигәахон, ишьцылон, нас иаҳа игәрагара иалагон даргьы. Иагьараангьы, иагьаџьарагьы... аха зныкгьы ажәаз иџьыба дҭамлацызт. – Амшыни ашьхақәеи рҽынкажьны исыҳәеит, аԥшагьы аҽыргәыбзыӷны саԥхьа аҽканаршәит, аха убригь мап ацәыскит. Шәақәымгәыӷын баша, башаӡа, уи дызҭнысыԥсахло ҳҭынра ыҟам, ҳкәажә дыҟам, сҳәеит!

– Уара умсит, уара, ушаҟәыҵра! Аромантика мыцхәы ахырҵә ҵәыҵәы иаҩызоуп, ҳгәы хнарҷоит!..

«Ус ауп ишадыруа, сара ацәқәырԥақәа рашәа анузеи ҭасҳәоз, уанрызсырхәыцуаз ууӡомызт. Шьҭарнахыс иудыру-аз, џьым, сара уҭи-сыҭи пату ақәызҵо ржьы салҵит!..»
Оҭар дааччеит. Уи иччаԥшьгьы ианиҭахыз ирлашон, ианиҭахыз ирцәон. Есымша имазеины иман. Мазеи ччаԥшь
– мазеи чыс иаҩызан, ианааиҭахха ихиан аӡӷабцәа рзы. Нас ишԥа, уигь ҳаҭыр ақәырҵоит дара. Урҭ ирдыруеит, дасу рыԥсы ахьҭоу. Знапы иадхызҵәало, аимҳәаршәааиԥш, ир-ласны «дырхыргоит».

– Ус сҳәеит ҳәа, иҟоуп убригь аныбзиоу. Аха уажәыҵәҟьа, ақәа анауа, ақәа уаҳәар иаҩызоуп, уи мыцхәуп. Уажә сара исҭаху ҽакуп...

– Са сыхиоуп, – Оҭар аҟәараҿы изшьамхык ааирсын, инапқәа аҩада иҩарханы, лара длыҵаԥшуа, анцәа диҳәа уашәа дааҭгылеит. – Хызар, саԥылоит саҳәаццышә ҭӷәыцәаа, ба бҟны иааӡаанӡа икасыжьып иҿыцәаа!

Асида уи иҟаиҵоз ааџьалшьан, дихыччарызу, дизгәаарызу лзымдыруа, лхы-лҿы аччеи аџьшьареи иааимаркын, иаа хәацыхәаԥшьхеит. Нас лнапы наиркны длыргыларцгьы лҭаххеит, аха уахьгьы илзымгәаӷьызт, лҽаанылкылеит.
–Ус умун, ус, уара хьышьҭрак уатәуп. Жәлала акәым, ус ҟазшьала. Сара уи агәра анызга изгеит, ус анакәха, сгәы ҩбаумтәын...

Асида зны-зынла лхәыҷра анылгәалашәоз, нас архынҳәра шамуа даназхәыцлак, даара бзиа илбоз еиҳәшьа хәыҷык лызхара дылбаанӡа дылцәыԥсны дылгәырҩошәа, лгәы
● 98 )	а и з га ●

ӡыҩ-ӡыҩуа дааҟалон. Нас урҭ агәалашәарақәа, аӡӷьеиԥш дызрылымҵыкәа, зны-зынла ихарацәаны даныргалозгьы ыҟан.

– Сара уажә исҭаху, аӷар ичысхә ауп. Баҩлашала сумыр-чан, амала убриак сахумбаан. Избанзар, уи схәыҷра иацын, убри азоуп уажәы иаҳагьы сзазхьы...

Оҭар дҩагылан, Асида ԥшьаала лнаны ааникылеит. Нас амшын ахь днаирыԥшын: – Абри амшын иҭазар иҭыз гоит, – ажәҩан ахь днаирԥшын, – абри ажәҩан икыдзар икыдысԥаауеит, – адгьыл днықәирԥшын, инапы нарыхха-ны, – џьаракыр иқәзар, иҵазар, ицәыҵсыԥшаауеит, ашәым ҭаказ ба бҿы иҟалоит, – иҳәеит.

– Амала уара ухьышьҭратә ҟазшьаҿ бзиа изымбо акы ыҟоуп, – лҳәан, ԥыҭракгьы лҽаанылкылеит Асида, илҳәар уи длыргәаар ҳәа дшәаны, аха нас зегьы акоуп илымҳәар лгәы иамуит. – Аԥареиԥш, ажәақәагьы уреигӡом, нас рыхә рцәыӡуеит. Сара урҭ мариала исмоуазарц, акы иаԥсазарц сҭахуп...

– Бара бзы, аҵысхшҵәҟьа ахә садгылоит. Иаҭаххар, бжь-ӡык срырп, бжь-шьхак сырхысп, бжь-шәындыҟәрак аасыр-тып...

«Еиҭах иара итәы иласуеит. Уара уҟазшьа, аҭауад ҟазшьа исзадкылагәышьом, иаҳа иунаалозар ҟалап аҭуџьарра! Уцан-уаан, аахәара-аҭира, аахәара-аҭира!»

– Са сзызхьуа даҽакуп, – лҳәан, лнапқәа мчыла иааи-мылхын, аҟәараҿы ахаҳә ссақәа шьҭыҟәшәо, иршәны ам шын иалаԥсо лҿыналхеит. Уи убриаҟара дыԥшӡан, деиҿ каан, уахатәи аҵхгьы иқәымҿиаз егьырҭ аҵхқәа рахь иԥ хьаӡатәхар ҳәа дшәаны, лара лыда зегьы ихаиршҭит. – Са исҭахуп ацуфарақәа рҳәара. Уаха урҭ, хымԥада, пату зықә ҵатәу асасцәа дахьқәа реиԥш, иԥхашьаԥхаҵо исҭааит. Ина хәашьым-иаахәашьым, схәыҷра аҟынтәи иааит. Ус анакәха, ула абзиахә абааит, иҟәадоу сасцәоуп. Рхаҵкы, раҳаракыра...
Ирԥылатәуп, иҽыжәхтәуп...

Асида уажә иаалгәалашәеит, иҵегь данеиҵаз, лаҳәшьцәа ахҩыки, лашьеи, лани зны рыҩны аԥхьа ахәадаҿы аҭаҭын
● Анатоли Лагәлаа  )	99 ●


еиҭаҳара ишаҿыз, дааԥсаны дтәарц ианнақәылк, лан илал ҳәаз: «Аҭаҭын еиҭаҳараҿ, – лҳәеит уи, – баҳаҭырқәа егьырҭ рылымкаа избо џьыбымшьан. Ара зегьы ҳаиҟараны иаау-роуп. Нас уашьҭан, аишәаҿ шәҿахрақәа ананысҵогьы, убри сахәаԥшны ауп ишанысҵо. Ус анакәха, бтәар, бҿахра иагхоит!
Амала, иҟоуп ҽа-мҩакгьы, – лан илдыруан Асида дшааԥ саз, аха уи лажәақәа рышьҭахь дшымтәоз, убри азыҳәан илҭаххеит лыӡӷабцәа ацуфарақәа рҳәараҿы иеилырсарц. Уаҟа ииааиуаз, егьырҭ аиҭаҳара иаҿнаҵы, ԥыҭрак дтәаны аԥсшьара дақәиҭхон. – Ацуфарақәа шәҳәала, иаиааиз абарҭ ҳзықәгылоу арадқәа ҩаҳгаанӡа дтәазаауеит.

Аӡӷабцәа рашьеи дареи кыр еибаршит, ирдыруазгьы ир-зымдыруазгьы рҳәеит, аха зегь акоуп Асида дыриааит. Нас аимакра, иалагон.
– Уи аҩыза ацуфарақәа ыҟаӡам, илхәыцит!

– Ҳанду ианылҳәоз бабаӡырҩуаз, блымҳа ацәа ҭарҭәазма?!

– Усҟан акәты амахақәа дрызхәыцуан. Илхароуи, лгәы анааимшәоз иақәшәеит!

–Аҳы, бықәуазар...

– Қәи дымсааит!

Усҟан уи дышиааиуаз лдыруан лангьы, уи азоуп дшааԥсаз анылба, лымацара длыртәар «уи иаҳа ашша лыхьшьума?» «Лхахә зылыбхуеи?» «Лнапы амса аҵамлааит!» «Амарџьа дрыцҳауп!» «Лнацәкьарақәа хымыжәжәааит!» ҳәа егьырҭгьы гәаан аҵә лылхра иалагон, убри азыҳәан ауп ацуфарақәа зрыбжьалгалаз.

Асида урҭ ахәыцрақәа даарылҵны Отар днеиҿаԥшны ҿаалҭит.

– Актәи уара иҳәа, уҭауад ҟазшьа иаҳа иақәшәоит! – Аси-да уҭуџьар ҟазшьа ҳәа ламхаҳәарц акаалыгымхазт, аха мчы-ла лҽаанылкылеит. Оҭар уи илҳәаз ааицәымыӷхеит, избан-зар, иара ацуфарақәа акгьы издырӡомызт, арахь Асида иши-зымдыруаз лирбар дацәыԥхашьон. Ус анакәха, ихы иагьа ирааԥсаргьы ак хәыцтәын. Аха уахьгьы егьанизеиҿымкаа (уи идунеихаан имаҳаӡацызт цуфарак аӡәы иҳәо, ишыҟазгьы издыруамызт), лара илирҳәарц иақәикит.
● 100 )	а и з га ●

– Бара баналагах инагӡа, ус еиҳа еиӷьуп, – Оҭар урҭ ажәа қәа рышьҭахь ԥыҭк игәы аԥсы аагеит Уажәшьҭа ирлас ны иазхәыцтәын иаԥхьаҟа иус ацашьа, аиҿкаашьа. Акы, аҵхгьы акыр инаскьахьеит, аха Анцәа иҟынтә лара макьа-на аҩныҟа ахынҳәра лхахьгьы лгәахьгьы иҟам. Уи зынӡа дзақәымгәыӷуазаргьы, зегь акоуп иқәҿиарақәа рахь иԥ хьаӡеит. Ус акәзар, аус ауит ани абараҿтәи акониак. Уи Аси-да лаԥхьагьы ицыжәра зықәшәоз егьырҭ аӡӷабцәа зегьы, иржәаанӡа ҳара ҳауп ҳәа акәын ишыҟаз, ианыржәлак, ари адунеиаҿ уараӡәзаҵәык уоуп иҟоу, Оҭар, уара ишуҭаху, уа ра еиӷьуп ҳәа ишуԥхьаӡо иҟалааит, рҳәон зегьы. Уи акони-ак иара иусқәа убас иарԥшӡон, иармарион, зыхәи зҳәоуи еиқәшәоз усеиԥш рыжәтәык имԥыхьамшәацызт Оҭар.

– Уара иануҭахха, усгьы акәыз. Ухьышьҭра ланарҟәуазар, ишԥаҳури, аԥхьагьы, иуҳарҳәарым, нас... Аха аус ахьыҟоу аҭакқәа рҿы ауп. Уа ачынқәа ирыхәаԥшӡом, зхьышьҭра бзиоу ауаҩгьы аҳәынҵәа дҭаҳар, дҟьашьыр ҟалоит. Зшьамх зҽазыргаз дцеит!..

«Бара сбыдхалацәеит, – усҟан гәаныла дцәажәон Оҭар. Скониакгьы уаха инықәгыла-аақәгылацәеит, аӡӷабцәа ры ҽырбара, рҽырцымкьыкьра мыцхә, аԥша зысыз амахә иа қәу асабеиԥш, ирықәнаршәшәалон, аха... Уаха ари аӡәк иахьакәымыз ала лхы иасит, дарҟәыӷацәеит!.. Ацуфарақәа лҳәахт. Ацуфарақәа са санырашәоз ҳаскьыныз џьшьа, ихы сыҵәҵәеит!»

– Аҳы, иудыруазар абасеиԥш иҟоу ацуфара иаанаго. «Аҳ иашҭа асы ықәнауит».
– Бара иҳәа аҭакгьы, сымш, сара исҳәазшәа ԥхьаӡаны, – Асида лнапқәа аанкылан мчыла дааигәыдиҳәхәалеит.
– Оо, ус анакәха, ацу сфеит, ацу сфеит, ахьҭра ахьхьа ааҭ сыргеит, – лҳәан, Оҭар днеигәҭасны, днеимҟәыҵҵәраан, аҟәара дықәсны амҩахь лҿыналхарц ддәықәлеит. Уи лгәы иланаҳәон уажәшьҭа аҩныҟа ишцатәыз, лхаҿы лыхшыҩ аӡыхь еиԥш азара иаҿын. Уажәраанӡа дышԥазымхәыцыз уи, уажәраанӡа, уажәраанӡа...

«Сара ус ӡӷаб зхылаҳәоу аӡәгьы лҵыхәа сҿалымҟьац.

Бараӡәк сыхьӡ схыбхырц бҭахымзар, ус бымундаз... Насгьы

● Анатоли Лагәлаа  )	101 ●


ариабжьарак, сџьабаа мыцхәқәа быдуп. Ишԥазури, џьым, абзиара уны аӡы иаҭ ҳәа сарҳәомызт сзааӡаз... ирыгхеит, ирыгхаҵәҟьеит...»

– Асида, аҟәарамҿ еиԥш, амшын сыхнажьлазшәа, сныжь-ны бымцан. Абзиабара ус аздырӡом. Сара иахьанӡагь, уашь ҭангьы, ба бзы акы самеигӡацызт, сагьеигӡом. Сеилкаа, сымш, бара ибҭаххар, сеилыбкаауеит...
Асида дышнеиуаз дааҭгылан, уи длыхьӡозар ҳәа дааи зыԥшит. Аха урҭ иажәа хаақәагьы, шьҭа ишиашоу дры хәаԥшӡомызт. Иааиҳәоз зегьы, ахәаҷа ҵәыр–ҵәыруа изҵоу ахаҳәқәа реиԥш, мцык-мцык рыҵазшәа лбон.

– Абзиабара, – лҳәеит Асида, иара иахь дмыԥшӡакәа, ус аҵх лашьцара дацәажәошәа, – уи асаранџь-цха иаҩызоуп. Убри азыҳәан иацклаԥштәуп акәымзар иҟәазар – уашьует.

Оҭар уажәшьҭа идыруан, уи знык аҟәара дықәсны лҿа ныналха, нас лынкылара шыцәгьахоз. Араҟа амшын еиҳа ицхраауан, илжәхьаз лхыԥсаара иалагаргьы, зегь акоуп уи абжьы лыхшыҩ архәашьуан.

– Сныжьны банца, ибдыруаз, амшын сҽасҭоит, – Оҭар шьҭа аҽрыцҳатәрахь диасит. Иҟалап уи ус иаҳа игәра лгар. Издыруада лара ариаҟара дзыԥхьахьоу абзиабаратә ро манқәа «ршьа» лыласыргьы. Уаҟа агәреибагара ауп зегь раԥхьа идыргыло...

– Исычҳап, агьаурым, – уажәшьта уи џьара акала игәы ԥылжәар лҭахын Асида. – Амшын иагахьоу зегь анысхызга, уаргьы сулаӡап...

Оҭар уажәшьҭа акгьы иирҳар иҭахӡамызт, акызаҵәык зыгәра ганы дыҟаз, уаха Асида инапаҿы лаагараз илшоз зе-гьы шыҟаиҵоз акәын.

«Сара сыргәаҟра бахымццакын. Ба дбеицәамызт уажә ааигәагьы зҿы аус сымаз. Аха иласҳәеит имӡаӡакәа, аԥа ра са сзы ишыбӷьыжәыз, смашьынақәагьы, сшьаҵатәқәа реиԥш, ааигәа сызланеиуеи хара сызлацои хаз-хазы ишгы-лаз. Сыҩн усгьы, ақыҭауаа зегьы сабхәацәахозаргьы, уадак-уадак еидымкьыслаӡакәа ишрызхоз. Нас мап лкыр, анцәа дылмыргәаауаз. Ԥыҭрак ашьҭахь, урҭ зегьы шыԥхыӡыз еи-

лылкааит, аха аԥхыӡ бзиагьы акыр иаԥсами!»

● 102 )	а и з га ●

– Уҵх аабзиахааит, – лҳәан, лҿыналхеит. Нас дааиԥхь хәыцын, – аӡӷабцәагь амаца иаҩызоуп, иасымша иаууқә ҿиахуа. Амацаҿ еиԥш, аҭыԥҳа дануҭаху, апап дааиуеит: Аԥсҭыхгақәа, аԥсҭыхгақәа! – лыбжьы хҵаны акыр-кырҳәа дааччан, дыҩны лҿыналхеит. Аха уи аҟәара днықәсаанӡа, Оҭар дналыхьӡан, лымҩа днаԥырагылеит.

– Бзиа сыббозар, сыбҭахызар, уаҩыс, уаҩыс... уаҩыс сыб шьозар, – лнапқәа аанкылан дааигәыҵаиҳәҳәеит. Уи уажә шьҭа, иагьа лургьы, дишьҭыр иҭахымызт.

– Оо, абзиабара... Сара ацхаҟәа сацәшәоит, – лҳәан, Аси да лыҽимылхырц, димҟәҵыҵырц далагеит, аха лӡара иа дырӷәӷәалан иикыз лнапқәа лыххәыцра иаҟәыҵхьан. Уи на-хыс изакәызаалакгьы акгьы лгәаламшәаӡеит. Хәыҷы-хәыҷла абжьы агара иаҟәыҵит амшынгьы, уи, аҟәара ааныжьны наҟ хара ицахьазшәа. Ԥыҭрак ашьҭахь, харантәи иааҩуаз ашәа абжьеиԥш, ллымҳаҿ иааиуа иалагеит зеилыргара цәгьаз амшын абжьгьы. Уи зны илаҟәуан, зны иҳаракын, зны лара дахьықәиаз иааины цәқәырԥа дук ла иналысны, хаҳә ссала длыкьны ицозшәа лбон. Нас лҿы ааихыхны дыҳәҳәарц дала-гон, аха лыбжьы ацәқәырԥақәа ианрылаӡлак, лара лхаҭагьы илаҳаӡомызт. Ус, уажәраанӡа зҽыҵәахны иҟаз лыхшыҩ ааимшәан алашьцара аӡә ицәаара, аӡә игага лара илԥырҵны иццакы-ццакәа ацара ишаҿыз гәалҭеит.

– Уара алашәага! – уажәраанӡа амшын «иалыкьхьаз» лыб-жьы уажә лҿы анааихылх иааит. Дгыларцгьы нақәылкит, аха даныҩеиха, амшын дхызшәа, лшьапаҿы адгьыл ҵысуан.
– Уа ибзақәмыршәеит! – Оҭар ихы дацәажәошәа, ибжьы ацәқәырԥақәа аарлаҳәа иаарылаҩит. – Алашәага иааԥаҳало зегьы иара иахәызарц аҭахуп, сара еилысхуеит...

Асида дҩагылан, дахьцоз ҳәагьы лаԥхьаҟа дмыԥшыкәа, лшьапқәа лыҽрылҭан, урҭ дахьыргоз лҿыналхеит. Уи лгәы

илнаҭон, уажәшьҭа дахьцоз зегьы лзеиԥшызшәа, ама-ла акызаҵәык – луадахь ахынҳәра лҭахӡамызт. Ус дыш-неиуаз –амшын данынӡаагыла ауп лылацәақәагьы анаа-лырт. Уи иҵегь данмаҷыз, усҟан ланду ԥсаҭа шкәакәагь лыԥсы ҭан, аҵх агәазы аҭаацәа зегьы еилатәаны ажәабжьк
● Анатоли Лагәлаа  )	103 ●


шырҳәоз, лара данамхацәалак, уи дмырҿыхаӡакәа, ԥшьаала, леимаақәа аалышьхны, лшьап аӡырҟәанда иӡааргылан аӡә ӡәара далагон. Нас лара ԥыҭрак ашьҭахь ацәа даналҵлак, ланду лхаԥыцзаҵә аарыԥшны, аччара дшаҿыз лбон. Урҭ лшьап хәыҷқәа мпахьшь хәбабала ирбаны, нас ԥытрак илҩыҵракны ианаалырԥхалак, уи дналҿаԥшны ус лҳәон: «Банышьҭало бшьапқәа быӡәӡәалар, бырныҳәоит, баша иа хьантәарак дныҟәаҳгомызт рҳәоит, сара уахынла уаҳа иб зысыӡәӡәаӡом». Нас Асида уи дналҿаԥшны аччара даналага-лак, ланду лгәыбжьынацәа лқьышә инадкыланы: «Абри пиау зҳәо исымоу схаԥыцзаҵә мсааит ишысмыӡәӡәо» лхәон. Лан-ду ус баша дыхәмарны дцәажәон ҳәа, Асида иасуаха аҭаацәа шеилатәаз, лара ацәа налықәҳаны дагон, иасуахагьы лара лакәын лшьап аӡәӡәара иаҿыз. Усҟан уи ихааӡа илҳәоз ашәа, Асида дшыцәазгьы лгәы иқәыҩуан:

Напы мыӡәӡәа, Шьапы мыӡәӡәа, Џьымшьы ламҵа, Џьымшь хырҟәыҿы, Зхарафа иарҭа қәԥала, Сара дыстәуп, изӡаӡом,

Аха цәаблаҟы дусҭаӡом!..

Асида лылацәа шыхҩаз амшын данынӡаагыла ауп, уи данхәыҷыз дшыцәаз ланду лшьапы шьылыӡәӡәалозгьы анылгәалашәа. Аха лылацәа анаахылт, урҭ зегьы ашәымҭаказ илхашҭит.

«Амшын сҽасҭар?..» – лыхшыҩ анааимҟьа, зегьраԥхьаӡа уи ауп дзызхәыцыз Асида. Уи уажәаҟара ари адунеи аҿы зегьы лзеиԥшны, ахаагьы ашагьы лзеиҩымдыраауа дҟам лацызт. Амшынгьы, урҭ ашьхақәагьы, адунеигьы, дара ау-аагьы, зегьы-зегьы ыҟазаргьы ауан, иҟамзаргьы ауан. Зны лгәы илнаҭеит ари адгьыл лымацара заҵәык данхалазшәа, егьырҭ зегьы ргәы ахшәаны, лара ацәа дшалаз, дҿыхаанӡа (абзиараз хәагьы мҳәаӡакәа!) иҟалаз закәу уаҩы игәаӷь ны ллымҳаҿ изнамгакәа, руа-ршәаџь бжьарӡны, ианыҵны ицазшәа.
● 104 )	а и з га ●

«Аԥсроу? Мап, мап, ҳа ҳаԥсҭазаара усгьы изыхныҳәан аишәа иқәгылоу аҵәцақәа ирҩызоуп. Аԥсцәаҳа ианааиҭахха ижәуеит. Ус анакәха, убригь дызҳарццакри, ҳааиԥеиԥшып. Иара ишиҭаху, иара ишиҭаху... Насгьы, насгьы уи дгаӡаӡам, иццакыз иԥа ихьыз идыруеит...»

Асида амшын дынӡааҵын аҟәара днықәиеит. Уи ма-кьана аԥхыӡ еиԥш аилыргара цәгьаны акы далан. Аԥхыӡ уҳәаргьы, илдыруан лымацара дшыҟаз, илаҳауан амшын ацәқәырԥақәа рыбжьы, зны ихараны, зны иааигәаны, зны ахаҳә ссақәа амшын иахьанҟьоз, аԥш ҿырпы абжьеиԥш, ахьхьахәа еиқәыԥсон. Уи лылацәақәа еиҭа мчыла иаахыл-тын, ацәажәара дналагеит.

– Иагьа сҳәаргьы, иагьа зургьы, ацуфарақәа здыруа ҳәа ара аӡәгьы дызбом. Ҳан урҭ лыгәҿыӷьра алалхылгарц иаҳ лырҵозшәа иҟалеит. Уи ауп сгәы иалоу, уи ауп…

Асида аҟәара днықәсын, ақаҭран зқәырҭәан инагаз агаҿа мҩа днавалеит. Араҟагь ҭынчран, амала лара лҟынӡа иааҟәымҵӡакәа иааҩуан уи макьана илыцрымҵыцыз ам-шын абжьы. Арахь, уи, ашәа еиԥшынгьы шәамызт, зны ихәыҭ-хәыҭуан, ахықә иқәеиҭаҳаз аԥсаҵлақәа ирыцәӡаны маӡак аҳәозшәа, зны абжьы ҭнацон, нас уи закә еичырчагаз сеидру иранаҳәоз, ацәқәырԥақәа ар реиԥш, наҟ-ааҟ еиҿа гылан аисра иалагон. Урҭ ириааины, аҟәара аҟынӡа зыԥсы шны иааиуаз аҵәқәырԥақәа ракәын ахаҵашәа иеиԥшыз аб-жьы зхылҵуаз.

– Уаангыл, – лҳәеит амшын ахь лхы налырхан Асида.

– Уара уеиԥшгьы аӡәы ашәак иҳәахьеит. Аха есымша ча-рирамам. Уи аҵкыс цуфарак соуҳәар. Мамзар, ахәыцшьа, схашҭыр ҳәа сшәоит...

Аха амшын абжьы еиқәтәомызт. Ԥыҭраамҭак дгылан, уи абжьы данхәыҷыз илҭахӡамкәа акранылҿарҵоз еиԥш, мчыла дазыӡырҩуа. Нас, лхы иҭашәаз сеидру, дааццакны лаԥхьаҟа лҿыналхеит. Ус дышнеиуаз, лылацәақәа аахылҩан, ԥыҭраамҭак лшьапқәа рымацара дыргон лаԥхьаҟа. Лылацәа анаахылт, еиҭа инымҵәоз агаҿаҿ дгылан, еиҭах иааҩуан лыхшыҩ зырхәашьуаз амшын абжьы.
Анатоли Лагәлаа  ) 105 ●

– Уҭра уҭыҵыргьы саӡоит,– лҳәан, дааҵәин, алашьцара ашьал еиԥш еиқәаҵәаӡа изхарԥаз апарк дныҵалеит. Уаҟа еикәагылаз аҵла рымҵан, итатаӡа, ушьапы назлашәкәоз ашьац рхыцәқәақәа, аҵх лашьца аӡаӡа хьшәашәа шрықә нарҳәҳәахьазгьы, инылаиан зыԥсы ааиҭазкыз ибаргәызеи уҳәарын. Аха Асида убраҟагьы даанымгылакәа, амала ус ашьац тата лгәы ишаныруазгьы, мчыла азхәыцра дааҟәыҵны, алашара зныԥхалоз амҩахь ддәықәлеит. Амҩаҿ даннеи, уи ианыршәланы дышиашаз аҩада лҿыналхеит. Иналаршә-ааларшәны, насгьы уаҩ дырԥырхагамхартә амҩа ахьҭацәыз азы, ахыкәалаа еиԥш ианылан иаауаз амашьынақәа уи данырбалак, илаҩҟьан ишцоз ҿырҭуан, ма шьоук аангы-лан: «Аӡын шәҭы, иабанӡа?» «Сара сакәзар бзышьҭоу – ара сыҟоуп иахьаабҭаху бшьапы бықәсыркьысуам», «Уахатәи аҵх ҳамҭас исыҭ, ашәҭ бҭахӡам!» «Аџьма имыԥсыша еиԥш, амахә сзылаҟәыма?! «Сара акашәарах пату ақәысҵоит, ибҭахызар сыԥҳәыс блазҵаа!» – зыбыз аӡы аҵаз зегьы ака-ка рҳәон. Аха лара урҭ ажәакгьы ралҳәомызт, амала аӡәы дгәыԥҵәагаха, имашьынагьы уажәы-уажә иаалыварххуа данлыцрымҵӡа, «абриаҟара сбыцааит, бсыцымцозаргьы ма ажәак саҳә, кацо!» – ҳәа даныхҭеик, ус лҳәеит: «Ахыда-ра ашьамхы арааԥсоит, убри ахаан иухоумыршҭын!» Нас урҭ амашьынақәа лгәы анԥырҵәа, дааҵәин, иаҳа уаҩы иа хьиҿархасырҭамыз мҩа ҭшәак дыбжьаланы (арсынтәи аха-ангьы дымныҟәацызт лара), иаарццакны лҿыналхеит. Уи лгәы илнаҭон, ари амҩа лара рацәак ишылзымдыруазгьы, дымҩашьозар ақалақь иахагылоу ашьхахь дышханагалоз. Лара лгәанала, уаҟа иаҳа иҭынчран, иԥхьакырҭан. Ашьха да-нынкыдла, уаха илныҟәахьази дахьмыцәацзи ирыхҟьаны, уаҳа налыламкәа дшааԥсахьаз лнырит. Уажәраанӡа агаҿаҿ иасуаз аԥшеи амшын абжьи арахь акгьы ааҩӡомызт.

«Шәа шәнапы ахьымнаӡо ҭыԥкгьы ыҟамзаап, – лҳәеит гәаныла урҭ рзы. – Араҟа ашьха иара абжьы амоуп. Ус анакә
ха, уахак са исанашәыжь, уа исаҳар сҭахуп. Зынӡа шәкаџь беимхан...»

Асида иаҳа-иаҳа дыццакны ашьхахь ахалара даҿын. Уи ԥхыӡбааԥсҵас илхалыршҭырц лҭахын, сааҭқәак рышьҭахь
● 106 )	а и з га ●

дзықәшәахьаз зегьы. Акызаҵәык уажәы лхы-лгәы иҭаз, даҽак лгәалашәар ҳәа дшәаны мчыла дзызхәыцуаз, дызкы-дыз ашьха акәын. Ус дышнеиуаз, акаҭран зқәырҭәан иҩагаз амҩаду ааихылҵәан, дааҵәины амҩахәасҭа ҭшәа днаны-леит. Ԥыҭрак днеихьан еиԥш, дааԥсан лыԥсы ааиҭалкырц дааҭгылт.

«Сара саб дыбчараҳмызт, дыхьчамызт, аха ихшара ҳши дыруаз еиԥш, ашьхақәагьы ртәы идыруан». Асида урҭ ажәақәа рышьтахь ллымҳа нкыдҵан дааӡырҩит, даанаԥш-ааԥшит. Нас аӡә дааирц ихәҭаны, дизыԥшны дгылазшәа даауалуашеит. Аха ԥыҭрак ашьҭахь лҽааиқәылкын, лҽаа лырҭынчын, лывара игылаз аҵла лыжәҩахыр надҵан ҭынч дааҭгылеит.

«Уи идыруан асы анрықәнауаз, ианрықәҵуаз, мчыбжьык-мчыбжьык шыбжьаз. Абнаҳәақәа ашьха асы ианылбаана-цозгьы аҩны дшыҟаз идыруан, дара, ақәыхәлақәа, абра ҳаҟоуп, уааины ҳшьы ҳәа салам шәҟәык изаарҭиуазшәа. Уи акәым, ақәа анауҵәҟьозгьы дацәымҩашьакәа идыруан. Усҟан ишьамхы аҟәартәраҿ ибаҩқәа хьу-хьууан, ма илымҳа ҳәҳәон».

Асида дзыдгылаз аҵла даадҵын, мҩахәасҭала амарда дкыдлан еиҭа лҿыналхеит. Уи лыварахь, акаҭран зқәырҭәан иҩагаз амҩаҿ аӡә игага ааҵыс–ҵысит. Уи ашәымҭаказ даашәеит, дааилууааит, аха лаб изхәыцра дахьаҿыз лгәы аарыӷәӷәан, уи иԥсы ҭаны лывара дгылазшәа, дааҭынчхеит. Аха зегьы акоуп, алашьцараҿ, насгьы абнаҿ, аԥсы ушиз хәыцуа, абза даацәырҵыр ушԥаҟало?..

«Сызхара дызбахьазҭгьы акы иамусын, уи акәым, сыз-хара изхәыцхагьы смаӡеит...» – уи аамҭаз агага ааҵысны лара лахь ааскьара иалагеит. Лара лнапы нышьҭалыр сын, иаалымԥыхьашәоз хаҳәк аашьҭыхны агагахь деи ҭанхьаԥшит.

– Иҟьалаз бреиуахап, – иҳәан, уажәраанӡа ҭынч игы-лаз ахаҵа, уажә лара лахь шьаҿақәак ԥхьаҟа иааҟаиҵеит. Иубартә иҟан иаргьы ус аламала лыналыдыххыларагьы дшацәшәоз, мыцхә ишьаҿақәа дреигӡон, уимоу, дныҟәошәа
● Анатоли Лагәлаа  )	107 ●


лырбо, дахьгылазынтәи раԥхьа иҟалҵо збоит ҳәа ишьаҿақәа мчыла иааихигеит. – Быжәҩа ҭҟьазар? – инапы дҩахан, ихылԥа ҟаԥшь ихаз ааихихын, иналирбеит. – Ҳара ажәҩа ҭартәаҩцәа ҳреиуоуп! Ажәакала, ари ашьха аҭынчра, аԥҳәыс бзиа луҭра дышзахыламԥшра ҳахылаԥшуеит.

Асида ԥшьаала лнацәкьарақәа аакәадахан, илкыз лха ҳәгьы лымбаӡакәа иналымпыҵшәеит. Нас, лаԥхьа ицәыр ҵыз уи ауаҩ лхы наиқәлкын, ҿаалҭит.

– Ауҭраҿ арахә роуп ишәарҭоу, ауаа – мап, – лҳәан, ам ҩахәасҭа днаныланы ашацаҳәа лҿыналхеит. Уи уажә дыз-нылоз амҩахәасҭа ашьхахь дышханамгалоз лдыруан, аха ԥыҭрак иара ахьцоз даццар лҭахын.

– Уашьҭан бхы иавбала, – иҳәеит уи ахаҵа ибжьгәаҩала.

– Ашышкамс злоу абажә иаҩызоуп ари ашьха, иаахәлар, зегь арахь еихоит. Аӡәы ацәгьа игәы иҭоуп, аӡәы ҽакы... Уи зегьы уа иубароуп, иуаҳароуп... Зшьап иафо, зыбыз иафо, шаҟаҩы урыхьӡарыда, урыхәаԥшрыда, – аҭаҭын амца аа-иркын, алҩа ҩхарчланы дҟәынд-ҟәындуа еиҭа ишьҭахьҟа иҿынеихеит уи.

Асида уи шьҭа дцахьазаргь дцеит анылгәахә, деиҭааҵәин раԥхьа дызнылан даауаз амҩахәасҭа агәҭахьы дкылсын, уи данылан аҩада лҿыҩалхеит.

«Ари ашьха ду акәым, уара абзиара ианиаша, шьоук ҳаламыс ҳзымыхьчеит», – лҳәан, гәаныла Асида, урҭ ахаҵа дызлацаз ахықә дхықәгыланы кыраамта дыԥшуа дгылан. Нас дааҵәин, хәдаҟала амҩахәасҭа данылан ԥыҭрак днеи-хьан еиԥш, нада-аада зшьапы ыҵҩырны икажьыз ԥсаҵлак лылаԥш нақәшәеит. Уи днеины днықәтәан, лнапы лхы инаҵаргәан, еиҭа лаб изхәыцра дналагеит.

«Уԥсы сакәыхшоуп, саб, уара махә-ҩа ҳақәургыломызт, ҟьаҵәыра ҳалаургыламызт. Зехьынџьара улаԥш ҳхын, иакәым шьаҿа хәыҷык ҟаҳҵар, ҳаубар ҳәа ҳшәаны ҳхы хьчо ҳааиуан. Егьырҭ абзеира рзыҟалааит, аха сара уԥсы смыр ҭынчит. Уҟазшьа џьбара ҳауршьцылахьан, уи ухшара, ауа лыр ауадыхә еиԥш, ҳрыхханы ҳакын. Уара уанаҳԥырҵ, икәа дахеит убригь...»
● 108 )	а и з га ●

Асида лаб уажә иааигәаны лгәы данааҵала, лылабжыш аалрыцқьеит. Уи уажәшьҭа агәра лгеит ашьха ахыцәқәахь дшызхамлоз.

«Саб, уара умыццакыр акәын... Ҳшымгәыӷуаз, ҳаужьеит. Иҟоуп аб иуал, анцәа ибома, уахь акгьы удымхалеит. Уахь ҽыԥныҳәа аӡәгьы аҟаҵара изыгәаӷьуам, аха уара уанҳамаз аҽакала ҳаҟан. Ҳаилоуҳәон, ҳаилоуцон ҳәа мацараз акәым изысҳәо. Уи ҳангьы иҳаглыжьуам, лара лхы-лыԥсы иаҳа иа-глыжьуеит акәымзар. Аха, ус сҳәеит ҳәа, уара угәи уламыси шҭынчыз уцеит. Аус злоу, ахьымӡӷ иагьа иццакызаргьы, иа-гьа уара угәы ԥнажәарц аҭахызаргьы, иухьымӡеит...

Саб, сара исхароу рацәоуп. Сара издырыр акәын, ианы мацәысуа, ианыдыдуа ахьаца ишыҵагылатәыз. Аха уи сара зынӡа схы иҭамшәаӡеит, сазымхәыцӡеит... Исзымдырит, шьоукы-шьоукы аламыс ахьҭеиԥш ирылалар ҳәа ишәаны рыҽшҭарыҳәҳәоз... Сара зегьы рыгәра згон...»

Асида лхы ҩышьҭыхны ажәҩан даннаҵаԥш, аԥсҭҳәақәа ҽыҭҳа-ҽыҭҳа ауасақәа реиԥш, еибарҩны мраҭашәара шыҟаз ицон. Урҭ икәлаауа ирышьҭаз аԥша, рҭыԥаҿ инаӡаанӡа иш-рыцрасуаз, ишажәжәоз, рыԥсқәа рыманы иацәыҩуан. Аха рҭыԥаҿ ианнеилак, уи агәаӷ шрымоу (анышә уҵамлозар уаба-цо!) убас қәак ҳәа адыруан, усҟан аԥша ахгарҭа азымԥшаауа, алапҟьа зышькларҵоз аласбеиԥш, иҵәаа-ҵәаауа, ааҵрақәа инарывалон. Ацәыкәбар шәпақәа ахыб иахьықәсуаз ргәы ршьышьуан: «шьыри-шьыри, ишԥаухәҭоу, шьыри-шьыри!»

«Саб, зны исгәалашәоит аҳа шәшьыраҿы ҳаштәаз сыхцәы хысҵәоит ҳәа ануасҳәа, угәааит. Бҭахызар, инықәкны быхгьы хҵәа, уҳәеит! Уи нахыс, уа уаҳаҭыр азы пату ақәҵо иаазгоит. Саб, уара иуҭахын ҳарҭ ҳхәы ҭоумыжьырц, анасыԥ бзиақәа ҳаурц. Егьырҭ, абзиара рзыҟалааит, хышла икәабоуп, аха...
Са соуп урҭ раԥхьа, зынасыԥ еижьаз... Дысзымдырит зыгәра гатәыз, иуаҩыз... Уи ииҳәоз акәмызт игәы иҭаз, аҽакын, саб, аҽакын...

Ари ақалақь аҽхыцәгьа иаҩызоуп, ҽа ҟаазшьак амоуп, ус унадыххылан уҽузаршьцылом. Араҟа акәын иаҳагьы сшьаҿақәа ахьшәатәыз, иахьӡатәыз, сара ақыҭаҿ акәыз
● Анатоли Лагәлаа  )	109 ●


џьысшьон. Уаҟагь дыҟан аӡәы (аха, нас, Асида лаб лывараҿ дтәаны илҳәоз иаҳар ҳәа дшәазшәа, дааԥхашьаны иара иалҳәоз ажәабжь иаламҵакәа, лхазы, лгәы-лыԥсазы аҳәара далагеит). Аха ҽнак сиргәаан, иара убри аҽныҵәҟьа уаҳагь ҳааизхьамԥшуа ҳааилгеит. «Шәара, аӡӷабцәа, – иҳәеит иара,
– абырҷман ҟата шәаҩызоуп, зегьы рнапы шәылалоит, бзиа шәырбоит, убри азыҳәан шәшәарҭоуп!» «Шәара, аҷ кәынцәагь, исумырҳәар умуазар, шәызҭатәоу абаагәара бжь-цаԥхак аҿаӡам, мҩасҩык лыччаԥшьгьы иаанартуеит!» Зны исоуҳәазгьы сгәалашәоит, саб: «Бара быԥшӡацәоуп, бандухалак блеишәа цәгьахо, бысзымхәыцуа балагар, ҳҳәыс еиԥш, бықәҿасҳәоит!» – уҳәеит. Саб, саб, сара агаӡа, усҟан сузгәаауан, аха уара уҟазҭгьы, уара уҳамазҭьы, иҟаларын
уажә сзықәшәаз сақәмшәазҭгьы».

«Иашәи-уу, шәи-уу, иа-шәиуу!» – агаҿа иқәсуаз аԥша, аԥсы амшын ианазымк, иҵәаа-ҵәаауа ашьха инаҿалеит.

– Уаагәышьама? – лҳәеит Асида, уажәраанӡа илдыруаз аӡәы длыхҭыгәлазшәа. – Уахак зхы аԥша ҭам иагьа насыԥ имоуп. – Асида дҩагылан, дызлааз амҩахәасҭа днаныланы, иааихыҵәҵәаны, ашьха ашьапахьы дылбаарц дыццакны лҿыналхеит.

Уи ашьха дылбааны ақалақь данналала, даалгәалашәеит лаб иԥсы анҭаз еиҳәшьас, иҟаҵаны имаз, мыцхә пату, ҳаҭыр ду зқәиҵоз ҭакәажәык. Лара ари ақалақьаҿ дынхоижьҭеи акыр ҵуан, лԥазаҵә аибашьраҿ данҭаха кыраамҭа адунеи лыгага акәын иқәыз. Нас, аамҭа рацәаны ианца, уи агәырҩа, хәыҷы-хәыҷла, ачымазареиԥш иаалыхган, уажә лыҩны уне-иргьы уаҩы диԥылартә, уаҩы диацәажәартә дҟалеит.

Асида агәашә аартны уи лашҭа данынҭала, аҷыӷә-ҷыӷәу ишуа ласба шкәакәак аалԥылеит. «Сара стәымуаҩӡам усмеи-шыргьы ҟалоит», – лҳәан, ахы аалшьышьит лара. Иаргьы уи џьарак дгыланаҵ аҽаарҭынчуан, аха данындәықәлалак, еиҭа леишра иналагон. Асида абарҵа амардуан лаҟә днықәгылан, Нуца дахьышьҭаз ауадаҿ, ахышә атыгә-тыгәҳәа днасит. Уи аамҭаз аласба шкәакәа еиҭа иҩны иааин, Асида дзықәгылаз амардуан инаҵагылан, леишра иалагеит. «Уажә угәаан
● 110 )	а и з га ●

акәӡам узсеишуа, Нуца илаҳандаз ҳәан ауп. Ҳара усшәа ҳаубоит, аха уаншуагьы ҳдыруеит. Уҵыхәа уаҭиуеит, џьым, уҵыхәа. Уангәаауа, иумыршәшәалан!»

Нуца дгылан ашә ахь ааира кыраамҭа дадхалеит. Уи аҵыхәтәантәи аҵыхқәа рзы уиаҟарагьы лыцәақәа ҭынчмызт, аха уаха дынҭаҳан дшыцәаз ауп Асидагьы дшааиз. Ашә аартны даныналҿаԥш, аҩныҵҟатәи алашара адәахьы цқьа иааиӡомызт азы, азныказ дылзымдырӡеит уи.
– Барбану, нан? – лҳәан, ашә лхы аакыллырҳәҳәан, иааи гәаны дналҿаԥшит. Уи дшыӡӷабыз агәра анылга, леимаа ҵаԥалақәагьы аалышьхалырԥан, дылԥыларц ашәхымс даа хыҵны лҿаалхеит.

– Уа быҟаз, уа, сди хазына, – Асида днеины даалгәыд лыҳәҳәалеит. Убасҟан ауп уи иангәалҭа уаҳа налыламкәа дааԥсаны дшыҟаз, лшьамхқәа ергь-ергьҳәа дааныркылон акәымзар, дкаҳарц аԥсык акәын илыгыз. Еиҭах лыхшыҩ ааилууааит, лгәы аахәашьит, лыхлахаҵ аҵәца иҭоу аӡеиԥш иаашаҟь-шаҟьеит.

– Асида боума исзымдырыз, бхаҵкы сцааит! – лҳәан, уи Асида лнапқәа аалыкәлыршан даалгәыдлыҳәҳәалеит. – Бзе-ироума, нан, аҩныҟа, ишԥаҟақәоу ахәыҷыҷақәа?

Асида уи илҳәоз зегьы лаҳауан, аҭакгьы лҳәар лҭахын, аха лҿы анааихылх, ацәажәара лылымшакәа, ус даанхеит. Нас уи Нуца дааулыжьын, ашә амаа кны дааҭгылеит. Азны-каз даагары-гаҽеит, дкаҳарцгьы акаалыгымхеит, аха мчы-ла лҽаанылкылеит. Ашьҭахь еергьҳәа лыбжьы ааҭылкаан, «аӡы» лҳәеит.

– Аҵә иҭнахша сарма бла мышьҭацәгьа иацижьҭеи иш ԥаԥырԥыруаз, – лҳәеит Нуца, ауадахь дыццакны лҿы налхан. Уахьынтәи аҵәца азна аӡы аалган ԥыҭк ллыржәит, иаанхаз ус лнапы ианҭәаланы, лхы-лҿы аалырбааӡеит. Нас ԥшьаала дналыҵагылан дныҩналгалан, акаруаҭ днықә лыриеит. Ԥыҭрак ус дықәиан, ашьҭахь дарыхьҭашьны аҵыс-ҵысра далагеит. Лхы-лҿгьы, акәукәу шәҭеиԥш, ишкәакәаӡа иҟалахьан. Нуца ачабра аарбааӡан ԥшьаала Асида лхы иан нақәылҵа лылацәақәа аахылтит. Нас еергьҳәа лҿы ааихыл-
● Анатоли Лагәлаа  )	111 ●


хын, аарла еилургартә, лыбжьы ырҭааны, «Аҭәҳәа сзыҟаҵа, сди», – лҳәеит.

– Иарбан ҭәҳәоу, исҭынхаша, зкәырбан сцаша? – Нуца лхы знылҟьара, иҟалҵара лзымдыруа даакәанызанит.
– Амаҭ ануцҳауа аҭәҳәа, амаҭ...
Уи ацәа дҭанагалеит еиҭа. Аха шәымҭақәак рышьҭахь дцәырҳаны даалҵын, аҵыс-ҵысра далагеит, ԥшцырак-ԥш цырак иаҟараз аԥхӡы цәыкәбарқәа лхы-лҿы иқәнаҭәон. Еиҭах аарла лқьышәқәа ааихлырԥхьан: «Амшын, амшын...

аа, схәаҽит!» – лҳәан, аҳәыҵәы-ҳәыҵәра, аҵәыуара далаге-ит. Уи уажәыгь ллымҳа иҭаҩуан, дызхәаҽырц згыгцәа ргы-ланы иаауаз, ацәқәырԥеиқәаҵәа дуқәа рыбжьы.

– Ахш шшу ижә, нан, ацара бзеиӷьуп, – Нуца аҵәца даа-хан, Асида лқьышә инықәылкт. Асида ишылҭахымыз, ишы-лымуаз мчыла ҿамҩақәак ллырбаалдеит.

Амшын, амшын, аԥша... Аҭуџьар...
Асида дахьыцәаз дааҟәымҵӡакәа апатара даҿын. Уи илҳәеит лаб дшымԥсыцыз макьана, иԥсы шҭаз. Иахьа иааи ҭаххаргьы, ақалақьаҿ даар шилшоз. Аха, иара ақыҭа бзиа иахьибо азы, ларгьы аҵара далгар, уахь дышцо, рҵаҩыс ау-сура дшалаго.

– Бзыршыши снан хәыҷ, бзыршыши? – Нуца уи илзылу-ра, илзыҟалҵара дақәымшәо кыраамҭа дылхагьежьуан. Нас дцан егьи ауадаҿынтәи ауаткеи аџыши еиҵарԥхьаны иа-алган, лхы иахьылшьит. Лшьапқәагьы аӡыршы иӡааргылан иаалҟәиан, хызаԥхала дҭаҳәҳәаны дышьҭалҵеит. Уи ԥыҭрак дымҵысӡо дышьҭан. Нас дцәырҳазар акәхап, лхызагь аалықәылхын, акаруаҭ ашырҳәа даақәтәеит.
– Ишама? – лхәан, Асида мчыла лыблақәа аахылтит. – Ианшо збар сҭахуп, ианшо... – нас лыҽлызнымкылакәа, ашәыб ихнартрыз амахә еиԥш, лцәарҭахьы дынхыбыкьит.

– Цәымҭхаа, цәымҭхаа, сыӡӷаб хәыҷ улхылаԥш, унапы дануп, – лҳәан, Нуца, алампа ырҭаан иааркны, лаԥхьа иаақә лыргылан, лывара игылаз акаруаҭ дшеилаҳәаз днықәиеит. Адәахь уаха аҵхгьы ҭынчмызт, аха згәырҩа знызмырԥшуа ауаҩы иеиԥш, иаргьы, егьырҭ ииасхьоу аҵхқәа зегьы ир

ҩызоушәа аҽунарбон...

● 112 )	а и з га ●

И Х Ә Ы Ц Ы М А Л А К Ә

Сара раԥхьаӡа уи дахьызбаз амшын ахықәаҿ ауп. Уи шыҟалаз уажә ианаас гәалашәалак, аԥхыӡ хаа абара ушаҿу инҵәаанӡа уамхалҵыр,

улақәа хҩаны мчыла еиҭа уҽшалаугало еиԥш, ҽак азхәыцра саламгакәа, иара амацара схы-сгәы кыраамҭа иазынсыжьуе-ит. Нас убри аҽнынтәарак иаасыкәыршан иҟоу зегьы ҳалалуп, иԥшӡоуп, иразуп. Уимоу, сывараҿ игылан шьоук еисуазаргьы, ажәа ҭынхақәа рҿыҵҳәацәозаргьы, зегь акоуп, урҭ ажәақәа сара сҟны иааиаанӡа рыҿацара, рыхәымгара рхыҵны, ҳгәы кыдзмыргыло, измырхәанчо ажәақәаны слымҳа инавсуеит. Дара еисуа рхаҭақәагьы зынӡа гәааибагарак рымамкәа, ус арбаӷьқәа реиԥш иахьеиҿаԥало, ахәмарра ргәы шахымшәо аласдырбарц иҟарҵошәа, срыхәаԥшуеит...

Ахәылԥаз астудентцәа ҳзеиԥшынхарҭа агәашәаҿ сҭа лару сҭамлару ҳәа сгәы еилаԥшуа сышгылаз, мпылк еима-куа иҩны актәи аихагыла иаадәылҟьаз аҷкәынцәа рыбжьы рацәа насгәыҵасызшәа, агәашә аҳәаа снахысны амшын ахықә шыҟаз алада илагаз амҩа снанылеит. Ус акәын сара, зны-зынла ауаа рацәа санрылашәалак, схы сызрыламкыкәа аҟәара ахықә шыҟаз иансыршәлон. Иҟалап урҭи сареи ҳгәаанагарақәа џьара-џьара акыр иахьеицәыхараз акәызҭгьы дара снарылашәар агәҿыӷь зысхаԥоз. Амала, схы маца-ра сазынхаргьы ацарҭа смоуа сықәхон, аха схәыцырҭақәа иаҳагьы иахьырацәахоз аҟынтә ирласны иззыскшаз уск сыԥшаауан. Аха уи аҽныҵәҟьа, сыхшыҩ зласырааԥсацәахьаз ала, ахәылԥазтәи аԥша ҟәанда кыраамҭа иссырсырц сҭа хын. Избанзар, аӡиас наҟ ашьхақәа ршьапаҟынтәи иаана-го аццакра ақыҭа ишналалалак зынӡа иацәымӡырц азы ҳәан акәара хәыҷқәа иаларҵо амч шазгәамҭо еиԥш, исыз гәамҭаӡакәа лахҿыхрак, мчык сыланаҵон. Нас, уи аҵх агәа нынӡа аус зуазаргьы иснаруан, сааԥсаӡаргьы, ашара адәы инықәлаанӡа схы нықәсҵар сыцәа арҭынчуан. Ус, зынӡагьы илах-ҿыхцәамыз хәыцрақәак сышрылаз, исызгәамҭаӡакәа аԥсшьацәа ахьынӡаҭалоз амшын снахысны, акыргьы ала-
● Анатоли Лагәлаа  )	113 ●


да савалеит. Аԥшаҵәҟьагьы, ақалақь аҿы иасуа иалам ҩашьо, амшын абжьеиԥш, иаҳа ахы иақәиҭны иахьусуа, адәахьала уахьарлахҿыхуа азмырхакәа, угәаҵаҿгьы гәыр ӷьарак ацәқәырԥақәа ирыҵасны ишьҭнахуан. Амала, аԥ саҵлақәа иаҳа ираӷан игылан арахь , аха ацәажәабжьқәа, ахәыҭ-хәыҭбжьқәа иахьырхыҳәҳәози, иара аҭыԥ ахаҭа иа ҳа иахьҭынчрази азыҳәан, ақыҭа угәаланаршәон. Ус, угәу ҽанӡамкәа иуларҵо агәыр ҭыԥ уацыҵҟьан уанынхьаԥшуа еиԥш, сармарахь, амшын ахықәахь ала, лак ашыбжь слым ҳа ианааҭас, иџьашьаны снаԥшит. Амҩа иавган ииагаз ацемент хаҳәқәа санрықәгыла ауп ианызба аҽыкәабага маҭәа мацара зышәны, ашаха шкәакәа хәыҷ ахаҵаны ам-шын агәы ихыԥшыло игылаз ӡӷабк ишылкыз. Сара сгылан сахьынӡарыхәаԥшуаз, уи дааҟәымҵӡакәа амшын дхыԥ шылон, џьара маӡа ссирк, уаҩ илаԥш зқәымшәац ацәаа лыртырц лҭахызшәа. Уи луаҭәа ԥшӡақәа убриаҟара игәкын, ииашаҵәҟьан ауаҩ илаԥш азын шәымҭак еиҳаны иша ӡамызшәа, уи нахыс иаблыр ҳәа ишәаны, мамзаргьы иԥха шьаны иаԥырҵыр акәын. Раԥхьаҵәҟьа сахьгылазынтәи исҭаххеит дхьазырԥшышаз ажәақәак сҳәарц, аха акы даз хәыцуазҭгьы, мамзаргьы егьырҭ аԥсшьацәа зегьы ахьҭаз дрыламлакәа, арахь, уаҩы рацәак иахьиҿархасымҭамыз дзааз, лара лхаҭа леиԥш гәыӷра ԥшӡак иҵегь аԥхыӡ далоу шәа деиԥхыӡлар лҭахызар сылԥырхагахоит сгәахәын, ԥыҭ рак сҽааныскылеит. Иџьоушьашаз, иара алагьы акы иаз хәыцуазшәа, аҷнышқәа аԥхьаҵәҟьа ианааилаԥыр, знык иамхашит акәымзар, уаҳа ҟыԥ аҿыҵымшәацызт.

Иахьынӡаҟаз иара ла дуун, ааӡара бзиагьы змаз акакә харын. Арстәи сахьынӡахәаԥшуаз, цәгьалагьы иԥшӡан. Агәышҵа инаркны ахәда аҟынӡа иҵҟәашааӡа, аӡӷабцәа рышкол форма иақәырҵо афартук еиԥш, улаԥш адхалон. Егьирахь, ахаҭа абӷа инықәкны ҵаҟа ашьаргәацәқәа рҟынӡа, иааҟаԥшьцәамкәа, амала ус аҟаԥшьыра аԥшшәы убри аам ҭаз убла ихгыламызҭгьы иугәаланаршәон. Ашьаргәацә на хыс алада, ани агәышҵа злашәыз ашкәакәа ԥштәы ана цәымыцхәха, уахьгьы ахәы ашәызшәа ишкәакәаӡа иҟан.
● 114 )	а и з га ●

Ахаҿы арахь иубомызт, амала сгәы излаанагоз ала, убрахь-гьы ашкәакәеи аҟаԥшьи ԥштәыла иахьеимаркуаз азы иаҳа гьы игәыкӡа ауаҩы ишьа злоу ала ҳәа ззырҳәо акы акәны иҟанаҵон. Ԥыҭрак сырԥырхагамхакәан сгылан сызыԥшуан, нас лара аӡӷаб лааԥшымҭаз лылаԥш ансықәшәа (урҭ еиҳа ирҭахыз ҽакы иашьҭазшәа!) сзықәгылаз ацемент хаҳә снал бааԥан, аҟәара снықәлеит дара рахь. Аха, иџьоушьаша, сшьапы назықәгылаз аҟәара хаҳә ссақәа рыхьархьарыбжь убриаҟара ирласны сдыраргамеит, урҭ рҟынтәи дара зықә гылаз ахаҳәқәа маӡаны ирарҳәазшәа са сышнеиуаз, нас урҭ аӡӷаб ллеи лареи ирахәыҭ-хәыҭуазшәа, иззыԥшымыз аӡәы дара рахь ихы рханы аҟәара дышнықәлаз рҳәозшәа. Раԥхьа лара лла алаԥш сықәшәеит. Ашәымҭаз уи убасҟак ашыбжь арцәгьеит, иҟалап самбаӡакәан дара рахь анеира сахьаҿыз хьымӡӷнашьазар. Нас, ахәда иахаз ашаха зкыз анапқәагьы ааханаршҭын, иҭрысит. Аха убри аамҭаз, ам-шын ацәқәырԥақәа еилырҟәшәоз ахаҳә ссақәа рыбжьеиԥш, аӡӷаб лыбжьгьы агәыкреи аҟәымшәышәреи аҽрылрыхәхәо слымҳа иааҭасит.
– Уаанҿас, Алиқә, уаанҿас!

Раԥхьаҵәҟьа саргьы маҷк иаасцәымыӷхеит, аха нас бырг бзиак иҟынтә исаҳахьаз аасгәалашәан, уажәшьҭа сыҩыргьы сахьацәцо егьыҟам, ус сиашахәҵәаӡа саагылап, лабзиаҵәҟьазар ишԥасыцҳари сҳәан, шьаҟаҵас сахьгылаз сҭыԥаҿ сымҵысӡакәа сҽааныскылт. Иаргь зынӡа ианыс зааигәаха, сымҵысуазшәа анаба, иацәымыӷхазар акәхап инасыфҩны, ашьҭахьҟа аҿынанахеит. Уашьҭан цәгьарак ҟасҵар убри афҩала сахьыҟазаалакгьы саԥшаарц агәы иҭа зар акәхарын.

– Алиқә, уара ула бзиамзи, сара узысзымхәыци?! –лҳәан, аӡӷабгьы ахы аалшьышьын, лхы ларҟәны алақәа иаҳагьы иааигәаны днархыԥшылеит, ииашаҵәҟьаны, илырԥхашьарц лҭахызшәа. Иаргьы ахьгылаз, ахәыҷ иҟаиҵаз шиашам ана-иликаалак иҭаацәа имацәҳарц азы рыргәыбзыӷра дшалаго еиԥш, ахы лшьапы ҟәымшәышәқәа инарыднашьылеит. Нас ларгьы лгәы аахьаԥссан (иара пату ақәнаҵозар акәхарын ус аныҟалҵоз), лнацәкьара хәхәақәа ахы инықәылшьит.
Анатоли Лагәлаа  ) 115 ●

– Хәыцрак балазҭгьы, сыбԥырхагахазар ҟалап, – сахь рыхҭыгәлаз азы саҭамзааит ҳәаҵәҟьа сзымҳәеит, аха уи аҵакы сажәақәа маҷк ишырыԥсахуазгьы схы-сҿы иааныр ԥшны. Лара раԥхьа иаархаан дыччеит, ииашаҵәҟьан, аҭыԥҳа наӡааӡа лыччаԥшь аҟынӡа рацәак шрыгмыз атәы игәыӷьан иуазҳәоз лӡамҩа ҟаԥшьқәа ааҭыԥхан. Нас урҭ лӡамҩақәа ирҳәаз шиашаз агәра згеит анылгәахә, еиҳа зҽаазырҭынчыз, аха агәы хыҭ-хыҭра зҵубаауаз лхы-лҿы иаҳагьы иааргәыкны ҿаалҭит:
– Мап, мап, сара ус макьана ихәыцым лакәқәак срызхәыц лоит сгәы анҿыӷьуа. Усҟан ахҭыгәлаҩ иаҳагьы дымшуп!
– Алакә бзиа акыр иаԥсами, саргьы зны-зынла исцәыӡыз ешьак иеиԥш ианыгәхьаазгауа ыҟоуп...
– Сара ихәыцым алакәқәа роуп игәхьаазгауа, урҭ еиҳа аԥсҭазаара угәадырԥхоит... – лҳәан, ллагьы, лылақәа ры ла дацәажәазшәа, лхы-лҿы ианынаҿаԥш, лара шьаҿак ҟалҵаанӡагьы иара неиҭаҵит, лымаҭәақәа рахь ахы нар-ханы. Уи лҿаныналха ауп иаҳагьы иансылс лыԥшӡара зе-гьы зхьыкәкәоз лцәа-лжьы, илықәԥсаз лыхцәы, лшьабсҭа шьапқәа. Ҵабыргыҵәҟьаны, лшьапы еихгамҭеи, мамзаргьы лнапҟьамҭеи рыда ԥсы зхоу имаҳауа бызшәак ала амшын дацәажәозшәа, нас иара амшынгьы дагәаԥханы, ихәыцым алакәқәа лзеиҭанаҳәозшәа.

– Бхаҭа боуп ихәыцым алакә! – сҳәеит сыбжьы лара ил маҳарц иаарҭааны, зышәҵара даҿыз лыҵкы иаҵәа ахәар-хәарыбжь иалаӡыртә. Лла ду дара ахьгылазынтәи иаасы хәаԥшит, ицәыҵасҳәаз ажәақәа иара аҟынӡа инаӡазшәа, иаргьы аақәшаҳаҭхан, насгьы лыпату иаԥырхагахашаз акы ахьысымҳәаз азыҳәан иааигәырӷьазшәа сыгәра ганы ина сыхәаԥшит. Саргьы саалахҿыххеит, уи ирласны сахьеилна-каази алаԥш абас иахьысзаархази азы. Аха уи аамҭаз лара лҽеилалҳәахьан, уажәраанӡа ула хызкәаз лҽыкәабага ку-пальник ҟаԥшь, ахәаҽра иаҿу аҷкәын ихы-иҿы иаразнак аԥшшәы шацәцоу еиԥш, лымаҭәақәа аҟаԥшьра ацәыргахьан! Ҳаргьы уи акупальник ҳазлеицәои, иаҳагьы ҳалнымаалозар



рҳәарашәа, лыҵкы, иаҵәеи, хыхь илшәыз акәаԥ ҟаԥшьқәа зқәыԥсаз лкьаҿ шкәакәеи лышәхыҷҷаауан.

● 116 )	а и з га ●

– Алиқәи сареи уажәшьҭа аҩныҟа ҳдәықәлеит, аилашә шәра иаҿуп, – лҳәеит, сара амшын аҭалара санааи, лара сааныжьны ацара ахьлықәшәаз азы аҭамзаара шьҭалҵарц лҭахушәа.

– Шәақәшаҳаҭзар, саргьы шәнаскьазгоит, – сҳәеит, дара рынаскьагараз ииашаҵәҟьан уаха амшын сҭамлаӡакәа са-хьынхоз усс ишсымамыз лырдыруа.

– Шәара ишышәҭаху, – аҭак ҟалҵеит лара, аха уи аҭак убас ихааны илҳәеит, схы инаркны сшьапаҟынӡа сдақәа иныҟәыргоз шьаӡамкәа, аҭыԥҳа лыԥшӡара иацрыҵуаз аҳа лалра акәызшәа сааимнадеит. Ахаҳә ссақәагьы ааҟәым ҵӡакәа амшын аҿы сааины сҭамлаӡакәа, аӡӷаб сахьлыццоз азы ркьатеиах ԥыҵәҵәо иччошәа, ҳшьаҿақәа ааихаҳгацыԥ
хьаӡа, рыбжьы аҳауа иалакны, улаԥш иамбо ҳаскьынк аӡәы улымҳа ианҭеикшо еиԥш, идырчыхәчыхәуан..

– Саҭамзааит, аха, ибыхьӡуи? – сҳәеит сара, урҭ слымҳақәа ахаҳә ссақәа рыбжьы аҵкыс, аӡӷаб лыбжьоуп иаҳа игәхьаарго, патугьы зқәырҵо ҳәа ргәы еибасыркырц!

– Елана, – ҿаалҭит лара, уи лыхьӡ лара лхаҭа ианылҳәа иаҳагьы ихааӡа сгәы, инҭалеит. Сара уи ахьыӡ шысгәаԥхаз лара уи аҟара илысмырдырзаргьы, амузыка бзиа абжьеиԥш, ҩныҵҟала сара схаҭа сшарыцқьоз збон.

– Аҵара бҵозар акәхап? – сҳәеит, ҵабыргыҵәҟьаны ари аҩыза ахьӡ бзиа зху ҵаракгьы даҿызарц лыхәҭазшәа.

– Ааи, ажәабатәи аклассаҿ стәоуп. Ашкол аҟынтәи са-наауа есымша ахш ҭирҭа адәқьан аҿы исзыԥшуп Алиқәагьы тәаны. Санцогьы уанӡа снаскьанагоит. Иара уа иштәоу са назхәыцлак, зны-зынлагьы сҵатәхәқәа срымҵны санаа уагьы ыҟоуп ирласны. Уимоу, сҵатәхәқәа анаанҵәалак, кинок ахьгьы сышиашоу сҩызцәа сызрыццаӡом, иара аҩ нынӡа иааганы, иааныжьны сымцозар. Аҵыхәтәантәи аам ҭаз ииашаҵәҟьангьы иаҳцәыӡыр ҳәангьы сшәо салагеит, арахь иареи сареи амыцхә бзиа ҳаибабоит, саб иҳәан еиԥш, ҳаишьцылацәеит!
– Ус ауп, алагьы ауаҩ иеиԥш абзиабара алшоит, уимоу, ахыбаарагьы.
● Анатоли Лагәлаа  )	117 ●


– Ҵабыргны, аиашаз, ахыбаара анышәҳәа иаасгәалашәеит абыржәы хҭыск. Алиқә ақалақь аҿы исыцны ишнеиуаз, сҩыза чкәынак даасԥылан, снапы аасымихит. Нас, иза кәу сгәалашәом, аказы ҳаисан еиҭа снапы сымихырц ина пы аҿанааирхоз, Алиқә, ацәа иалашәаз сеидру, иааи иааи зыҭрысын, исыцәицҳарц аԥсык сыгхеит. Уи нахыс кы раамҭа сҩызцәа рнапқәа рымысхӡомызт иара ансыцыз, ус саареихырхәан аԥсшәа расҳәон.

– Ассир! Нас ала ауаҩ ишьа алам, абзиабара алшом злоуҳәари. Исгәалашәоит, ҳаргьы ла бзиак ҳаман, абри бара бла иааиҳаума уҳәаратәы иҟан. Сашьеи сареи есымша абнахь арахә ҳанрышьҭаз иаҳгалон, иара ашәарах рызгьы даара иб-зиан, рыфҩы харантәи ишьҭнакаауан, еиҳаракгьы ажьақәа рзы. Ус, ҽнак ацәқәа ҳрышьҭалан хәык ҳақәлан ҳашнеиуаз, ҳазқәыз амҩахәасҭа инахыкшәа ҳла ааҟәымҵӡакәа аҵарра иалагеит. Ҳаргьы ак шабаз ҳцәа иалашәан ҳаибарҩны ҳан неи, шә-дук амҵан аҭыҩра аҿышәҭа иҭаԥшуа абӷьаҭра иа ҿын. Нас иаадырит уа аашьарақәа шҭаз, урҭ есышықәса ҳам хы даара аԥхасҭа арҭагәышьон. Аха иҟаҳҵоз, абџьар ҳкы мызт, иаҳкӡазаргьы дара рҭыҩра уҭахысыргьы амшә еиԥш иҭыҵӡомызт, наҟ иаҳагьы ижны иҭалон акәымзар. Нас-гьы аҿышәҭа урҭ есымша ус ауп ишыҟарҵо, ахаҟынҵәҟьа иаҳа иаарҭбааны, наҟ агәҭа инаркны аҵыхәанӡа дара-да ра зеиҩымсыртә аҟынӡагьы ирҭшәаны. Урҭ уа зны-зынла мчыбжьык-ҩымчыбжьа иааҵымҵӡакәа ианыҵоугьы ыҟоуп. Уимоу, излааҭалаз аҿышәҭа ахаҳә дуқәа аԥыражьны иу џьгәаргьы, аҽаџьара икылсны ицәыҵысуеит. Ҳара ахьӡ ҳҳәеит, иаҳмышьҭырҵ ҳалагеит, аха зегьакоуп рыфҩы иааи гәаны аԥынҵа иҭасзар акәхарын, иахьныҵалазгьы иааны мгылаӡакәа, иара ла думзи, ишгылаз изцомызт, аха иҳәа заны, ашьапқәа аҵаршәны ицеит. Акыраамҭа аҵар бжьы ҳаҳауан, амитә ҟаҵо ишуан, иаҳа-иаҳа иҩаскьацыԥхьаӡа егьырҭ иаҳагьы рыфҩы аҿаҳауазар акәхарын. Аха иара иа-бадыруаз рыцҳа нас ашьҭахьҟа ишызхнымҳәуаз ишгәаҟуаз, ауаҩ гәымчҳа дарҵәыуартә аӷызыбжь аҭыҩра ицәыҵҩырц ишыҟаз. Ауха мзала мацара аҵх акыр инаӡаанӡа иҳам
● 118 )	а и з га ●

ԥыхьашәоз лабақәак ылхны сашьеи сареи аԥхӡ-баа ҳҿыкә кәа, ҳгәи ҳалаӷырӡи еилаҵәо ҳааҟәымҵӡакәа ҳла злаҭалаз аҭыҩра ажра ҳаҿын. Аха уи ҳара иаҳжыцыԥхьаӡа аԥхьаҟа еимаҳауан, нас иара рыцҳагьы аҳауа ацәмаҷхозар акәхарын, ашра аналымшалак, ус аҵәыуабжьы гәыҿкаагахан, иҭааӡа иааҩуан. Ҩбаҟа сааҭ рышьҭахь еиқәтәеит абжьгьы, аха ҳагә қәа аҵәыуара ишакуаз, ианхәыҷыз аахыс ҳлеи ҳареи ҳаи цыхәмаррақәеи, ҳаицышәарыцарақәеи (ауаҩ бзиа даныԥ слак ибзеирақәа здыз зегь даныргәалашәалак еиҳагьы ргәы шыҿкаауеиԥш), еибыҳәауа аҿышәҭа ахаҟны ҳаштәаз, аша ра адәы инықәлеит. Ашьжьымҭан егьи аганахь ала аҭыҩра жны аашьарақәа кылсны ицахьан, ҳла рыцҳа абжьы ахьын ӡаҳаҳауаз аҵх агәазынӡа акәын, нас аҳауа аназымха, ашра аналымша, аԥсыԥ лагаҩагарагьы иаҟәыҵзар акәхап.

– Рыцҳа, – лҳәеит Елана лылабжышқәагьы шлыцәцаз удырратәы лнацәкьарақәа лыбла иаахылшьылан. Саргьы уи ахҭыс ус аламала агәаларшәара сҭахымызт, иаасгәала шәаргьы сгәы ахы акы нҿкааны иакәан, нас кыраамҭа сгәа лаҟара сцәыӡны уи азхәыцра салагон.

– Абзеираз, ҳара шьҭа ҳааит, – лҳәан, амҩа днаныҵны, наҟ абаҳча иҵгаз амҩахәасҭа днанылеит. Нас деиҭаахьаԥшын, ҿаалҭит: – Ҳара абри аҩнду ахәбатәи аихагылаҿ ҳанхоит, аҭел шәасырц шәҭахызар, 2–35–44 шәаслар ҟалоит хәыл быҽхала.

– Хымԥада сасуеит, Елана, абзеираз, шәыҵх аабзиа хааит, – сҳәеит ахәаҽра иаҿны мчыла знапқәа зҟьо иеиԥш, агәалашәарақәа исызцәырыргаз агә-хәашьра сҽаалрыкә кәааны. Аԥшаҳәа аԥша аҽазныкгьы ихааӡа инарыласит аԥсшьацәа ииасуаз. Ус аԥса-ҵлақәа реилыӷӷара сныбжьыԥ шны санынаԥш, аҩны шкәакәа ду сылаԥш нақәшәеит. Уи ҵаҟатәи аихагыла ашәқәа ҟьаҟьаӡа иахьаартыз Елана данаавала, знапқәа рхаханы игылаз ан, лҿыц ныҟәа лҽа наалгәыдлыршәыло еиԥш игәырӷьаҵәа даашьҭнахит.
Алеқциақәа анаанҵәа, ахәылԥаз, Елана ианылҳәаз аамҭаз аҭел сасит. Раԥхьа кыраамҭагьы, «ку-ку-ку» аргон, аха уи аб-жьы ахьнаҩуаз аԥшәма данцәырҵ, иаҳагьы ианшәа иццак-
● Анатоли Лагәлаа  )	119 ●


ны идәықәлазшәа, инеиԥынкыланы «ку» аргон, нас уажә сыззыԥшыз иацтәи абжьы акәымкәа, даҽа бжьыкгьы «алоу, сӡырҩуеит» ҳәа иааҩит. Раԥхьаҵәҟьа лара анлакәымха, маҷк сыԥхашьан, аҭак ҟасымҵарцгьы иақәыскит аха нас санхәыц, дахьыҟоу, ма еилыскаап сгәахәын, ацәажәара сгәаӷьит.
– Мшыбзиақәа, – ҿаасҭит дызусҭазаалакгьы иацәажәара сшазыхиаз агәра изыргоз сыбжьы маҷк иаарӷьны.
– Бзиа жәбааит, – ихааӡа иааҩит ԥҳәыск лыбжьы. Сара абыжьқәа рыла зны-зынла исацәажәоз анеилыскаауаз, ргәы санҭаԥшуаз ыҟан. Ари абжьгьы хымԥада ламысла иҭәыз, аҳалалра зҵаз ак акәын.

– Саҭамзааит шәахьсыргәамҵуа, аха Елана дыҟазар слацәажәарц сҭахын.

– Уажәыҵәҟьа, арԥыс, маҷӡак уааԥшы, Елана! – лҳәеит, аҭел ықәымҵаӡакәа, лыбжьы ныхҵаны. Иара убри ашәым ҭаагьы сазхәыцит урҭ руадақәа ԥшаҵас иласӡа ишрыҩналоз лара лыхьыӡ. Нас ԥыҭраамҭак ацәажәабжьқәа гон, ала ахәмарбыжьқәа, сымҩашьозар, апианиногьы аӡәы даҿахә маруан. Са сахьгылаз, акино аҿы ицәажәо рыбжьы еилукаа-уа, арахь рсахьақәа шумбо еиԥш, иаарҳәоз зегьы саҳауан.
– Сӡырҩуеит, – иааҩит иԥшқарахӡа бжьык слымҳаҿы. Нас ауп аԥхыӡ саалҵызшәа уи сара ишсызкыз анысгәалашәа. Убри аамҭаз, иҳәатәыз ажәақәа зегьы ныҵабеит, сара сзы ҳәан аӡәыр дцәажәарц ихәҭаны сара сахьгылаз, абри са сгәаанагара сара ишысҭахуҵәҟьа изҳәарушь ҳәа сихәаԥшуа саанхазшәа. Еиҭах ҽазныкгьы лыбжьы хаала «сӡырҩуеит сара» лҳәеит. Нас ауп саргьы сҽааизакны иҳәатәыз ажәақәа аԥша иаркәкәыз ашәҭ быӷьқәа аҳауа ишаҿыҵышәшәо еиԥш, ианысцәеимп.

– Сара Леуан соуп! Иац ахәылԥаз аҭел сасуеит сҳәан...

– Аа, шәысгәалашәоит! Амала саҭашәымҵан иац шәыхьӡ сахьазымҵааз. Леуан! Леуан аҵыхәтәанӡатәи!

Са сахьгылаз сыхьӡ ахьысҳәаз маҷкгьы иаасцәымыӷхеит. Лара илҭахызар иацгьы дазҵаарын, еилылкаарын. Лара лыхьӡ здыруеит сара стәгьы дзазымҵааи ҳәа агәыҩбара сызцәырҵны сыҟазшәа сгәы иааснаҭеит. Аха уи агәыҩбара
● 120 )	а и з га ●

цәырҵ, ицәырымҵ, зегь акоуп уажәшьҭа ихҽтәын, иаҭахыз, иаарласны ицәыргатәыз ажәақәа , бжьамхарц азын.
– Елана, аха бымазар џьара ҳаиқәшәар сҭахын, – сҳәеит. Нас ԥыҭраамҭак исҳәаз хәыҷык илцәуадаҩхазар акәхап, лыбжьы ааҩӡомызт. Саргьы аҭел слымҳа иаҳагьы иадырӷә ӷәаланы искит, ииашаҵәҟьан, ани аԥхьантәи абжьыхаа иааҩуаз, уажәы сгәысҽанӡамкәа аҳауа исцәалаӡыр ҳәа саашәан.

– Снеиуеит, Леуан, иацы ҳахьеиԥырҵыз усзыԥшыз, – иааҩит сыззыԥшыз, мыцхәы сахьазхәыццәоз азы акәу, уажә иаҳагьы иршанхагаз абжьы хаа.

– Сыԥшуп, – сҳәеит, уажә абзеираз ахьсамхамҳәаз сааи гәырӷьан. Аҭел ақәҵабыжьгьы лыԥсыԥ лага-ҩагабжь иналс-ны ашьац инылашәаз абӷьы бжьеиԥш, игәыԥсыршьагаха иааҩит.

Иацы ҳахьеиԥырҵыз амшын ахықәаҿ саннеи лара дмааиӡацызт. Ԥсшьаҩцәа ӡӷабцәақәак аратәи аҷкәынцәа рыцны даара ргәаҿы инеишаз акы рзеиҭарҳәозар акәха рын, ирацәажәо инеиуан. Амала, иџьаушьашаз, урҭ аӡӷаб цәа руаӡәы дцәажәацыԥхьаӡа, лнапы лҟьон, лаԥхьаҟа џьа ра ирыхханы. Аҷкәынцәа илыцызгьы лара лаҵкысгьы уб ри лнапы ахьылалга-ҩалгоз иахәаԥшуан. Харантәи уахь рыхәаԥшуаз, алақәа мыцхәы имыргәаҟкәа, знап ианыз ача ҿаҵа рызымҭоз аӡӷаб илҩызан! Ус сшыԥшыз, урҭ рышьҭахь ала даацәырҵит Елана. Сгәысҽанӡамкәа ԥшахаак сшьышьуа иаасысызшәа, сааргәырӷьеит уи лцәырҵра. Лара лхы инар-кны лшьапы аҟынӡа шкәакәа маҭәала деилаҳәан. Иҟалап ҽа ԥштәык ыҟамзар ашкәакәа ԥштәы аҟара ауаҩ ибла зеигӡо, насгьы изеигәырӷьо, аҳалалра ныҟәызго акеиԥш. Уи есым-шагьы ахаа-цәа ахоуп, шәыта зным ақәыԥшра аҟазшьа ахьаҵубаауа азыҳәан. Иҟалап наҟ амшын ахықәахьынтәи иааԥшуа аӡәы, аԥша чабра шкәакәак ҭыԥҳак илыцәганы инанагоит иҳәозар. Мамзаргьы ҷныш шкәакәак амшын ихыҵны (амшын дуӡӡа ацәыӡызшәа!) иҟьаланы ауаа зну амҩа иахаԥыруеит ҳәа иџьашьаны иахәаԥшуазар. Аха сара


сахьгылазынтәи сацәымҩашьо избон уи ашәҭра иаҿыз Ела-на ссир шлакәыз.

Анатоли Лагәлаа  ) 121 ●

– Саԥхьа шәааины шәыԥшызма? –лҳәеит уи, лнапы хҵаны аԥша иалҭозшәа исымылхырц.

– Мап, Елана, сара иацы бахьысԥырҵыз аҭыԥаҿ сышбы хәаԥшуаз сшанханы саанхан, уажәыгь абра сгылан!

– Ассир шәҳәоит! – лыччаԥшь зегьы нагӡаны лхы-лҿы иазоумыжькәа, маҷк дахьааԥхашьаз, аҟаԥшьра илҿықәлаз аччаԥшьи иареи анеилала, ашәаԥшь анкыдло ажәҩан шы ҟало еиԥш, даагәыкхеит. Нас исалҳәеит сара аҭел санасуаз лара даҽа уадак аҟны апианино аҿы шәак анотақәа рҵара дшаҿыз, апианино абжьы аҭел асыбжь шылнамырҳаз. Лан шлакәыз аҭел шьҭыхны сара исацәажәоз. Илҳәеит лан лара мыцхә бзиа дшылбоз, лаб иаҵкысгьы, еиҳа иахьеилибака-ауеи, насгьы, алитературеи, асахьаҭыхреи, амузыкеи уҳәа рҿы акреилызкаауа, ҳаамҭазтәи культура ҳаракыла иааӡоу ауаа дышреиуоу. Лхатәы бызшәеи аурыс бызшәеи рнаҩсгьы, англыз бызшәа аҷҷаҳәа ишылдыруа, ашколаҿ рҵаҩыс дшы ҟоу. Лаб иӡбахәгьы кыраамҭа илҳәон. Уи дышсахьаҭыхҩ цәгьамыз, абаҩхатәра шимаз. Аха ныҟәара данцалак, мызкы-ҩымыз данынхоз шыҟаз, лашьа хәыҷи лани лареи мыцхәы даныгәхьааргалак, иҿыханҵақәа цәырганы ишрыхәаԥшуаз. Лан илгәаԥхоз-илгәамԥхоз еиҳа днахыкәша-аахыкәшан илҳәон, аха лара лакәын абӷьыжәҳәа изамхаҳәоз. Аха зегьа-коуп уи аҭыԥантәи аҟазараҭҵааҩцәа ибзианы ихцәажәахьан, имаҷымкәагьы зцәыргақәҵақәа рҿы иҭыхымҭақәа аҳаҭыр рықәҵан, акьыԥхь аҿгьы иӡбахә рҳәахьан. Нас илҳәеит, уажә ааигәа кыраамҭа аҩныҟа данымаа иаҳхысыз асабшеи ам ҽышеи рзы лан илдыруаз ҷкәынак даашьҭыхны машьына-ла Афон ианнеи, наҟ шьхакахьы кыраамҭа шьапыла икыд-лан ишцоз, ааилашәшәымҭаз иҽыԥхьакны реиҳа аԥсабара ахьыԥшӡаз ҭыԥкаҿ аусура дшаҿыз дшырбаз. Уа ианнеи лани лареи дзылгахьаз аусумҭақәа кыр ишыргәаԥхаз аха еиҳаракгьы дара аниба игәалаҟара иацлан ирзеиҭеиҳәаз ажәабжь уажәыгь лара лгәы ишҭымҵәоз. Уи ажәабжь зыз-кыз асахьаҭыхҩы ихьӡи ижәлеи лхашҭит, аха илгәалашәон уи ажәаатәи ашәышықәса дшатәыз, ԥсра зқәымыз асахьа ссирқәа шҭиххьаз, аҵыхәтәан дәыкаҿ ӡӷабк акалаҷкәыр

● 122 )	а и з га ●

азна ажьеиқәаҵәа даҵан лсахьа ҭыхны даналга иара уаҵә ҟьа иааныжьны дышцаз. Ԥыҭрак ашҭахь иара ишколаҿ аҵа ра зҵоз сахьаҭыхҩык ибеит, рдәына еиқәаҵәак аԥынҵа ҩеижьӡа аӡӷаб лыԥсы ҭаны акалаҷкәыр азна ажь даҵан дгылаз џьшьаны асахьа иадтәалан ажь цырақәа лцәафарц ишаҿыз. Уи ари аҩыза ассирҵәҟьа шибаз еиԥш, дыҩы дааит ирҵаҩ иҿы. Ирҵаҩы иеиҳәеит уи адәаҿы инижьыз исахьа шшедевру, адунеи иахыҵәарц ишыҟоу, ардәына аԥҳәызба зсахьа ҭихыз лыԥсы ҭаз шџьнашьаз, уи еиҳау ҟазара шы ҟам. Аха асахьаҭыхҩы иҭихыз исахьаҿ данааи, ардәына шадтәалаз аниба, иԥыххаа иқәиҵеит, иҵаҩгьы диацәҳаит: «Асахьа бзиазҭгьы, – иҳәеит арҵаҩы, – ииашаҵәҟьан аӡӷаб лыԥсы ҭаз аҟара исызхагалазҭгьы, ардәынагьы шәаны лым ԥан инеиуамызт!» Уи ашьҭахьгьы, ҳара акаҳуажәырҭаҿ ҳаннеи, кыраамҭа аҟазара ҳалацәажәон. Сара избеит Елана ҵабыргыҵәҟьаны илдыруа, ибзиан исахьаркны алацәажәара адагьы, лгәаанагара ахылҳәааргьы шлылшоз. Насгьы уи данцәажәоз, лара мыцхәы дахьссирыз акәу, дызлацәажәоз ахаҭагьы кыр зҵазкуаз, иԥшӡаз ҭоурыххон. Аҵыхәтәан аԥсшьаҩцәа рыԥхьарҭа адәаҿы игоз амузыка ҳацкәашарц ҳцеит. Уа есымшагьы уаала иҭәын, еиҳаракгьы акәашара аныҟалоз амшқәа раан. Икәашоз кәашон, имкәашозгьы атәарҭақәа рҿы итәаны ирыхәаԥшуан. Аха, уи ауха ҳа ҳан неи акәашацәагьы акыр иааԥсахьан, урҭ аилашәшәра иала гаанӡагьы ҳахьтәаз акаҳуажәырҭаҿы рмузыка бжьы наҩуан. Аҭыԥантәи аҷкәынцәагьы рҟазара цәырымгакәа иаанхар ҳәа ишәозар акәхарын, дасу иахьынӡарылшоз ак агмыжькәа икәашон, иааԥсахьазгьы рыӡӷабцәеи дареи атәарҭақәарҿ иахьтәаз, аҭәа ҟата иахагылоу ацә кшақәа реиԥш, уаарыва-лар рыблақәа цәрыкшаԥаны иухәаԥшуан, рыӡӷабцәа дара рлаф аҵкыс ргәы хызхша ажәак раҳәан, кәашара иугар ҳәа ишәаны! Еланеи сареи кыраамҭа ҳаицыкәашон, аиашаз, уи убас иԥшӡаны дкәашон, лара даннеи нахыс ҳавараҿ икәа шоз аҭыԥҳацәа, рыҵкқәа рхарԥқәа рыҵыҳәҳәозшәа, рыҷ кәынцәа рцәыԥхашьара иалагахьан! Дара аҷкәынцәагьы рылаԥш уажәы-уажә ҳара ҳахьыкәашоз иҳаларыкшон. Аха
● Анатоли Лагәлаа  )	123 ●


лара Елана амузыка убриаҟара датәнатәхьан, урҭ рылаԥ шқәа, лшьаҵатәқәа ирыҵахәмаруаз ахаҳә ссақәа реиԥш, иаҳагьы рыԥсаҟынӡа иналгон. Са сгәанала усҟан уи илхашҭ хьан зегьы, иаалыкәыршан иҟаз ҳәа акгьы лбаӡомызт, сылхашҭхьан иара сара схаҭагьы, акызаҵәык амузыка ссир дышьҭыхны дакын, амала ианынҵәалак, ихааӡа ччаԥшь ԥшӡак аақәыԥхон лӡамҩа. Даныкәашоз иара уи аччаԥшьгьы наҟ лгәаҵахь џьара иҵәахны ишыҟаз лхашҭуан, алашара адәы иахьынӡақәыԥхоз ҳкәашо ҳаннеилак, сналҿаԥшуан уи, лыччаԥшь гәхьааганы. Иџьаушьашаз, усҟан ларгьы дамеигӡакәа илшон. Амала, акәашара данналгалак, аҵәа ҟаԥшь амра зқәыԥхара иаҟәыҵыз иаҳа маҷк ауаркалеи-шьа аҽшаԥсахуеиԥш, иаҳа лхы-лҿы ахәыцреи агәы хыҭ-хыҭреи аныԥшуан. Ԥыҭрак ашьҭахь, акәашацәа ааныжь-ны, амшын ахықә шыҟаз, ахәылԥазтәи аԥша-хаа лбаадауа, аҩныҟа ҳдәықәлеит. Амала, ҳанаауаз лара маҷк дыццакуан, илызгәамҭаӡакәа акәашара дахьаланагалацәаз азы, ицаз аамҭаз аҩны илыцәшәар ҳәа дшәаны.. Рыҩны ҳанаавала, исалҳәеит уажәы аурыс литератураҿы Достоевски иро-манк ишахысуаз, ларгьы акыр илгәаԥханы аԥхьара дшаҿу, уаҵәашьҭахь аклассаҿ аилыргара шрымоу уҳәа, уаҵәтәи ҳаиԥылара иаԥырхагахоз аусқәа.

– Амала, уаҵәашьҭахь ахәылбыҽха ҳа ҳахь шәнеиуазар сабгьы дҟалоит, усҟан шәеибасырдыруеит.

– Хымԥада снеиуеит, Елана, баб иҭыхымҭақәагьы срыхәаԥшыр сҭахуп. Насгьы... шьҭа шәара ҳәа бысма цәажәалан.

– Абзеираз, нас шьҭа, уахатәиала, – лҳәан, лнап сара сахь аҿаалырхеит. Са сахьгылаз ауаҩ игәиҽанӡамкәа ижә ҩа иқәтәарц иааиуа аҳәыҳә икырц дгәырӷьаҵәа дшына зыҭрысуеиԥш, снапы аҿынасырхеит. Шәымҭак аҟара ус ҳшанхашәа ҳаиҿаԥшуа ҳгылан, нас, аҵыхәтәан ҳанеиԥырҵуаз азыҳәан иҵәахны илымазшәа, ихааӡа деиҭаасҿаччан, лна-пы сымхны лҿыналхеит. Кыраамҭа лара лсахьа аҵх ианыс цәалаӡгьы, аԥсаҵлақәа ирыҵгаз акаҭран мҩа ианҩны иааҩуаз лшьаҵатәқәа рышьҭыбжь, атыгә-тыгәҳәа, еим
● 124 )	а и з га ●

хәыц еихаԥсабжьҵас, слымҳа иҭаҩуан. Ус, аихаԥсара иа ҿыз аимхәыцқәа зегьы зхаԥсаз арахәыц ааԥытлазшәа, аҩны шкәакәа ду актәи аихагыла данҩнала акәхап, уаҳа ҷытыбжькгьы мааҩӡеит. Са сахьгылаз, сгәысҽанӡамкәа схаҿы иааиз поетк ицәаҳәақәа, аҵх алымҳа сҭахәыҭ-хәыҭуазшәа, иналышьҭасҳәеит:
Дышԥаласыз!
Аҵыс еимаа лышьазма?

Уи аҽынгьы Еланеи сареи ианеибаҳҳәахьаз аамҭазы ахәылбыҽха рыҩны снеиит. Раԥхьа ашә аҿы аҵәҵәа санас, ишыхтыз мҩашьо, шьапышьҭыбжьқәак, иццакны, адашьма иахьықәсуаз, ирчцәоу ампыл ишьҭыԥа-шьҭыԥо ианнеиуа абжьаиԥш, сзыдгылаз ашә ишазааигәахоз слымҳа инҭасит. Нас аҩнуҵҟала ауадақәа ирҩнысуаз ԥшак иааимнаԥаазшәа, абжьы мыргаӡакәа иаатит. Аха сара раԥхьаҵәҟьагьы уи дызбаанӡа ашә анаат, амагнитофон ашәа хаа иахылҵуаз сааимнадеит.

– Ҳшузыԥшыз иаамҭаҵәҟьан уааит! Бзеила уаабеит! – лҳәеит Елана дгәырӷьаҵәа даасԥылан, дыччо.

– Бзиа збаша! Еибаҳҳәаз аамҭа маҷк сагхазар ҟалап.

– Мап, мап, зынӡа ибзиан уааит. – Азал ҳаныныҩнала, лани лаби саадлырдырит.

– Саб, ари Леуан иоуп, Леуан аҵыхәтәанӡатәи! – лҳәеит Елана, лаб акраамҭа ицәыӡны иҟаз, даара пату зқәиҵоз, са-хьак ԥшааны илдырбозшәа!

– Сара агәра згон ани аповестаҿ иршьыз ишьҭахьгьы даҽа Леуан ҿыцкгьы дышгылоз, – иҳәеит лаб, дзықәтәаз адиванаҿ иикыз арепродукциақәа нықәҵаны, снапы сымхуа. Уи ио-ужьны иҿаз иԥаҵақәа маҷӡак ашлара аархыҩлахьан.
– Ари сан лоуп, – егьи ауадаҟынтәи ашә иаалаххыз лан лахь сырԥшуа ҿаалҭит Елана.

– Ҳаибадыруаз, – сҳәан, снапы аалымысхит. Сара агәра згеит убри ашәымҭаз аҭел аҟынтәи исаҳауаз лыбжьы-хаа еиԥш, лара лхаҭагьы аҳалалра шлыҵаз. Ԥыҭрак ашьҭахь, ҳшынеицәажәа-ааицәажәақәоз, Елана, – астол срыхиеит, шәааи, – ҳәа лыбжьы аагеит азал аҟынтә. Уи лыбжьы иа
● Анатоли Лагәлаа  )	125 ●


хьа аԥшәмара ахьаҵубаауаз азын иаҳагьы игәыкын. Азал ҳаныныҩнала, ҵабыргыҵәҟьаны галереиа ссирк ҳныҵа лазшәа сгәы ааҟалеит. Уаҟа икыдын Леонардо да Винчи, Рафаель, Микеланџьело, Тициан уҳәа италиатәи ахьтәы ҿыханҵатә шәышықәсазы аус зуаз русумҭа дуӡӡақәа: «Вене-ра асаркьа аԥхьа», «Флора», «Венера Урбинсктәи», «Иԥшьоу Анна» ирықәҭыхны. Урҭ рнаҩс икыдын Александр Чачба ирепродукциа ссир «Аԥхәыс лпортреҭ».

– Сара еиҳаракгьы сыззаз шәусумҭа ҿыцқәа срыхәаԥшырц азоуп, –сҳәеит сара астол саннахатәоз. Асахьаҭыхҩы дач-чан, даасҿаԥшит. Уи ашықәсқәа идыршлаз иԥаҵақәа адәахь ицәыррымгоз иччаԥшь анрыцәца, уаҩ зыгәҩара имкуаз, арахь есымша иччаԥшьны ихы-иҿы иқәызшәа иааҟалеит.

– Урҭгьы нас, – иҳәан, аҟазара аамҭа ҭынчла, еиҳа агәҭа хәыцра зҭахә ак шакәу сеилзыркаауаз, ихы-иҿы аччаԥшь нықәлеит. Нас, сара сышқыҭатәыз анеиликаа, кыраамҭа ақыҭақәа дрылацәажәон.

– Иахьа, ишубо еиԥш, ақыҭақәагьы дара ртәала амҳа џьырра хәыҷқәа мҩаԥыргоит. Аизҳара, аҿиара аҭыԥан, хыԥхьаӡарала даара иахьӷару ыҟоуп. Уимоу, уажә ааигәанӡа аџьџьаҳәа ауаа рыла иахьҭәыз аҳаблақәагьы, уажә аҿар алҵны ицеит. Урҭ ақалақь ахь раарагьы хшыҩла еиҿкаатәу акы акәны иҟоуп. Иаҳҳәап, ҩыџьа-хҩы ахәыҷқәа змоу аӡәы дааишьҭыр ҟалоит, ара дынхааит, ҵарак иҵааит, уск иуааит зҳәаз еиԥш. Аха уа иаангыло даныҟамла, ақалақь зынӡа ида ԥсыхәа амамзар ак уҳәап, аха, уатәи адгьылқәа рныжьра мышкымзар-мышкы ҳахьнархәуеит даара. Уи иаанаго, ад-гьыл абзиабара ҳалшом ҳәа ауп.

– Са сҟын хәыҷқәак аҵара рҵон, зны-зынла ақыҭа ԥхыӡла иаабалоит рҳәалон ҳанаацәажәалоз. Дара ииашаҵәҟьан ақыҭа иааӡахьаз хәыҷқәан ашкол иҭалаанӡагьы, аха рабацәа еиҳа арахь акультура рылсып ҳәа иааргон. Ас ҩынтә-хынтә раҟара ирҳәо ансаҳа, рҭаацәа раԥхьа срацәажәеит, нас аш-кол адиректор. Ажәакала, абжьбатәи акласс ианалга рқыҭа школқәа рахь ихынҳәит. Изласаҳауа ала, аҵарагьы рҵоит, иаҳагьы ргәы рҭынчны ирызҳауеит, – лҳәеит Елана лан, лус


хәыҷқәак иахьрыхәаз уажә ианаалгәалашәа дааигәырӷьан.

● 126 )	а и з га ●

– Амала, ихәарҭам ҽакгьы ыҟоуп, – ибжьы ҳаракны ацәа жәара дналагеит асахьаҭыхҩы. – Уажә шамаха, маҷк аҟара, инанамго аӡә иакәымзар, зегь абаатәҩнқәа дыргылеит. Аӷәтәҩнқәа шамахамзар раамҭа аиасра иаҿуп. Дара аԥсуа шҭақәа рхаҭақәагьы уанаарықәлалак, акәасқьҩнқәа ҳалаԥш ахьрышьцылоу акәхап, абаатә ҩнеихагыла џьара акала ирнымаалошәа, ҳаблақәа ажәытәҩнқәа гәхьааго аимдара иалагоит. Ганкахьала, абаатәҩны злацәгьам ҳәа сгәы излаа-наго, знык ақыҭаҿ уи, аӡәы игәыла диҿыԥшшәа акәзаргьы, ианиргыла – нас уи ныжьны ақалақь ахь дызцаӡом. Ажәак ала, ус уҳәар ауазар, иаҳа иџьынџьхоит аиҭамҵра азыҳәан.

– Саб, саргьы ақыҭа бзиа избоит, ари аԥхынрагьы сцар сҭахуп, – лҳәеит Елана ахәыҷы ахәмарра анигәаладыршәа, ахәмаргақәа рызхьра даналаго еиԥш.

– Бҳашьҭуеит, хымԥада, амала уажәы бнеины апианино аҿы аԥсыуа ашәак ҳазҳәа.
– Аублаа мҳаџьыр-лашә иашәа ацҳәа, Елана, аублаацәагьы рлахьынҵа ааҳгәаланаршәап... – лҳәеит лан, ауатка зҭаз афырџьан сара сахь даахан иаақәыргыло.

– Сан, уи аԥхьарцоуп иаҳа изнаало...
– Егьаурым, апианино аҿгьы ҳазыӡырҩуеит,– асахьаҭыхҩы аӡырҩра иҽаазырхианы даатәеит, раԥхьа ргәырҽанылҵарц лҭахызшәа, аклавишқәа лнапы аарҿылшьит, нас илаҟәхаз атон ала иарҳәо лҿыналхеит. Ԥыҭрак ашьҭахь, еиҳа иаҳаракыз атон аҿы данааи, ажәақәагьы гәыҭшьаагахан иаацәырҵит.

Уа раидагәышьа, иркьыкь сыԥхьарца! Блас уара усоугәышьеит сыблақәа анца! Гәыӷырҭа змам, дад, иразҟы шәышәуп, Аҵх лашьца далахеит, имҩа лашәуп!
Ан длымҵоуп лыҷкәынзаҵә, даҿуп аԥсра, Дыргәыӷуа даалгоит жәымҭацәгьа лара...

Саԥхьа иаагылеит зыҷкәын дыжьжьо аԥсцәаҳа дизымҭо ан лгәаҟра. Нас аублаа зегьы. Аҵыхәтәан амҳаџьырра, ах ҵәа-хыԥсаара... Избеит снарықәыԥшызшәа иҭацәыз ақьаԥ ҭақәа, амца зылҟьоз аисыр ҩнқәа, иҿҟьаса инеиуаз асул
● Анатоли Лагәлаа  )	127 ●


ҭан иасқьар, дәҳәыԥшкаҿ зҽыз ԥшӡа шыкьыркьыруаз иа гәыдҵан изшьыз аҷкәын, зыбзиабаҩ данҭадырха аӡы зҽазҭаз аӡӷаб. Урҭ зегь ашәа иагәылан, амала ажәақәа рҿы зегьы цәыргамызт, ҳамацара ҳрызхәыцырц иааныжьын. Ԥыҭрак ашьҭахь иааҿахҵәеит лабжышҵас иԥшӡаз ашәа. Елана лча-бра лыблақәа инарыҭшьны апианино днаԥырҵын, егьи ауадахь дныҩналеит. Иҟалап уи аублаа лашә иакәызҭгьы аҵыхәанӡа изҳәахьаз, егьырҭ зегьы абжаранӡа ишнеиуаз, иацыз агәырҩа рзышьҭымхкәа аҳәара иаҟәыҵуан.

– Бымҵәыуан, Елана, бара иахьынӡабҳәаз иссирны иб ҳәеит. Уи убас иахьыхьанҭаз азы акәхап алашәгьы иблақәа зицәагаз, – иҳәан, асахьаҭыхҩы иҽшааирыӷәӷәазгьы, ԥша хәыҷык анасуа абыӷьқәа шықәацо шубо еиԥш, ибжьы гәыр ҩа ҿыцк алубаауан.

– Жәларык рхьаа зҳәо ашәа иҭынхеит алашә, – лҳәеит Ела-на лан, ахәыцра зхубаалоз лыблақәа урҭ ажәақәа рышьҭахь маҷк алашара аарылԥхан. Уи ауха аҵх акыр инаскьаанӡа, асахьаҭыхыҩ дҳацәажәон. Уи ирацәаны иаҳзеиҭеиҳәеит ажәларқәа рҭоурыхи ркультуреи ртәы зҳәоз ажәабжьқәа, аха зегь акоуп, сара исҭахыҵәҟьаз уи исахьақәа рыхәаԥшыха смоуӡакәа абзеираз ҳәа раҳәан сцеит.

Ҩымшҟа ааҵхьан ҳаиҭеиқәшәеит Еланеи сареи ам-шын ахықәаҿ, дара рыҩны азааигәара. Уи аҽны иҳаӡбеит ақалақь иахагылаз ахәы ҳарак ҳхаланы акыр ҳныҟәарц. Уа хәылбыҽхала аԥша хааӡа иқәсуан, игәхьааган иҟоу рзы аԥсаатә рацәагьы зыбжьы уаҳауаз рацәан. Насгьы еиҳарак уа бнаран, амашьынақәа злахалоз амҩа уааныҵыр, амҩа хәасҭақәа унарныланы ашьха ахыцәқәахь ухалон. Усынтәи уахынла ақалақь ԥшӡаӡа уалаԥшуан. Уа ҳанхала, ԥыҭк ҳаатәа ны ҳаԥсы ҳшьеит. Нас Елана илкыз ашәҭқәа налган апантеон аҿы шәҟәыҩҩык ибаҟа инавалҵеит. Ус акәын, лара излалҳәоз ала, лани лаби арахь дрыцны ианаалоз ишыҟарҵоз.

– Жәац саб ақыҭа далацәажәеижьҭеи игәхьааган сыҟоуп,
– лҳәеит лара, снапы ааужьны, саԥхьаҟа лҿынахо.

– Ҳара ҳамацара ҳакәӡам, иара ақыҭа ахаҭагьы рхы иахәо ианыҟала зԥацәа зԥырҵны ицаз ан леиԥш, ҳагәхьаанагоит,
– сҳәеит саргьы, сымцеижьҭеи сгәы иааҵаланы!.
● 128 )	а и з га ●

– Шьыри, уатәи аӡиасқәа рҿы аҽыкәабара зыԥсоузеи! Мамзаргьы ауасақәа ахьҳәуа адәаҿы утәаны рыхәаԥшра. Урҭ еиԥынкыланы аҳаскьын анырфо, шаҟа пату ақәҵаны имыццакӡакәа ирфозеи. Нас ианаатәалак, ажаҳәара иала гоит. Рышәаҳәабжь ауп зынӡа ихааӡа угәы иқәымҵуа. Шаҟа иссирузеи мамзаргьы асыс амра ақәыԥхо адәаҿы ан ахы адҵаны ианыцәоу. Иуцәымҿыхакәа иааигәаны узырхыԥ шылар урҭ абла хәыҷқәа Рафаель исахьақәа рҿы иҭыху амаалықь хәыҷқәа рыблақәа реиԥш иҳалалӡа иҟоуп. Урҭ кыраамҭа рыхәаԥшра еиҳау гәаҳәара ыҟаӡам сара сзыҳәан. Избанзар, усҟан дара аԥхыӡ хаақәа ирылоуп. Еиҳаракгьы, ранацәа рыхқәа анрыду ираҳаҭӡа ауп ишыҟоу. Насгьы, Леуан, игәауҭахьазар, ақыҭаҿы, урҭ уара ҭаҳарак аҟынтә улаҟәны уанрыхәаԥшуа, дара каӡӷык, ма қьаԥҭак ианықәу, аныга ше-ибгоу иҿыҵакны ахш жәра иаҿу аҷкәын иныга иахьыкәкәаны илеиуа ахш цәыкәбар шкәакәақәа реиԥш ауп, шьҭыбжьык раҳаны еибарыҩны ахықә ианҭало изеиԥшрахо. Избанзар, урҭ убриаҟара ргәы ҭынчуп, иԥшқоуп, аҷытыбжьгьы дара рзы игәыҭҟьагоуп.

Ус, хәыҷы-хәыҷла иҳамбаӡакәа, ҳшеицәажәоз акыр ҳнаскьеит. Ажәҩангьы аахәашьын, знык-ҩынтә раҟарагьы иаадыдит. Убри аамҭаз, ҳшазыԥшӡамыз қәаршҩыкгьы аакылҟьеит, Елана лнапы ааныскылан, еиҳа аҵлақәа еи-лачны иахьеикәагылаз рганахь ҳҿынаҳхеит. Урҭ ақәаршҩы шаауаз анырба, еиҳаракгьы адыдбжьы анраҳа, ишәаны иааигәыдеибаҳәҳәалазшәа, рымахәқәа еикәыршаны еид-гылан. Насгьы урҭ ашәҵлақәа рыбыӷьқәа еиҳа иҟәазын, ақәаршҩы зынӡа ҳарзацәымыхьчаргьы, аӷьырак дара иныр-кылон.

– Зегь акоуп, ҳбааӡеит, – лҳәеит Елана, лыбӷа аҭәаҵла инадҵаны, ақәа илҿанагалоз лыхцәқәа лхы-лҿы ахьыр цәааԥшуаз, амахәқәа ирылԥхо тамаҟаԥшьҵас игәыкӡа. Иҵабыргны, уи хыхь илшәыз лкьаҿ шкәакәа иаалсхьан, урҭ аҵлакәа рахь ҳаҩны ҳнеиаанӡа. Дара ақәа цырақәа илеиуазгьы шәпан, ажәҩан иахьак зынӡа иамеигӡакәа ила нашьҭуазшәа.
Анатоли Лагәлаа  ) 129 ●

– Ахьҭа бакыма? – сҳәеит, лнапқәа аасырӷәӷәан. Аха лнацәкьаракәа шцәаакызгьы, иԥха-ԥхаӡа иҟан.
– Мап, Леуан, сара ақәа анауа адәы ацәылара иаҳагьы бзиа избоит, – лыхцәқәа даарыхан, лышьҭахьҟа лыжәҩа инықәылҵеит. Ибзиан ицәаакхьаз лкьаҿ, аԥсҭҳәақәа ир ҵәахуа амра аччаԥшь мчыла ишрыланарԥхо еиԥш, лжьы ҟаԥшьӡа иацәааԥшуан.

– Елана, бара ақәа банапҟа иаҳагьы уамашәа бгәыкхеит,
– лӡара снапқәа аакәыршан, зынӡа саалзааигәахеит. Ақәа иарцәаакыз лыхцәы афҩы хааӡа, иԥсырмаҷгахан сԥынҵа инҭасит. Нас иҟәымшәышәӡа лцәа снахьысит, еиҳаракгьы аҭҭәаара иаҿыз лгәыԥҳәқәа, ҳара уаҳкьымсын рҳәозшәа, икьакьаӡа ианаасыдгыла, мцак хааӡа схы инаркны сшьа паҟынӡа инасхысит. Убри аамҭаз, ицәырҳаны аԥхыӡ ссир алҵра иаҿу иеиԥш, лыхәда ҵҟәашаа инаркны дыгәӡуа сҿы насхеит.

– Леуан, иахьатәи ҳныҟәара сара исзымдыруа ахәмар рақәа алаӡам!
– Елана, ари хәмарраӡам, ари бзиабароуп, – сҳәеит, лыхәда агәыӡра сааҟәыҵын, дсыцәгәаар ҳәа сшәаны сылҿаԥшуа.
– Ашьхыцқәа ашәҭқәа ианрыдтәалоугьы абзиабара ахь ӡума?!.
– Ааи, Елана, уи азоуп амати хааӡа изынрыжьуа...
– Аӡыркәиқәа аҵх ианалоу?
– Аӡыркәиқәагьы аҵх бзиа ирбоит. Урҭ идырлашо амца адгьыл агәы арԥхоит, уаҵәтәи амш ашара шацу агәала дыршәоит. Мамзар агәы ҭҟьаны, иԥсуеит адгьылгьы.

– Сара урҭ баша ихәмаруаз џьысшьон!..
– Мап, Елана, урҭ ахәмаррақәа зегьы ирыхьӡуп абзиабара!
– Аа, – лҳәан, акы деиԥхыӡуазшәа лҽаалырҭынчит. Ԥыҭ рак ус дгылан, нас, – абри аума абзиабара захьӡу, – лҳәан, аҵәахҳәа сӡамҩа днагәӡын, днасыдҟьан, дыҩны ахықә шы ҟаз лҿыналхеит. Саргьы сыҩны слышьҭалеит, избанзар, ақәаршҩы иарцәаакыз ари ашьха иаҿаԥсаз амҩахәасҭақәа зегьы, ал ацәа ахыхны аҵәрырала ирныԥсалазшәа, хыхь икәаҳаны ирықәыз анышә ҟаԥшь ақәа ианарбааӡа, ушьапы ишакәым инықәургылар иуҵнаҟьон.

● 130 )	а и з га ●

Аха лара даанымгылаӡакәа дцон. Иҟалап уи лшьапы ԥшӡақәа аратәи амҩахәасҭақәа иагьа иҩыргьы, иԥар гьы рыгәра ргозҭгьы. Убри азы акәызҭгьы дара рхылаӷьа рақәа зегьы иашароушәа зылдырбоз. Ус дышнеиуаз, кьанц ҟалҵозшәа ҵлакы ашьапы днахьысын, деиҭаҩны лҿы налхеит. Ԥыҭрак днеихьан еиԥш, деиҭаахьаԥшит, кьанц ззылуаз аҵла лыхьӡарц ахәҭаны, аха иара аҩра аналымша ирыцҳашьаны даахәаԥшызшәа. «Кьанц, кьанц!» – лҳәеит лыбжьы ныхҵаны, аҵлақәа зегьы кьанц ззылуз аҵла рым баӡакәа рааигәара ирцәымнеирц ргәырҽанылҵошәа. Нас деиҭаҩны лҿыналхеит, аха лыҵк акалҭ инахьысыз махә хәыҷык ианҩаха, луаҭәақәа рҟәашра мацәысҵас аҵлақәа инарылаҷҷеит. «Кьанц, кьанц!» – лҳәеит еиҭа, амахә хәыҷ дызкьанцыз атәалымбазшәа! Аха сара убри аамҭаз ҳазқәыз амҩа иаҵган инагаз амҩахәасҭа санылан, Елана дназгоз амҩа саҵысны лаԥхьаҟа скылсит. Ус ларгьы дыҩны дыш неиуаз, лымҩа сангылазшәа анылба, «Леуан, Леуан аҵыхә тәанӡатәи, уара ускьанцхьеит!» – лҳәан, санлышьҭала лыҽсылмыркырц дыҩны аҵла акәшара далагеит. Аха нас, амра иацгыло ахылҩа-ԥсылҩа шнеиуа иназыдгыло аҵла аҽшналанажьуа еиԥш, лҽаасгәыдлыршәлеит, уаҳа аҩра лы-лымшо дааԥсахьазар акәхарын.

– Елана, сыхаара, сымш, бҽырҭынч, – снапқәа аалыкә сыршеит. Уажәшьҭа дансыцәца, алашьцара дшысцәалаӡуаз агәра згон.

Елана саалыхан данаасгәыдсырӷәӷәала ауп, адунеи ахаара зегьы, аԥшӡара зегьы снапаҿы ишыҟаз агәра ганы агәырӷьара санышьҭнах. Усҟан, бжь-ԥшшәык змоу ацәа ҟәа уанахәаԥшуа, абжьыԥшшәыкгьы зныкала улаԥшаҿ кыраамҭа ихызарц шуҭаху еиԥш, лхы инаркны лшьапа ҟынӡа сылаԥш лыҿхагахон. Ларгьы лыԥшӡара, лцәа-лжьы аҟәымшәышәра зегьы сара сыгәра ганы исылҭозшәа лҽы насгәыдлыршәлеит.

– Ашьхыцқәагьы ашәҭ ианаадтәало абас аума ишырҳәо?!.

– лҳәеит лыԥсы анааиҩылга, лԥынҵа хәыҷ иоунажьуаз лыԥсыԥ-ԥха сгәышԥы иахьырсуа, ақәа цәыкәбарқәа рыхьҭа сацәылыхьчарц лҭахызшәа убри ала.
Анатоли Лагәлаа  ) 131 ●

– Ааи, Елана, урҭгьы рбызшәа рыцха аҵкыс ихаауп, – сҳәан, снап лыжәҩа инықәсшьын, ишназгоз, леилақь злеи-баркыз аҳәынҵәра ианнақәгыла, снапқәа ааусыжьит, амати еизызго шьхыцк самхарҟәыцыр ҳәа сшәазшәа! Еланагьы даасҿаԥшит, лхы-лҿы иџьшьахәыз зҵаарак анырԥшуа.

– Кьанц, кьанц! – сҳәеит уаҳа егьанысҿамшәа, саргьы сааҟаԥшьхан. Нас даасгәыдсыҳәҳәалан, иааҟәымҵӡакәа ақәа ҳшапҟозгьы, аҵых наскьаанӡа ллымҳа сҭахәыҭ-хәыҭуа уи ауханӡа ихәыцмыз алакәқәа лзеиҭаҳәара саҿын. Ларгьы ллымҳа кыдҵаны дысзыӡырҩуан, избанзар, урҭ рҩызцәа алакәқәа амшын иаҵәа ацәқәырԥақәагьы, лара бзиа ил-боз ари ашьхагьы, асара хәыҷқәа рыблақәагьы игәаӷьны иларымҳәаӡацызт. Убри азыҳәан маҷк ларгьы ихааӡа лгәы аҭыԥсаара иаҿын, уашьҭан дара рылымкаа арҭ реиԥш иҟаз алакәқәа маӡала дахьырзыӡырҩуаз лыҵырхыр ҳәа дшәозшәа. Нас, амҩа ҳаннықәлагьы, кыраамҭа урҭ алакәқәа, уззыԥшӡамкәа иаацәырҵуа аӡын ԥырԥалыкь еиԥш, лара дахьрылаз џьалшьон. Ашьха ҳалбаан акалақь ҳанаалала, аамҭа акыр ишынаскьахьаз зҳәоз ақалақь иахаԥаз аҭынчра акәын. Амҩақәа рҿы, зыҩныҟақәа рахь иццакуаз аӡәык-ҩыџьак рнубаалон. Ақалақь аҿы аӡәӡәахьан, уажәшьҭа ашьыжь агәы цқьаӡа, икаххаа ирԥылон ауаа. Аҩнқәагьы ры лашарақәа зегьы дырцәахьан, амала Еланараа рыҩны ҳа наавала, ахәбатәи аихагылаҿ уадак иҿаз ахышә аҩнуҵҟала алашара ахьадыԥхалоз, «уаха уԥҳа дынхацәеит!» ҳәа зарҳәаз аб ихы-иҿеиԥш, аҟаԥшьра аахыҩлон...



Ы Н АС Ы Ԥ З Ы Ц Н Ы Ҟ Ә О

Ишԥаԥагьаз лынаԥшышьа, Исҳәеит усҟан, бца, бцагәышьа!
Б. Шьынқәба


Аҷкәын уи аҽны агәра игеит анасыԥ шыҟаз. Уи ахьӡ рҳәоит акәымзар аха-ангьы ус аӡәгьы имбаӡацызт. Иара ауаҩы игәы иҭоуп, ицәа

● 132 )	а и з га ●

иалоуп, ицәырҵны адәы ианықәлогьы аҳауа аԥшшәы ама-зар акәхап, аха абри иара акәҵәҟьоуп ҳәа уаҩ илаԥш ахьым-сыц. Уи агәра игон анасыԥ шыҟаз, зны-зынла иара азхәыцра даналагалак, ихааӡа ицәа дҭыԥсаауан. Иахьынтәаауаз изы мдырӡакәа гәырӷьарак ицәа-ижьы иалалон, идақәа иаҳа иццакны ишьа рҭахәмарра иалагазшәа ибон, иқьышәгьы изгәамҭаӡакәа аччаԥшь аақәыххуан. Усҟан уаҩ диԥырха гахар иҭахымызт, ихала ихы даназынхоз, аӡәгьы данимбоз инасыԥ иаҳа дацәажәозшәа игәы иабон.

Уи иара абызшәагьы акалашәа иҟан, ахаан ибжьы ҭы ган даламцәажәацызт, гәаныла акәын еибырҳәоз зегь шеи бырҳәоз. Аха уи инасыԥ гәаныла далацәажәозҭгьы имацара дыҟазар акәын, џьара иидыруа аӡә дааиқәшәар, наҟ хараӡа игәаҵахь днахан иҵәахуан. Ус иҟазшьан иара. Ишԥеиурыз, нас, аҷкәын... Дызмыртәоз, дызмыргылоз ак иҵан...

Уи аҽны амшын ахықәаҿ дибеит лара. Лара усҟан иара иԥсы ҭоуп, адунеи дықәуп ҳәангьы дыҟаӡамызт, амала иара иасымша ихы агәра аиргон уи ус акәымшәа, иара дылдыруа шәа, уимоу, амҩаҿ џьара иааиқәшәаргьы дымҩашьаӡакәа аԥсшәа иалҳәарашәа. Иара шаҟа длызхәыцхьаз, шаҟантә ԥхыӡ дибахьаз аҟара, ларгьы дизхәцхьазшәа, ԥхыӡгьы дыл бахьазшәа. Аха лара дыӡӷабми, уи ус шакәу ахаангьы илҳәом ҳәа игәы иаанагон. Ларгьы хымԥада лынасыԥ дацәажәон, абри иара иеиԥш, ауаа дрылҵны, аӡәгьы ибжьы ахьылмаҳауа, иахьылԥырхагам, мыцхәы иахьҭынчроу амшын ахықәан. Насгьы, лынасыԥи лареи реицәажәараз, амшынгьы кыр дазыԥшызар акәхарын, ианымцәқәырԥо, ианымеисуа, абас, абыржәеиԥш, иара умбозар, амшын ҭоу-иҭаму узымдыруа ишьшьылаҳаӡа ианыҟоу аамҭаз дааит.

Уи, абнаҳәаса анышәҭуа абнара ишылыҷҷаауеиԥш, убас дыԥшӡан, убас лҩызцәа дрылыԥхон, аҷкәын зны-зынла гәа ныла лыцәшәара далагон, абри ақалақь зегьы аҿы лара ӡәзаҵәык лакәызшәа абас еинаалоу, убри азыҳәан, лынасыԥ алацәажәарақәа ус имариамшәа, лацәажәара цәгьазшәа, уимоу, лара, лхәыцрақәагь амшын аԥсыӡқәа реиԥш ира цәазшәа.
● Анатоли Лагәлаа  )	133 ●


«Иагьа ус иҟазаргьы, – иҳәеит аҷкәын ҽнак гәаныла, аҽ гьы зны аӷәра ԥнаҵәоит, анасыԥ акәым...»

Усҟан аҷкәын игәы иҭеикит лааигәара днеирц, аха илеи ҳәашаз акгьы ӡбаны имамызт, лыхьӡҵәҟьагь издыруа мызт, аха гәаныла, анасыԥ ҳәа акрыҟазар, иҳәатәу иара ахаҭа иаԥшауеит игәахәит. Лара лышьҭахьҟа дунеи ҳәа ак-гьы нымхаӡазшәа, амшын ахь дыԥшуа дгылан, аҷкәын уи лхьарԥшра, лхәыцрақәа рылхра ахаангьы изыгәаӷьуамызт, аха игәаҿ агәра игон, уи данаалывалалак лцәа иалашәан лы-мацара дааԥшуеит ҳәа. Аха лара дахьгылазгьы дымҵысит, усҟан аҷкәын, мчыла, еиҭа ихы агәра аиргеит, лхәыцрақәа рылҵра ус ишымариамыз, иара анасыԥ макьана ишицныҟәо, аха маҷк аԥеиԥшра шаҭаху...

Аҷкәын даахьаҳәын аԥса ҳаракқәа аԥшқацәа реиԥш апальма еиҵәақәа ргәыҵаҳәҳәан иахьгылаз абаҳчахь иҿы неихеит. Уи уажәшьҭа дыццакыр иҭахымызт, насгьы иара илаз аҟазшьақәа рахьтә, зегь раҵкыс иӷәӷәоуп ҳәа дзықә гәыӷуаз ачҳара акәын. Иара убас дыҟан, – дышуаҩ бзиоу, цәгьак игәы ишҭам идыруазар, ауаҩ иахьа хәлаанӡа ишьапы даӷрагылазаргь ичҳауан.

«Уара узшаз, – лҳәеит ианду ԥсаҭа шкәакәа рыцҳа лыԥсы анҭаз, зны аишәаҿ итәаны акыршырфоз даалҟьан иныҳәаҿа аашьҭылхын, – уқьиацәан уишеит, ааи, ааи, цуҭак рызхара ақьиара умацара иулоуп. Амала, убригь хәыҷык аҟәышра аҵазар ауан, нан, акәымзар, ашәыб ӡлачеиԥш ухәнажәоит!»
Убасҟангьы иара ҿимҭӡеит, амала иҳәар иҭахын ди гәы шьа, бара бхабзиараҟынтә бцәажәеит акәымзар, сара убриа ҟара сабақьиаху ҳәа. Аха имҳәеит, лара ус лгәы ианаанага, илымаикуазма?..

Аҷкәын дахьтәаз абаҳчаҿ, аилашра иаҿу ахьурӡеиԥш, иааикәыршан «кәыт-кәытт, ҷыт-ҵәит» ҳәа аҵарақәа рыб жьеилаԥса гон. Уи уантәи аӡӷаб еиҳагьы дибарҭан. Лара амшын ахь лҿы нарҳәны дышгылац дгылан. Усҟан гәаныла ихгьы гәыбӷан ааиҭеит иара, абриаҟара хәыцра ирылаз аӡӷаб сылԥырхагахон, аха иласҳәооз ҳәа. Аҷкәын лара зынӡа ҩынтә ракәын дахьибахьаз. Знык, ақыҭаҟынтә автобус
● 134 )	а и з га ●

дҭалан дшаауаз, ақыҭа уалсны арха уахьналалоз, дақәтәеит, лара. Дшынҭалазҵәҟьа лыблақәа агәбылра рхыҳәҳәыла ишырхыз аҷкәын иаразнак игәеиҭеит автобус, ахышә, лхы нкылырҳәҳәан, ахәыҷы дыкны игылаз аԥҳәыс қәыԥш лахь ҿыналҭит: «Ахәыҷы изаазгари санаауа?» «Бхаҭа бизаа!» Нас, аӡӷаб данаахынҳә днеины, аҭыԥ ахьыҟаз тәарҭак аҿы аҳәыҳә еиԥш лҽеидыԥсалан днатәеит. Аха автобус анындәықәлагьы, уажәы-уажәы абни ахәыҷы дызкыз аԥҳәыс лахь дыԥшуан. Аҷкәын усҟан иӡбеит, ари, аӡӷаб лаҳәшьа лакәызшәа, ара, дара рқыҭа уахьналсуа дрымазшәа. Иахьа мҽышан, нас ишԥа, лара лгәы рҭынчны аҩны дзымтәазар акәхап, лаҳәшьа лхәыҷи лареи гәхьаалган дааит. Аҷкәын убасҟанҵәҟьа еи диӡбалеит, уи абас адәахьала дахьыԥшӡоу анаҩсангьы, ҩныҵҟалагьы амыҵмыџьеиԥш иаҳагьы дыԥшӡазшәа, ауаҩ игәбылра, игәхьаагара лылоушәа. Уи ус акәын, знык дзеи гәырӷьаша аӡә данибалак, нас аҽнынтәарак иҟазшьа бзиан, нанду ԥсаҭа шкәакәа изылҳәалон еиԥш «дыхәшан!» Убрина-хыс кыраамҭа уи аӡӷаб лыбжьы хааӡа игәы иқәҩуан, ирлас-ырласынгьы дигәалашәалон. Иара аҵара ахьиҵо аунивер-ситет аҿгьы, убас игәаҿы иҵәахны имоуп ауаа, зԥылара, збара, иара изы ныҳәак иаҩызоу. Урҭ есымша уаҩы иимбо ԥхаррак рхылҵуеит, ианцәажәо аума, ус баша иангылоу аума, урҭ ирҳәо-ируа, аҷкәын ҽаӡәы изилаҵом. Даргьы убас дырбон, знык-ҩынтә иҿцәажәахьаз, изыӡырҩхьаз рыԥсы дырзалхуамызт. Аха урҭ ҽакала пату рықәиҵон аҷкәын, ари аӡӷаб макьана дара дрылаимҵаӡац, насгьы, урҭ ҳаҭыр зқәиҵо ауаа бзиақәа зегьы игәы ишҭалаз акәӡам, ари игәы дышҭалаз. Уи ҽакала игәы ҿылкаауан, уи лтәы шиҳәарагьы издыруамызт, амала аӡәгьы диеиԥшымызт.
«Апату аҽанарӷәӷәо, ианазҳауа, ианузнымкыло иахьӡуи?
– иҳәеит гәаныла аҷкәын, иқьышәқәагь ааччеит, издыруеит, аха исҳәаӡом, уашьҭаназ исҵәахуеит!»

Аӡӷаб макьана лылаԥш амшын ахь ишкыдыц икыдын. Ус, аҷкәын игәеиҭеит, амра зынӡа амшын ишӡаалаз, аҭашәара ишаҿыз. Убри аамҭаз, илгәамԥхоз акы лбазшәа, аӡӷаб дааҳәны лҿаалхеит иара иахь. Ааи нас, иара иахь акәымзаргь
● Анатоли Лагәлаа  )	135 ●


(аҷкәын раԥхьа иара иахь дааиуазшәа ихы агәра аиргеит), арахь, ақалақь ахь, иара дызҵагылоу абаҳча ԥшӡахь.

«Амра анҭашәо дзахәаԥшӡом, сара уажәыгь шьтәак аныр-шьуа ирыцҳашьан сышзахәамԥшуеиԥш», – игәы инҭиҳәааит аҷкәын.

Аха аӡӷаб, арахь аҿықәахь дмааикәа, иара уа, аҟәара агәҭаҿы дааҭгылеит. Иҟалап лара қыҭак датәызаргьы, аха ақалақьи амшыни ргәыбылра лымоуп, насгьы, аҷкәын из лагәеиҭаз ала, амра ҭашәаанӡа амшынаҿ аҟазаара бзиа ил-боит, аха амра анҭашәаҵәҟьо дахәаԥшӡом.
«Усҟан лхәыҷра лыхьӡоит, – гәаныла дцәажәон аҷкәын,

– ахаҳә шкәакәақәа, ахаҳә еиқәаҵәақәа еилыҟәшәааны, нас уаԥсҵәык азна џьарак еилаԥсаны, иршәны, иԥсаҟьаны ам-шын иалалыԥсоит. Нас, амшынгьы хәыҷҵас, лара иҟалҵо агәаԥханы лахәмарра иалагошәа лбоит...»
Хәмар, хәмар, ус адыруеит, хәмар!..

Ус, аҷкәын илаԥш иныҵашәеит, цәқәырԥа дук, аҽы хәеиԥш иҟәашӡа, лшьапаҟынӡа иааиуаз. Уи убранӡа сыз-неир, настәи сыԥсра ԥсрам аҳәозшәа, ихәаш-хәаша ицеит. Аҷкәын убасҟанҵәҟьа ихы иҭашәеит, аӡӷаби иареи иҵегь еизааигәазтәыша хҭыск иӡбарц. Аха уи макьана лара лхәы црақәеи, лхәыҷратә цәаныррақәеи цқьа дрылҵаанӡа лааи гәара анеирагь, лацәажәарагьы дазыразымызт. «Кыр-зыч ҳаз, Кыр-зычҳаз» аҷкәын уи ихьӡ злаз лакәк ааигәалашәеит, иҟалап иаргьы акала диуазҭгьы уи...

Аҷкәын иӡбеит, уи аӡӷаби иареи кыр ҵуазшәа еибадыр уеижьҭеи. Абар уажәгьы, дара аҩыџьагь рымацара, аҽыхәа ццышәқәа ирықәтәаны, ишьҭхысаан, нҵәара зықәӡам дәы иаҵәак иқәлан инеиуан. Аҷкәын иҭахын аӡӷаб иаԥхьаҟа дишьҭырц, лара лҽы аԥысырц (усҟангьы гәаныла иӡбеит, лара лҽы анаԥыслак, нас, шаҟа гәаҳәарыла дыҽхәо дцәажәоз, иаргьы иччаԥшь мчыла иаанкыло илҳәоз игәы ишахәашаз дазхәыцуан). Урҭ зықәтәаз аҽқәа аԥшаҵәҟьагьы иаԥысны адәиаҵәа рҽеиуатәны инеиуан.

– Аҽы аӷәра аҭ, иаҿабмырххан, – иҳәон иара, аӡӷаб лахь уажәы-уажәы днаԥшны. Аха лара аӷәра шылкыц ил-
● 136 )	а и з га ●

кын. Асырҳәеиԥш аԥша илҿанаԥсоз лыхцә-цырақәа, уа жәы-уажәы лнапы ԥшӡақәа рыла иаалҿыхны ллымҳақәа инарывҵалҵон.

– Аҽы аӷәра шаҿоу анахашҭ, уаргьы ушақәтәоу ахашҭуеит,

– ларгьы акыр-кырҳәа дааччан, иара иахь дааԥшуа ҿаалҭит. Уи макьана зныкгьы лгәы меиҭашәацызт, уимоу, аҷкәын иџьеишьоз, иахырҟьангьы дыччон.

Аҽыхәа ццышәқәа неиуан ишьҭхысаа. Аҷкәын уажәы-уажәы лара лахь дхьаԥшуан. Уи иҭахын диаԥижьыр, зны-зынла иара иҽгьы аныҟәашәа иаагирхарц аӷәра ааҿаирххуан, аха зегь акакәын аҩбагь еиццон. Аҷкәын игәеиҭеит уи аду-неи азна дышгәырӷьоз, аха лара лқьышә ԥшӡақәа еихарԥсны илкын, уи илҭахымызт дышгәырӷьоз макьана аҷкәын илыр-барц (аҭаҵәах бзиа мыцхәы пату ақәуп!), амала иҟалап, лара уажәы гәаныла арҭ аҽқәа иахьа шьыжьаахыс ирышьҭаз, адәы ԥшӡақәа иҳәуа иахьрықәыз иԥшааны икны иаазгаз, акәадыр налзақәҵан, аҟамчы налыркны дҽыжәызҵаз, иара аҷкәын ихаҭа гәаныла дылныҳәозар. Уи ус ауп (иара игәеимҭахьеи!) лара мыцхәы, дангәырӷьогьы, даныччогьы, уимоу иара ихаҭа данизхәыцуагьы, лхы-лҿы аҵкыс лгәы иаҳагьы игәырӷьоит. Лара макьана хәыҷ гәуп илызҭоу, убриаҟара иԥшқоуп, убриаҟара ахәмарра аҭахуп, абри адәы иаҵәа иазгәыҳәны иҩуа иқәу аҽқәа реиԥш, иахьлызнымкыло зны-зынла лара лхаҭагьы дацәыԥхашьо далагоит. Аха уи, иара изгәамҭошәа ҟаиҵоит, иара зегь еилзырҷҷаауа, ахәыц еиҩзыршәо, ани имбахкәа, ани имаҳахкәа, џьеи иаҩиршәарын, аха дҟәышми, иҳәозма, иԥсгьы иахимырӡааит.

Ихәыҷымкәа  идухахьада,  ихәыҷымкәа  идухахьа-
да...

Абар, абар, аҽқәа шьҭхысаан иқәлан иззнеиуа адәы нҵәоит. Адәы анаанҵәалак, наҟ атым-итыша, ҳаӷеимшхара, шәыԥсык ухазаргь ԥсык ахьузнымхо. Уажәшьҭа дара аҽқәа раанкыларагь ус имариам, раӷәрақәа ԥырҵәҵәозар акәхап (аҷкәын ус иӡбеит!), аха хыма-ԥсыма инкылатәын, мам-
● Анатоли Лагәлаа  )	137 ●


заргьы даҽакала, ишиӡбалакгьы акы ӡбатәын, илырбатәын аӡӷаб иара ихаҵара. Уи ахӡыргара илам, аха ара иаҭахын, нас ианбанӡаиҵәахуеи имчгьы, убригь аӡхыҵра иаҩызоуп, иандәықәла иузынкылаӡом...

Аӡӷабгьы илбон иаарласны адәы шынҵәоз, нас шыбжьра быжьҵәаз, иштышаз аҵа умбо, аха убригь, убри ашәарагь, лхы-лҿы иқәымлаӡацызт, ани лхәыҷтәы гәаҿы иҵәахны илыман, излаҭаӡоз уара идыр. Ус анакәха, иара диқәгәыӷуан, иара, иара, хьӡыда-ԥшада ибжьаӡхьоу ирышьҭрам, жәытә аахысгьы ахацәа ӷьеҩқәа забшьҭра иақәашьыз! Усҟан, убри ашәымҭаз, аҷкәын имбаӡакәа илалеит убас мчык, ихале-ит убас бжьык, уи ашьҭахьгьы даназхәыцуаз кыраамҭа иџьаишьон, «Сасрыҟәа хәыҷ» лхәеит аӡӷаб усҟан гәаныла, аха заҵа лыԥсы иахылмырӡаарыз. Убриҵәҟьагь лҵәахит.

– Сҽыхәдахь бааироуп, – аҷкәын арҭ ажәақәа аниҳәоз, лара иҽыхәдахь диаигахьан. «Мархәац, мархәац!» даныц цаклацәоз иаҽԥнылҳәалоз ианду лажәақәа ааигәалашәеит. «Ианиашьа ихаҵашьоуп, дихеит!» ааигәахәт иаргьы усҟан, ианду лҿаԥхьа ихы ирқьиошәа. Аӡӷаб даниҽхьниҵоз, уи лӡара анааик аҵысхәеиԥш дласын. Аҷкәын убасҟангьы ихы агәра аиргеит, лара уи ажәа иҳәаанӡа ҳәа дыԥшызшәа, лцәа-лжьы, лыԥсы зегь иара иахь ииасхьазшәа, уи акәызшәа убриаҟарагьы дзыласыз.

– Сҽыхәа аасыҵԥраан сымҵадырсит, аҽнышьыбжьон, сашьцәа дуқәа ӡәыр шәыҟоума, изурызеи, изурызеи! – акыр-кырҳәа ихааӡа дыччон лара, иҽыхәда дахьықәкыз.

– Башьцәа дуқәа ихьмыӡӷыршьашт, масар аандаҵас сыр хыԥагәышьеит, – аҷкәын излаиҟазшьамыз ала ибжьы рдуны дааччеит, нас уи дамхагәаазар ҳәа дшәаны, дналҿаԥшит. Аха заҵа дымгәаарыз, уи ииҳәоз еиҳагьы дааигәырӷьан, аччаԥшь налҿықәххит. Нас, зны гәырӷьашәан, зны гәырҩашәан ил ҳәозшәа деиҭаналагеит:


Ақыҭа аҵыхәан ҟамчышьҭыбжьык гар, Шәарҭ зегь раԥхьа шәцәа ианыруан,

● 138 )	а и з га ●

Шәанеимырҵәоз ишԥашәымбеи, Хьаан ишԥамнеи шәгәаҵӷа аҟынӡа!..

– Иаарараӡа, иаарараӡа, аӡаӡа бароуп, амра ԥхароуп, – аҷкәын уажә еиҳагьы аҵәы алеиҵон, аха убригь дамыргәаа ӡеит лара.

Уи, знызаҵәык лара лааигәара даныҟалагьы, иҵегь лызхәыцха, иахьынӡаиҭахыз лацәажәаха имоуӡеит. Аха убысҟан..... аҷкәын уажәгьы ихааӡа, аха шәаӡыӡаракгьы ицәа-ижьы ҭнарԥсаауа дазхәыцуеит уи, ахҭыс... инасыԥ ихьӡеит. Ус ҟалалозаап, анасыԥгьы ашәи-ҭышәи уахьынаҵысуа есымша иуцымкәа, аха ашәарҭара уаннақәшәалак ианы-руазаап, иухьӡозаап. Иԥеит аҽыхәа. Аиашаз, иаргь даара крызгәаӷьуаз ҽын...

Дгьыли жәҩани аахыџ-хыџит, цаҟьаԥшь иалалаз ахыц еиԥш..

Аҽыхәа шкәакәа нықәлеит инымҵәаӡоз ҽа дәы иаҵәак. Нас, кыраамҭа ицахьан еиԥш, ианыԥшы, адәы ахьаанҵәоз, хә-кәаԥрак аҿы иқәгылан ҩ-шьабсҭак. Аӡӷаб лоуп раԥхьа зылаԥш рықәшәаз. Аҽы аԥырцәқәа ааулыжьын, аҷкәын уахь дырԥшуа, лнацәкьыс хәыҷ бџьарҵас дкылыԥшуашәа инарықәылкит. Аҷкәын данынаԥш, урҭ амра ашәахәақәа рыҽрыҭан, еидиааз аԥш лапҟьақәа реиԥш рыхқәа еидҵаны ишгылаз ибеит. Иџьоушьаша, дара урҭ ашьабсҭақәа уб риаҟара ирзааигәахеит аха имырҳаӡеит. Ԥыҭрак ирызнеи-хьан еиԥш, ахыкәалааиԥш ицоз аҽыхәа, иангәанаҭа акәхап, адыхҳәа, иара убри аҭыԥаҿ иадырсызшәа амацара иаангы-леит. Аха ашьабсҭақәа, уаанӡа адәы иаҵәа аҵыхәаҿ џьара ҷытыбжьык гаргьы хысбыжьҵас иацәшәоз, уажәгьы ишгы-лац игылан. Аҷкәынгьы аӡӷабгьы аӡәгьы ажәак имҳәаӡеит, аха иҽыжәҵит. Ԥыҭрак ҿьмҭӡакәа игылан иԥшуан. Убри ашәымҭаз, убас икьыр-кьырит аҽыхәа, аеҵәа кыднаԥаап уҳәарын абжьы. Амца иалагылоушәа игәаҭеиуа ишаҟь-ша ҟьон, нас ажәҩан агәы кылнаҵәартә иаақәырқәырын, иԥан ашьҭахьтәи ашьапқәа ирықәгылеит, убри аамҭаз, аҷкәын
● Анатоли Лагәлаа  )	139 ●


иикыз аӷәра ааԥнаҵәан, адәы иаҵәа ашьҭақәа рыла агәы цәырҵәаны, гәырӡ-шашәаӡ иныҵаба ицеит.

Аҷкәын иаразнак иҟалаз еиликааит. Ашьабсҭақәа шеид-гылаз анаба, аҽы хара иннажьхьаз аҩызагьы аагәалашәеит, нас, агәхьаагара ӷәӷәа амацәыс еиԥш адақәа ирҭалеит.

Аӡӷаб ԥыҭрак деиқәышьшьы ҿылымҭуашәа аниба, аҷ кәынгьы азныказ иҟыт-ԥсыт имыргаӡеит. Абраагь уи лхәыц ра даԥырхагахар иҭахымызт, издыруада, издыруада, иаара аҷкәын дызлоу џьара акы дазхәыцуазҭгьы... Зеиԥш ҟамло егьыҟам... Зегьы урықәгәыӷуазароуп...

Ашьабсҭақәа амҵәышә еиԥш, зықәцә ылганы иҟаз ахә кәаԥ ԥшӡараҿы имҵысӡо, ишьаҳиҭхазшәа ишықәгылац иқә гылан. Ԥыҭрак ҵхьан еиԥш, аӡӷаб илгәаӷьит раԥхьа ацәа жәара, избанзар, насыԥла иҭәхьаз лгәы иауӡомызт, мчыла дарцәажәон. Ус адыруеит... анасыԥ...

– Аҽы, – лҳәан, лҿы неихлырԥхьеит лара, раԥхьа дцәа жәозу дымцәажәозу узеилмырго, лыбжьы рхәыҷӡаны, нас, агәмаркатыл зқәу аҵлеиԥш лхы-лҿы амца нықәлан, – иабе-ит зегь рынасыԥқәа ишрықәшәаз, ашьабсҭақәа, адәы иԥыр-ԥыруа иқәу аԥарԥалыкьқәа, амати иалаҳаз ашьхыццәҟьақәа. Нас...

– Уаҳа, – иҽизнымкылакәа аҷкәын ҿааиҭит, – уаҳа зы насыԥ абада аҽы?!
– Уи иара уазҵаа, – лҳәеит аӡӷаб, деилашәаны деи ҭааҟаԥшьхан, илықәыԥсаз лыхцәеиқәаҵәагь лхәышҭаара аԥырӷеиԥш лхы-лҿы нагәылԥхеит. Усҟан, «угәы иҭоу уҳәар, ухаԥыц каԥсар ҳәа ушәома?!» – лҳәеит гәаныла. – Нас, аҽы ихьмыӡӷнашьеит, – ҿаалҭит аӡӷаб аҷкәын ииҳәаз уи аҟара хырҩ азылмуӡазшәа, – иагьаҳәеит, ааи, ааи са исаҳаит: «Са ра абриаҟара сыҩуеит, сшьамхы ӷәӷәоуп, аха сынасыԥ сза хьымӡац!»

– «Ауаагь рынасыԥ иахьызгӡоит!» аҳәеит, бара блымҳа ишаҩшәаз сыздыруам акәымзар...
– Ус амҳәаӡеит, уи уара иуҳәеит, – аӡӷаб лӡамҩақәа ҟаԥшьӡа иааҭҵәраан, аҵәыуара дакуа ҿаалҭит. Аха нас убриаҟара дыԥхашьеит, аҷкәынгьы уаҳа иҿаԥшра лзымгәаӷьыкәа дыҩны лҿыналхеит.
● 140 )	а и з га ●

– Агәаара алаӡам, – иҳәеит аҷкәын, иҟамч аԥҵаҵагьы ишьамхы инахиҟьеит, иҽы даақәтәан иҩаҵирҟьарц иҭа хызшәа. Аха усҟан лара дцахьан, лдәы иаҵәа дықәсхьан шьац мырҽӡакәа, амала иара иахь дагьхьамԥшит уаҳа. Ус адыруеит... анасыԥ...

«Анасыԥ», – иҳәеит аҷкәын усҟан, деиԥхьхәыцаауа дааҭ гылан, – ахәыҷы иҩызоуп, иахьцалакгьы Хәмар-Хабыҟә дацуп, иааиҭаххар, лацәааихаҟәысымҭак ахирҵуам, зегь ршьара инықәиҟьоит... Иҭарблыша, иҭарблыша!»

Шьамхыла анасыԥ узахьӡондаз, аҽыхәа ахьымӡоз...

Аҷкәын ихәыцрақәа аԥхыӡ еиԥш данаарылҵ, аӡӷаб дца-хьан, аха иара инасыԥ убриаҟара агәрагара далагахьан, аӡ ӷаб димбаӡакәа дахьцахьазгьы џьаимшьаӡеит, дагьлышь ҭамлеит. Уи ибеит маҷӡак игәы ҭынчхазшәа, иибарц ииҭахыз зегь ибахьазшәа, иаҳарц ииҭахызгьы иаҳахьазшәа ари адунеиаҿ. Уаҳа акгьы дамыргәаҭеиуазшәа. Аҷкәын уажәада уи аҩыза ацәанырра ахалагьы изымааицызт. Уи агәрагь игомызт иара, избанзар, аҷкәын иԥхьаӡон ауаҩ иԥсҭазаараҿ ииҭаху зегь мариала ианиоу, нас аԥсҭазаарагь ахә изшьаӡом ҳәа. Ауаҩ усҟан зегь изеиԥшны дықәлоит адунеи – азлагьы ашагьы. Мап, мап, аҷкәын иага игуп, урҭ рахь ахаангьы ихы изыԥхьаӡом.

«Анасыԥ иара атәы ҟанаҵоит, – иҳәеит гәаныла уи, – Убригь иамоуп аҭра, абри амшын еиԥш, зны ицәқәырԥоит, зны еисуеит, зных ишьшьылаҳаӡа иҟоуп. Зегь ҟазшьак ҟазшьак рымоуп. Сара усазҵаауазар, амшын анҭынчу, иан хәыцуа иаҳа бзиа избоит. Амала анасыԥ, уи атәы аҽакуп...

Уи гәасҭахьеит... Иара уаналамцәажәо, угәы ианҭам иаҳа ирласны иааиуеит. Амшын агәаҟынтәи цәқәырԥак, аҟәа ра аԥхыӡгьы иаламшәацкәа ишыԥшу, ҽнак, маӡала агәа ҽанӡамкәа ианазааиуа еиԥш. Усҟан иара аҟәарагьы ацә қәырԥа аҭахы-иаҭахым иамаԥхашьан мап азакӡом. «Сыш ԥоузыԥшыз!» аҳәоит!..

Амала, аҷкәын, зны-зынла гәаныла, анасыԥ дахьахымыц-цакуаз бзиоуп ҳәа аниԥхьаӡоз дышиашамыз иара ихаҭагьы
● Анатоли Лагәлаа  )	141 ●


идыруан.Аха убриак ихы ианаижьуан.Уи игәанала, анасыԥгьы ашәыҭҵла иааҩзоуп, иазҳалароуп, уахылаԥшлароуп, ахы лаԥшра мацара акәым, уахӡыӡаалароуп. Уи зылшаз иоуп анасыԥгьы заҭәашьоу ҳәа игәы иаанагон иара. Аха убригь хәымжәакәа, уахымыццакыкәа. Ианду ԥсаҭа шкәакәа лыкәт ӡышьеиԥш, хара-хара «амца» арба-арбо, гьамала, хаа-хаа...

Ҽнак, деиҭеибеит лара. Усҟан аҷкәын иаҳа ихы-игәы алаҟан, аухагь ибзиан дыцәеит, ашьыжьгьы данаагыла длахҿыхӡа дааԥшит. Уи аамҭаз иара лара зынӡа игәгьы-ихгьы дҭамызт, ҽа хәыцрақәак дрылан, ас амҩан длықәшәоит ҳәагьы ԥхыӡ ибар ихеиҵомызт. Аха ԥаса, амшын ахықәаҿ данибаз аахысгьы уи акырынтә длызхәыцхьан, ихгьы агәра аиргахьан иара иахьамзаргь-уаҵәы, уажәы-уашьҭан диқә шәараны дшыҟаз. Уи илаԥықәшәагь усҟан абар-абар аҳәон (илаԥықәшәа агәра игон иара), аха абыржәыҵәҟьа, лара данлызымхәыцуа ашәымҭаз, длықәшәоит ҳәа дыҟаӡамызт.

«Узқәымгәыӷуа уанақәшәогьы, абзеира иатәхар ҟалоит»,
– игәы инҭиҳәааит иара.

Аҷкәын уи харантә дибеит. Џьеи иблақәа дыржьарын, ма игәы, уи шәҩык дрылазаргь дрылибаауан. «Абыржәы,

– иҳәеит гәаныла уи усҟан, – аԥсшәа лаҳәатәуп, икарҵәан исзымҳәаргьы... Насгьы, ҽазны исразҟхоу сеидру ари аҩыза. Ларгьы лцәа иаламшәакәа дыҟам уи, аха дыӡӷабми, абна илоу ашәарах агәырҩа аҵудыраар аҳа, иузлыҵдырааӡом».
Аӡӷаб убри аҽны ауп раԥхьаӡа акәны данылбаз иара. Аҷкәын дааҭгылан, лараӡәк лымацара дкылкаан дышлы хәаԥшуазгьы гәалҭеит. Нас, инамцхәынгьы днахырхәан аԥс шәа иҳәеит. Аха лара диаҩсит акгьы лызгәамҭаӡазшәа, аҷ кәынгьы иԥсы ҭоуп ҳәа дыҟаӡамшәа, лылаԥш зынӡак иааи дмырхалаӡакәа. Дцон лара лхы шьҭыхны, лнапы ԥшӡақәа аԥсаатә амҵәыжәҩақәа реиԥш иҟьо, иара аҷкәын иеиԥш амҩа ианыз аӡәгьы длымбаӡо, аӡәгьы дизхьамԥшӡо. «Лара, хымԥада, амшын аҿгьы ибзиан дыӡсозар ҟалап» игәахәит уи, лхы инаркны лшьапаҟынӡа лаԥшыла данааимида.

Уи ауха аҷкәын дахьнышьҭалазгьы, илацәақәа шааихьи-шьыз, ацха рыхшьылазшәа иааимаҷабит. Ус, цәамҭакгьы,
● 142 )	а и з га ●

дмыцәацкәа, ԥхыӡла даацәырҵит лара. Шәҭқәакгьы лкы-хуп, аха урҭ рҩызцәа ашәҭқәа аҷкәын ахаангьы имбацызт. Урҭ убас иԥшӡан, убас еикәаԥхон, ахьырӡы рықәырҭәазшәа. Аха аӡӷаб, дара урҭ ашәҭ шьыҵәрақәа зегь, аа, усҭ хәа ил мыркӡеит.

– Баша ухы умыргәаҟын, – лыбжьы ааҭылгеит лара. Аха уи лыбжьгьы убас ихаан, убас иԥшӡан, аҷкәын лара лахь шьаҿак ахьизыҟамҵоз игәы еиҟәжәаны дыԥсыр ҳәа дшәон.

– Сара арҭ ашәҭқәа ҳамҭас изысҭаз, сыԥсгьы исҭоит! Нас, дмыццакӡакәа, лышәҭ шьыҵәрақәа ажәҩангә-ԥштәы

змаз цырак аарылылхит. Аҷкәынгьы убри аамҭаз дызкыз имч дааунажьын, аӡә напыла ишьҭахьала днеигәыҵасызшәа шьаҿак ааҟаиҵеит лара лахь.

– Ари бзиароуп, – лҳәеит лара, лышәҭ цыра лнапы ԥш ӡақәа ианааурышьҭ, иԥсаатәхан, иԥыр-ԥыруа ажәҩан гәы иаҵәа иналалеит. Аӡӷаб лхы-лҿгьы ааччеит азныказ, аха ажәҩан аҿы амацәыс аацәырҟьан нас ирласны аҽшаҵәахуа еиԥш, иаразнак илҵәахит. ..

Нас ашәҭшьыҵәрақәа еиҭа ашәаԥшь аԥшшәы змаз акы аа-рылылхит. Убри аамҭаз, аҷкәын, ани ишьҭахьала игылан иим-боз ауаҩы днеигәҭасын, даҽа шьаҿакгьы ҟаиҵеит лара лахь.
– Ари уаҩроуп, – ҿаалҭит аӡӷаб лыбжьы хаала. Уи лҳәа шьала, аҷкәын убригь ахьилаз лара лхаҭагьы дшеигәыр ӷьоз ҩашьомызт. Илкыз ашәҭ налымпыҵԥраан иԥсаатәхан, иԥыр-ԥыруа жәҩанахь аҩыза инашьҭалеит.

Аӡӷаб лнапаҿы даҽа шәҭык лзынхеит. Убриак зызку иара илазар, аҷкәын даҽа шьаҿак ааҟаиҵон, лара лҟынӡагь дааӡон.

– Абри гәымшәароуп, хаҵароуп, нас – иагьынасыԥуп, – лҳәан, аӡӷаб илзынханы иҟаз ашкәакәа ԥштәы змаз ашәҭ аашьҭылхит. Убри акәхеит, аҷкәын ахыц иаҿҟьаз ахәымпал еиԥш, дызкыз амч дааунажьын, изынханы иҟаз ашьаҿагьы ааҟаиҵеит. Аха... дигәыдиҳәҳәаларц инапқәа анааирхха, уаҵәы дубар даахә, лара дыӡшәаххахьан.

Убри аамҭазы дцәырҳаны ацәа даалҵит иаргьы. Аҷкәын


убриаҟара игәы ԥжәеит, «анасыԥ ҳәа акгьы ыҟамзаап ари адунеиаҿ» ҳәа иамхаҳәарц аԥсык-аԥсык ауп иааигхаз, аха

● Анатоли Лагәлаа  )	143 ●


мчыла иқьышәқәа дрыцҳаны иҽааникылеит. Нас иԥхыӡ деиҭалаларцгьы иҽазикит, аха дызмыцәеит, уимоу, иара иԥхыӡ ахаҭагьы азхәыцра даналага, еимамгыло асеиԥш из-еидымкылеит.

«Аха, зегьакоуп, анасыԥ ыҟоуп, – иҳәеит гәаныла, аӡы шыцәаз ибазшәа, аныҳәаҩ иаҟара иҳалалыз, иразыз аҷкәын,
– бжь-шьхак рнаҩс цҳаҵәрык, унықәсуеит, иааигәацәамкәа, ихарацәамкәа!..»

Уи аҽны апҟа ҟьала абжьеиԥш, аԥша иаанагозу, ма ихәыҷраҟынтәи гәалашәарак илымҳа иҭаҩуазшәа инарбозу, харантәи знык-ҩынтә раҟара иааҩит иара иҟынӡа бжьык. Аҷкәын убасҟан иӡбеит, аҽны аӡӷаб дахьыҟазаалакгьы диԥ шаарц. Ус иҵанаҳәон инасыԥ...


Ш Ь Х А Л Б А А Н

Зегь раԥхьа лара Кама лоуп дызбаз. Акәасқьа абарҵа данаадәылҵ, дыԥ шызар, ихы заҵәык аалыҳәҳәо ааҵәақәа дрыҵоуп. Ишьҭахь

иааиуан иҽы, убригьы убас аидара иаҵақь, уаҳа наламкәа. Нас лылаԥш нарықәшәеит рхы шьҭацалан иааиуаз ауасақәа, урҭ рҵыхәан – есымша мчыла ашьхаҟа икарцоз, иаарцоз аџьмақәа, нас, рлақәа аҩбагьы.

– Ҳаб дышьхыҵит ди, деибга-дызҩыда, – лҳәан, Кама ашә ааимԥааны амаҵурҭа лхы нылалкит. Фелдышь азны-каз илҳәо лҿамшәо даауалуашеит. Уи лхаҵа, абар уажәшьҭа, инеиԥынкыланы, ҩажәаҟа шықәса ҵуан ашьха дцалоижьҭеи, аха знызаҵәыкгьы ас ирласны дылбаауаны лгәалашәомызт. «Иаҳазар акәхап», – лгәы инҭылҳәааит лара, аха нас, зыӡра даҿыз ажьҵаа аҵәы ишахаз иуны икнаҳаз абысҭа инахалҵан дындәылҵит. Данынаиҿаԥш, иаразнак «ԥшшәы ихаӡам» лҳәеит гәаныла.

– Ҳгәыҳҽанӡамкәа ҭубар-чан ааит, – лҳәан, Кама лаб лҽынеигәыдлыжьлан даалгәыдлыҳәҳәалеит. Иаразныказы

аарла ихы-иҿы ааччеит, иԥҳа лыхгьы инапы нықәишьит. Фелдышь, ус илаԥш налхигеит.

● 144 )	а и з га ●

– Аҽы аидара ақәаҳхып, – Арсана аҽахьы иҿынеихеит. «Инауԥыххылада иаразнак, зыбз ада фатә змоуша», –
Фелдышь лгәы ааибакын, амаҵурҭа дныҩналеит.

Арсана ашьхыҵраз ҩымчыбжьҟа шигыз, ҩаха инеиԥын кылан иԥхыӡқәа ҽеимызт. Аӡыхәашь деиԥхыӡуан. Иҩызцәа, ашьха алԥха шәымазааит ҳәа днарықәныҳәаны, ирахә на-рылицан, дышзахәоз ишьамх иҽарганы агаҟа иҿааихеит. Ақыҭа данаалала, раԥхьаҵәҟьа инеиԥылаз ргәыла Баҭа иеи ҳәеит, иԥҳа хаҵа дышцаз.

«Амаҳә дудысныҳәалоит, Арсана, уи уԥҳа ԥыҭк длеи ҳабгәышьоуп, аха егьамаӡам, қалақь хыцәқәала диааӡашт!»

«Ишԥа уара, дарбан маҳәу исыдуныҳәало?!» «Ани, ҵыԥх Рушьни иҭаз, аԥсыӡкҩы».
« Ҳаи, рацәа сыбӷа ԥылҵәеит, ани сара сықәла, насгьы, уи ҳара дабаҳаикану, дад гәышьахеит».

– Кама, ана ашәыршақәа ҭоуп, бхәы аазгеит, – иҳәан, Арса-на инапы ааҵәахьы инаирххеит. Ԥаса, уажәеиԥш ашьхантәи данылбаауаз, шәхәы аазгеит ҳәа акәын ишиҳәоз, ашҭа да нааҭалалак, алаҳабӷьеиԥш, иҟәаз-ҟәазӡа иҟаз ашәыршақәа ашашәа иахаҵаны ирыԥхны иԥҳацәа аҩыџьагь хәба-хәба, ма жәаба-жәаба цыра риҭон. Даргьы гәырӷьаҵәа, баба ҳхәы ааигеит, ҳәа абарбанџьиеиԥш, иҩны ран илыкәшон.
Кама днеины ашәыршақәа зҭаз ааҵәа ахы анаалырт, хәба-хәба цыра хазы-хазы иҿаҳәаны, ишырзааигалац еиԥш ашашәақәа рыҵданы иҭан.

Ари Асида лхәы, ари сара схәы, – лҳәан, аҩбагьы ааҭыл хын, аишәа аҵыхәаҿы инықәылҵеит.

«Баб дҳалабҵара быҟоуп, – лҳәеит гәаныла Фелдышь, – баамыццакыр, лыӡбахә иара имҳәарызи, быԥсы аҵәы иахо-уп акәымзар».

– Аҭубаргьы еиҟараны иаҳшароуп. Еиҟараны акәым, уажәшьҭа аиҳара Асида лахь ишьҭлатәуп. Ҳара амаҳә ихәгьы ҳацклаԥшлароуп...

– Унан, бхәы аҵәы ахьыршьааит, – лҳәеит лан, уи зынӡа дылшәирц шылҭахымызгьы (лхаҵа ларгьы лыбз аҵоуп ҳәа агәаанагара иоур ҳәа дшәон, ус лымҳәар)...
● Анатоли Лагәлаа  )	145 ●


Арсана убригь ақәҿимҭит.

Арсана уажә дааигәалашәеит имаҳә–аԥсыӡкҩы. Уи знык ауп наԥшыхақә данибахьаз, иара уигь ҵыԥх. Аџьмақәа иман дышнеиуаз, днаԥшызар, нырцә аҳаԥаҿы, ашәыб иархәаз амахә еиԥш иҽырхәаны аӡәы аӡы дӡааԥшыло дгылоуп. Ашьҭахь, иџьмақәа бардк рызԥиҟан, уа илаҵан дхынҳәырц данаауазгьы дышгылац дгылан. «Дадырсма ҟадыџь, – иҳәеит гәаныла Арсана дааџьашьаны, – уи сҳәеит ҳәа, аӡы иӡааԥшылашьа злаҟоу ала, аԥсыӡқәа еилыԥшааны икуа-зар ҟалап, аԥашә-ԥсыӡқәеи акалмаҳақәеи иаҳа бзиа имбо дыҟам!..»

Абриак заҵәык ауп уи ахаҵа изы усҟан игәы иаанагаз Арсана. Нас, сабшала, даҽа ҩынтә раҟарагьы дааит рҳәеит, аха иара димбеит.

– Саб, – лҳәеит Кама, лаб иаҳагьы дааигәаны дааидтәалан,

– Асида данцоз, ҳаб ашьхантә данылбаалак, сҭыӡшәа шиабҳәалак дыҵҟьозар акәхап, аха дышны данааиқәтәалак, абраҵәҟьа дсызгәыдкыл ҳәа салҳәеит, – лҳәан, лаб иӡамҩа раԥхьа лнацәа нақәылкит, нас «аҵәах» аахлыргеит.
«Бара анышәахә, ацгәеиԥш бышԥеиҽхьныԥало, иахьа дҳалабымҵар буам» лҳәеит гәаныла лан, аишәа аханы дахь тәаз дааицрашәаны.

– Еҳ, – иҳәеит Арсана даақәыԥсычҳан, – уи сжьа-хәыҷы, мыцхәгьы дҟәышын, зегь еиллырҷҷон, аха абра маҷк исыҵалкит. Лаб иқәла... Аха убригь дазымхәыцкәа дыҟам лара лтәала, – Арсана мчыла акыршифоз еиԥш, мчылагьы дааччеит. Аха уи иччаԥшь макьана иара итәӡамызт.

– Аиеи гәышьа, – «дҳааӡеит, дҳахьчеит» ҳәагьы на цылҵар лҭахын Фелдышь, аха ус «бхы быхьчааит» ҳәа акы налҿаижьыр ҳәа дшәан, уи ажәа наҟ ибжьалыжьит, – уажәшьҭа лара лхы иавылбааит. – Фелдышь уаҳа дацралар лҭахымызт, уа лҽаанылкылеит. Избанзар, лхаҵа еиҳа-еи ҳа иԥҳа лтәы ихыԥсаауан, уи усҵәҟьагь илаигӡоит ҳәагьы дыҟамызт.

Акрыфан ианааилга, Арсана ԥыҭраамҭакгьы игәы ихьу-хьууа акы ыҵан. Уи идыруан иԥҳа хаҵа дышцахьаз, ааи
● 146 )	а и з га ●

гәа дшыҟамыз, аха зегь акоуп, уажәы-уажәы ашә ахь дыԥ шуан, уи ааимԥааны, дышзахәоз дыҩны дааины ихәда дна хьынԥашаларызшәа.

«Сжьа-хәыҷы, сжьа-хәыҷы, – иҳәарын иаргьы ҿыц дибазшәа дыгәхьааго, нас дыхәмаруа, иӡаала дшәо иҿы неихарын, – шьхацанижьҭеи, ӡаки х-нацәхырҟәраки ибыз ҳаит», – иҳәарын.
«Дгәылҩрит» – лҳәозар акәхарын Фелдышьгьы.

...Арсана ашҭа днықәсын, ахкаара шыҟаз иҿынеихеит. Ма-кьана аӡиасгьы аԥсы ҭан, наҟ ашьхақәа рахь, асыԥса ӡыҭуазар акәхарын. Уи кыраамҭа илымҳа кыдҵан дазыӡырҩуан аӡы абжьы. Иааҟәымҵӡакәагьы ак аҳәара иаҿызшәа игәы инаҭон, арахь иара иаҳәоз абызшәа изеилкааӡомызт. Убри аамҭазы, ибла даахгылеит имаҳә (раԥхьатәи, сыблахшәала!), ҵыԥх, ԥеруал мзазы аҵаа ишьҭаҷҷо рыхкаара аладахьы, аӡӷӷараҿы, аҵәҩанеиԥш дымҵысӡо, дахьӡаагылаз. «Уара умсит, аԥсыӡ ушацәнымхоз», – иҳәан Арсана, даагьежьын, амаҵурҭахь ашаца-шацаҳәа иҿынеихеит.


И З Д Ы Р УА Д А

Махаз уи ауха ацәа даналҵ, дшы барџьеиуаз, дшыҳәаҵәы-ҳәаҵәыуаз, ҵхагәанынӡа уаҳа лацәааихьшь изыҟамҵеит. Ариабжьа-

рак, имацара аҩны дыҩнахеижьҭеи ак ҟаиҵар – акы нхон, алу еиԥш агьежьра дшаҿыз, уаҳа назлоу иԥсра убааит ҳәа дкара-уараха ацәарҭа ихы нықәиҵон. Илацәа шааихьишь-лак, иаразнак ацәа дагон, аха аҵх ага дуӡӡа, уахык жәантә дааԥшуан, гәҭыхас имаз усҟан акәын ианизцәырҵуаз. Иԥшәмаԥҳәыс лаб игәқәа ҽеим ҳәа лаҳан, иԥсы сзахьӡозар, уи уажәшьҭа ирҽеиуа акгьы ыҟам, аха ԥыҭрак сааидтәалар сҭахуп лҳәан, илбоз аҳаса-маса аашьҭылхын, дышзахәоз лыҩныҟа дцагәышьеит. Рԥа заҵәы, рыҵәҩан шьапы Арда-шьыл, ахышә асаркьа иааҟәымҵӡакәа иадхо ашьхыц еиԥш, уахьгьы дыҟамкәа, арахьгьы дыҟамкәа ақалақь даларшәуп.
● Анатоли Лагәлаа  )	147 ●


Махаз, уи ихшыҩ акыр ԥнаҟозар, днартәаны шаҟантә ди ҳәахьоузеи, ухынҳәы арахь, «узыԥсу» рахь, уара ақыҭа, уаб иҩны иаҳа уаҭахуп, ухы злаумырӡша, изланыҟәугаша иуқәнагоу ҵарак уҵазар, убригь ужәлар идырхәа ҳәа. Аха иарак, зынӡа акы иирҳарц ихгьы-игәгьы иҭам, дызлашәаз аӡыблара иҽеиҭеит. Махаз, иаҳҳәап, хшарала анцәа ишиҳәара дыҟазҭгьы, убригь зынӡа мап ауацәикхуаз, аӡә уа дынхарын, аӡә – даҽаџьара, егьигь – даҽа қалақьк аҿы. Аха Ардашьыл дызлабиԥазаҵәыу ала, даргьы даармыцхраалар ԥсыхәа рымам, рыԥсы ҭанаҵы, нас ианԥслак, уажә дшыҟоу еиԥш, иахьа избаз сфеит, изгеит ҳәа ддәықәлар, мышкгьы дызнеиуам, лажәхырԥа изыруеит. Издыруада, наҟ-наҟ сара ақыҭа сахәагәышьом ҳәа игәы иаанагозар, усҟан аҽакуп, мчыла ашаха ихарҵаргьы уаҩы дизаанкылом. Аха иҟанаҵы, рыԥсы ҭанаҵы, иара изхмыртәалозаргьы, ианамуӡах, ус иа-сышьыжьы илакҭа анҭаԥшра дара рзы акыр иаԥсоуп. Ааи, ааи, иуы рҭахым, иҳәа рҭахым, илакҭа анҭаԥшра мацара.

«Уаҳа ҳназдыԥшыло ҳәа уаҩ дҳамагәышьам, уараӡәк уоуп. Иагьа хара уҳацәцаргьы, зегь акоуп, ҳара ҳҿы уаана-гоит... Ҳаргьы иасымша ҳаԥсы ҭаны ҳумоу џьушьо, уара уоуп ҽааны акәу, цахә акәу мышкызны рыххатәыс ҳзауа. Шьҭа ҳа ҳтәы усгьы идыруп, аха убасҟангьы сасҵас умгы-лар ами, ҳаи, ари аубиџьыр иҵәҩаншьап нымхаӡазаап ҳәа анузырҳәа, усҟан ҳаргьы хыла адамра ҳаурсит ауп...».

Махаз аламалагьы игәы каижьуамызт, ҽаӡәгьы дцәажәар, ҳаи, абри еиԥш шԥоуҳәо, анцәа думырҵәыуан зынӡа, хар умамкәа уаныҟоугьы ухы удыруазароуп иҳәон, аха имаца-ра ихы даназынхалак, зынӡа даҽакын иамхаҳәоз. Адәахьы, мамзар џьара акы инирԥшрын, уахь хьаа-баа имаӡамшәа, икәытгьы хьшьык иамгацшәа, амшагеиԥш деихыкка, иа сымша ихы-игәы алаҟазшәа дирбон ауаа. Нас ишԥа, дасу ихьаа иагьа иӷәӷәазаргьы иара иҵәахыроуп, ицәа иҭаиг ӡароуп, аҽаӡәы рыххатәыс, алацәажәатәыс ишԥаииҭо. Уара иучҳаша, узҵагылаша, умч зықәхо ҳәагьы акы ыҟоуп, сызго сагааит ҳәа угәы нкажьны зынӡа ушьапы ааиҵухыр акыр иаԥсоума?
● 148 )	а и з га ●

Ус акәын дышхәыцуаз Махаз, убри азыҳәан даараӡак иа-нилыжжуазгьы, џьара акы шьҭихуан, ак шьҭеиҵон, игәырҩа злахиҽшаз ак иԥшаауан. Амала, уахынла акәын зны-зынла зегьы анидыӷәӷәалоз, ихы имч анақәымхоз, даназымиааиу-аз, усҟан игәырҩақәа зегьы ашьхымӡаҭра унацәхасыр ашь-хьыц шҭыппуеиԥш, илеихапапаны ихәлымшәа ҵыркаауан. Нас ишԥа, ауаҩы даагылазар дызқәыхандеиуа адгьыл, ицәеи ибаҩи здыӡлахьоу қьаԥҭеитәыр, илашьҭа-ҳәашьҭеитәыр иҭахума? Уи аҩыза ҳаӷоу илахь иануп. Иԥсы ҭанаҵы, иҷ кәынзаҵә иаб џьара насыԥ лашак, разҟык днахьирԥшыр ԥсаҭамзи, аха иааг...

«Уара шьҭа ухәыҷума? Уара сануқәлаз сара анышә сфон. Ус ҟыбаҩ дук Анцәа иулаимҵазаргьы, аус злоу, уаб инхара-инҵыра, ирахә-ишәахә аиқәырхара, ашьаҭа амырӡра, ар ӷьацара ами. Ҳара ҳабацәа, ҳабдуцәа рыхьӡ, рыхьымӡӷ, рџьынџь, ус дагәҭасны аӡәгьы дымцаӡацт, амаҵ улатәуп. Насгьы, уара уеиԥш иабиԥазаҵәыу даҽаӡәы диеиԥшымкәа, ирласны ихы дазхәцны, дҭышәынтәалар ихәҭоуп. Ааи, ааи, абиԥазаҵә иҽыхәжәаны зегь дрыхьӡозар ауп, уарҭ инасыԥгьы. Дыҷкәыннаҵы, ашьабысҭа ашьамхы аиуа иланаҵы...»

Махаз хшарала дахьеиҵыҵым, дахьмаџьаноу данқәыԥ шыз аахысгьы игәнигоит, аха ишԥеиурыз, анцәа уаҳа уаҩ даниаҭәеимшьа, иара убри аӡәгьы дахьҵеихаз кыр иаԥсоуп иҳәан, ихаԥыц аҿҿа шаргоз игәы еиқәиҳәалеит. Уи есымша аӡмыжь еиԥш иҭынчыз иԥҳәысгьы маӡала илгәырҩон, ихьа-алгон, иагьараангьы аҵх агәазы лылабжыш хаҟәҟәала иаа-хьан, аха иҟарҵозыз, ауаҩы дызнымаало егьыҟам, нас рҽа дыршьцылеит. Убарҭ имиз зегьы ирыдаҳҵаша ҳаҷкәын заҵә идаҳҵап, убарҭ имиз зегьы ирфашаз ҳаҷкәын заҵәы иҿаҳҵап рҳәо мацара, аҵысхш инаркны зегьы иҩуа ирышьҭоуп уажәгьы. Иаргьы ииҭахыз зегьы мариала инапы ахьынаӡоз иоуа даналага, џьабаа дук анимба, сани саби ирылшонаҵы рыҷкәынзаҵәы қалақь хыцәқәала сышԥармааӡо ҳәа, аин-ститут дшалгаз, аргылараҿ прорабс аусура дналаган, ҩбаҟа уаҭах анырцәига, уа иҽааникылеит. Урҭ ауаҭахқәагьы зшо, ахәажәҵәы исзақәшәаны исырҭаз џьышәшьо, уажәы амала
● Анатоли Лагәлаа  )	149 ●


ҳәа аӡәгьы акгьы узыҟаиҵаӡом, ԥара ԥыҭк рыхәлажьтәуп аниҳәа, иара наӡаӡа уа даанаҳкыларым, аха, наҟ-наҟ анцәа абзиара ҳзыҟаҵа, ҳмаҭацәа ма ирыхәап, қалақьк ршьапы аладыркып рҳәан, ианқәыԥшқәаз аахыс иааидыркылахьаз акгьы аанмыжькәа, аӷәыцәмаҟьа рҽаақәыртәаны иуадақәа изҿырхит. Аха иара, знык ақалақь аҿы дназдыԥшылоз акы аниоу, иқыҭа – данхәыҷыз дызҭалан иҽикәабоз акәараҷҷақәа реиԥш «ицәхәыҷхеит», иаҭәеимшьо далагеит.
«Аӡын ашәарыцаразы ибзиоуп, уаҳа акгьы иаԥсам, аха»,

– иҳәон иара зны-зынла, иҩызцәа ицны ақалақь аҟын тәи данаауаз, рҳабла инапы нақәкны, лашәарыцан идир дыруазшәа. Усҟан, Махаз иҷкәын аҟаҵәыҳәа игәы аҳәызба налаиҵазшәа ихьуан, аха исасцәа штәаз иԥа иабжьара дза-лагомызт, «ҳаи, анаассыни, узлиааз уҳаблазы ушԥацәажәо»
– ихаԥыц еихарыӷәӷәаны ичҳауан.

Арбаӷьқәа уажәшьҭа хынтә раҟара ҿырҭхьан, аха аша ра акрагын макьана, «шәара аҵх ахьтәы ҵәҵәақәа, иҳашә ҳәеишь, иҳазшама еиҭах!» иҳәон гәаныла урҭ рыбжьы шааиаҳалак Махаз. Уи уаҳа дызмыцәошәа аниба, ицәарҭа днықәтәан, аҭаҭын амца наиркын ахара дналагеит. «Ауаҩ гәыӷрак ада анимам, аха убри акгьы ишиҭаху ианыҟам ла... Ҳаԥсы шҭоу, ҳала шааԥшуа, уаҳа акгьы ҳаимыхәа ргьы, гарак изаҳмырҵысуази, ихәыҷқәа ршьапы иқәыргы лан иаҳамҭарызи, ҳаицәызгодаз. Настәи ҳаԥсра ԥсразма, ҳқәаџ-қәаџуа џьанаҭ шьапыла ҳамцози. Анцәа уҟазар, уаҳа ҽаказы суҳәом, убриак ҳаҭәашьагәышьа, убра ҳаиҵоум ҟьан, ҳхи-ҳахшареи рааӡаха ҳаҭ, уаҳа акы саҳәом. Уан, уара уахь дыԥхашьаны акгьы лызҳәом, сара слымҳа ҵлыр хаахьеит, са сакәушәа ԥҳәыс даазгараны иҟоу. «Издыруа-да, сызкәыхшаша џьаракыр ихы кыдзар, џьара цәажәарак имамкәа дҟаларымашь?! Афырџьан еиԥш, дыԥшӡаӡа, аӡәы лымаҵурҭа, лааӡарҭа, Анцәа уҟазар, исыҭ...»

«Бара лымаҵ буама, лара данҭацаха, лара ҳамаҵ луазар, бзабаак ҳлырбозар ҳәа аупеи!»

«Сҭацазаҵәыу, сара исылшоны, сшьапқәа снаргонаҵы, ҟьаҵәыра. дыласыргылартә иауазеи? Уи Анцәа исҟәырхыуп,
● 150 )	а и з га ●

исҟәыблаауп. Дықәыргыланы дныҟәсымгои, агәыла ҳәса қәагьы шлыҵашьыцуа инсырҵәап. Закәызеи, жәаҩык сы моушәа, аӡәызаҵәык заԥхьа ԥсра соуша, лыцәгьа-мыцәгьа сымцо. Ах, ус мышшарак сирбондаз иаҳхылаԥшхәу».

Махаз иҷкәын ус кыраамҭа дышизхәцуаз ихы анны қәиҵа, дкараханы дыҟамзи, дынҭаҳәахаа ацәа даманы ицеит. Иасымша ашара иацгылоз ахаҵа иааикәыршан дызҭатәоу идгьыл зегьы ацәаӷуара макьана мызкаҟара шагугьы, аҭаца бзиа лыҩныргәеиԥш, ухәы нықәҵаны иу фартә ицқьа-шәқьаӡа иҟаиҵахьан. Иаандақәагьы, агәыла кәытқәаҵәҟьагьы зырцәыҵымсуа илҭакы-ҩҭакны ихка-ан. Ицәқәа уӷәк хианы игылан, даҽа хацлакык аҭаца да-наарго ҳәа иасышьжьымҭан хԥа-хԥа лапҟьа аџьықәреи ҿырпны ахрыӷи аџьыкхыши алаԥсаны иеиҭон, иаргьы из-шаз исасхан, улаԥш узадымго, абӷа акәтаӷь ықәбылгьартә ишшаԥасалаха игылан. Акәацжәырҭа, абысҭаурҭа, ашьаԥар гыларҭа, зегьы гәаныла шәынтә ишәахьеит, изахьеит Ма-хаз. Уимоу, дара аҭацаагацәаҵәҟьагьы, зыбжьы бзиоу, аҭа цаагарашәа акаҩҳәа иааҭзырҟьаша, акәашараҿгьы уаҩ дыз мыхәо, изырмацәысуа арԥарцәа, еиҳабысгьы – иҟәышу, иа наҭаххагьы аамысҭашәала ицәажәо, зегьы гәаныла иалих-хьеит Махаз. Иабџьаргьы, ржәытә маҵурҭа ауаџьаҟ ашьҭахь ҟанҭаруазк азна апатронақәа адкнаҳалоуп, аҭацаагацәа рыҩны аԥхьа ахәы ишаахшәалак, аҷкәынцәа аҟәҟәаҳәа ахыс ра ҭарҵарц. Зегьы ираҳааит Махаз иҷкәын заҵәы ԥҳәыс дша-аигаз, агәырӷьара ду шимоу. Аҩцараҿгьы, жәаҩа-жәаҩа зкуа аҳаԥшьақәа ирҭаҭәаны, аа-шықәса зхыҵуа ацха иаҩызоу аҩыцқьа изыҵоуп, аҵәца ишынҭоуҭәалак, ақалмышь еиԥш иашәуеит. Нас ишԥа, зегьрыла дыхиан Махаз, издыруада, игәиҽанӡамкәа акы дналаҳар аҵкыс.

Махаз есуаха убри дшазхәыцуаз дыцәон, есуахагьы иҷ кәын ичара далан. Есымшагьы ҭацас ԥхыӡла иибоз аӡә лакәын, лҭацамаҭәа лышәҵаны, лыхцәеиқәаҵәа лыгәчама инықәсуа, лыблақәа аҳардан жьыргәыц еиԥш еикәаԥхо, лӡамҩақәа ҟаԥшьуаркалеиуа иҭыҵәраауа, абри-абри лоуп ҳәа лыхьӡ лыжәла шизымдыруазгьы, автобусаҿ, ма амҩан
● Анатоли Лагәлаа  )	151 ●


џьара дааиԥылар, шәҩык дрылазаргьы дрыликаауашәа игәы инаҭон. Избанзар, ԥхыӡлагьы убриаҟара илаԥш лышьцы лахьан, уимоу, иацуха агәылацәа иааизеинырҟьан, мчыла ддыркәашеит. Дшьацәхыртәит Махаз, уи ус ааигәа чарак аҿы дгәырӷьо-дыччо дызбахьадаз, ажәҩан дзаламлеит, уаҳа егьигымхеит,

«Аԥарԥита! – лхәеит ивара ачараҿ иеизаз ауаарацәа дры-лагыланы анапеинҟьара дахьаҿыз иԥҳәыс Фелдышь. – Уара жәымҭа шкәакәа, уагьшьацәхартәуеит, нас ишԥа, ари иеиҳау агәырӷьара ҳбап ҳәа уҟоума уеизгьы...»

«Ҳаи, ҳаи, саҳкәажә, баргьы мариала бсоуз џьыбымшьааит, абас кәашарала быхшыҩ бахысԥааит акәымзар!»
«Афы уцрымҟьо уарамыжда! – лҳәеит Феилдышь даач чашәа, аха нас џьара акала игәы ҟалҵар лҭаххеит лхаҵа, – ус уҟамызҭгьы, иузхьаԥшуадаз!»

Махаз ԥхыӡла даара иқәра иаҭәоумшьартә убас ишьам хқәа иҵԥраауан, убас дкәашон, дааҟәымҵӡакәа, хҩык аӡӷаб цәа ирааԥсеит. «Бабараа, шәара саншәықәлаз, аҵәца азна аӡы схы иқәыргыланы, кәармак камҭәаӡакәа акәын аӡӷаб цәа сьшҭрыцкәашоз».

Даргьы акыр-кырҳәа иааибарччон, иагьеибархәыҭ-хәыҭ уан ргәы иахәаз акы шраҳаз мҩашьо.
«Ус ауп ишадыруа, – иҳәон гәаныла иара дахьыкәашоз,

– ҳара абыргцәа ҳгәы мацара акәу џьышәшьоит иҳаԥысуа, зны-зынла ҳшьамхгьы ҳаԥысуеит. Ааи, ааи, убас шьам-хык ҳәа ҳарҵысуеит, ашьабысҭа ҳашьҭоуҵар, ашәи-ҭышәи инамышьҭӡакәа ҳахьӡаны иаанаҳкылоит. Убас ауп, ҳгәырӷьа цәар, ҳара ҳацлабрагьы гәаӷьуацәоуп».

Махаз ацәа данаалҵ, ашара адәы инықәлахьан. Ииа шаҵәҟьан, иҷкәын ичара далагылазшәа дааԥсаны, уаҳа наиламкәа акәын дшыҟаз. Аха игәы убас игәырӷьон, дгы-лан иҽанааилеиҳәа, иҭыԥан ицәцар ҳәа дшәон, ашьҭахьгьы кыраамҭа иикуа-иишьҭуа акгьы дақәымшәо дықәын. Нас аҳәарҭраҿы днеины аҳәыс аауижьын ан ианнаҵеиҵа, ихы-игәы аҭыԥ аҿы иааит, ахылҩа-ԥсылҩа еиԥш иааихылҵит иаха дызлаз зегьы. Ашьхақәа рахь данынааԥш, макьана
● 152 )	а и з га ●

иҟәашӡа рыхҭырԥа шкәакәа рхаршәын, иахагьы ақәа ԥыҭк ауит, иарԥсаҳәазар акәхап, ариабжьарак адгьылқәа шабаны иҟан. Уажәшьҭа ихкаарақәагьы ԥжәаны икажьзар акәын, уашьҭан аҩынтәцәаӷәараан анышәгьы еилалаӡом, еиҳа иҿыпуеит.

«Ҳара иаҳҳәо анцәа иҳациҳәозар, издыруада ҽааны ма акы шԥаимгәаӷьри ҷкәын ҟадыџь» иҳәан, ижәи-иҳәари ааилырганы, хьурӡык ныкнеиҳарц амаҵурҭахь иҿынеихеит Махаз.


АС АС Д А Х Ь

– Иааиуеит, – лҳәеит, Асҭанда алашьцара дагәылԥшуа, наҟ харантәи аҵх иалыхәхәа ак аара иахьаҿыз лылаԥш нақәшәазшәа. Нас илхаршәыз лыласатә касыԥшӡа налхыл-хын, уахатәи аҵх ссири аԥсабареи лыхәаԥшра рҭахызар (урҭ моу ҽаӡәгьы!) уажәшьҭа мап шырцәылымкуаз агәра длыргеит. Амала, маӡала, уаҩы имырбакәа, ԥсы зхоу зегьы ирцәыҵәахны...

– Ас-ԥалақәа аманы ауп ишаауа, ас-ԥалақәа. Уи напы-да џьаргьы. имҩахыҵӡом. Ма ахьҭа, мамзаргьы асыԥшӡа ацзароуп... Ас-ԥалақәа, – лҳәан, Асҭанда раԥхьа ажәҩан днаҵаԥшит, нас Адгәыр днаиҿаԥшны ҿаалҭит, – урҭ аҳәыҳә шкәакәақәа уажәааны, рыҭра ду ааныжьны, адгьыл ахь ил-баауеит. Уаазхәыцыр, рыԥсы ахьынӡаҭоу ажәҩан аҟынтәи адгьыл аҿы илбаанӡа ауп.

«Саргьы бара бымца сабылуанаҵ ауп, – иҳәеит, гәаныла Адгәыр, – ус анакәха, лахьынҵала ҳаиԥшуп ас-ԥалақәеи са-реи, амҩа ҳақәнаҵы абзиабара ҳаланаҵы ауп ҳаԥсҭазаара аныҟоу. Нас... нас амахә иақәу ашәыб атәы зҳәахьада, алакә иаҩызоуп, иахьҿахҵәо уздырӡом».

Ус, аҳабла аҵыхәахь, анапеинҟьабжьқәа реиԥш еиқәырц цакны игеит ахысбжьқәа. Аха уи аӡәгьы дацәымшәаӡеит, игәы ҭнамырӡыӡааит, изаҳауаз зегьы рлакҭа арлашауан, рқьышәқәа аччаԥшь нықәнарххуан.
Анатоли Лагәлаа  ) 153 ●

– Бзиала уаабеит, Ашықәс ҿыц! – лҳәан, Асҭанда убра асы шкәакәеиԥш ицқьаз лыччаԥшь ала иаархаан дааччеит.

– Угәхьааган ҳаҟан, – лҳәеит, дгәырӷьаҵәа аҳауа далаԥшуа, кыраамҭа игәхьаалгоз, уажә џьарантәи дхынҳәны данааи, даацәажәозшәа.

– Ҳасас бзиа, ҳасас ду – Адгәыргьы уи «иааиз» димеи гәырӷьар ҟалозма, – уара иахьуаҭәоу, иахьуҭаху атәара-ача ра уақәиҭуп.

– Зегь рыгәҭаны, – лҳәеит Асҭанда, лыбла маахырқәа рыла Адгәыр дихәаԥшуа. – Раԥхьатәи аныхәаҿагьы анасыԥ азы иҳәааит.

– Иҳәааит! – Адгәыр инапқәа лаҳәны амца иахеикуазшәа, ԥшьаала Асҭанда лахь инаирххеит. Нас уи лыблақәа днар хыԥшыланы, – амала иҭыркәкәаны ижәтәуп, – иҳәеит.

– Нас ишԥа, имжәыргьы иааидаҳцалап, ҳара ҳаԥшәы мацәоуп. Уи данаауаз геи-шьхеи акыр дырхысит, аха иды-рааит аԥшәма иажәа ус аламала дышзахымԥо. Мамзаргьы, аԥшәма иламыс...

– Бара ибҭаху мап ацәызкуада сымш, убриаҟара быԥш ӡоуп, аӡиасҵәҟьагьы ухынҳәны удәықәла бҳәар иааҵәины аҩада идәықәлоит! Ҽак акәым, быԥшӡара еилаҳан...

– Сара аӡәгьы дсырхынҳәӡом, зегь рымҩа иқәыз, амала уараӡәк.... аԥхыӡ аҟны еиԥш, лабҿабагьы, схазы сыԥсазы усҭахуп...

– Асҭанда, саргьы убасҵәҟьа ауп, аӡын асы шаҭаху еиԥш, аӡыхь, аҳауа аԥсабара ишаҭаху еиԥш...

– С-су! – лҳәеит, Асҭанда рыҩны ианаавала, ахьҭа иар ҟаԥшьыз лқьышәқәа лнацәа нарыдылкылан. – Уаха Ашықәс ҿыц сас дахьха иаҳҭоуп, ус анакәха, даҽа сасыкгьы аҩныҟа днасыԥхьар, саб акы ицәа иалашәоит... Угәы иалымсын...

Илеиуан асы, аласа хахабжьеиԥш ашьҭыбжь аарла иуа ҳауа, ихааӡа, иԥшӡаӡа. Илеиуан ажәҩан аҟынтәи, ари аду неи аҿы агәырҩақәа зегьы рышьҭақәа еиманаԥсарц иаашь ҭызшәа, зехьынџьара анасыԥ аԥшшәы ала ишкәакәаӡа их наҩахьан. Зны-зынла харантәи иааҩуаз ашәаҳәабжьқәеи

● 154 )	а и з га ●

ахысыбжьқәеи ракәын, ашәыб зызнымкылоз махәык «агәы нқьбжьы» уаҳауамызт, аҵлақәа зегьы рынасыԥ шьҭырхыртә иҟан...


С а б

Уахык зны сани сареи аԥшаӡа ӡны, ака-кани иареи еидкылан ифо ахәышҭаара ҳшыҽҳәатәаз, саб дааҩналеит. Уаҳа наилымшо дашьын. Сан

ишызбоз лылабжыш нхыддылеит. Саргьы ҿыц изӡыз аԥш аҵыхәахь цырақәак нханы иаман, аха рацәак иахьӡымыз азы исфару, исымфару ҳәа сшахәаԥшуаз, уажә избаз џьашьаны саныҩагыла, инасымпыҵшәеит. Сшьамхы ианԥсалаз ака-кан цырақәагьы ахьхьахәа ахәышҭаара иныҽҳәаԥсеит. Сан лхы лнапқәа инарнылҵан, иаҳагьы инеимаҭәаны аҵәыуара далагеит. Саб усгьы ибжьы ихацаланы аӷьра бзиа ибон ас еиԥш данашьлоз. Саргьы сындәылҵын, ди дахьышьҭаз амаҵурҭа сныҩнаххит. Уи дкаххаа дахьыцәаз лкаруаҭ аԥхьа снышьамхнышлан, лҿахәыҭхәыҭра сналагеит ацәа далхуа.
– Нану! Исҳәо баҳауоу, нану?
– Изакәи, нан? – ацәа лҽаалылгеит нану.

– Нану, папа дашьны дааит, ишьапы дзықәгылаӡом.

– Дашьны уҳәоу? Иӷәӷәаны дашьыҵәҟьоума, нан?

– Ааи, нану, дашьуп, дашьы. Мамагьы дҵәыуеит.

– Унан, сара рыцҳа, сара шәикәагә. Са сакәымзи иԥ сышаз, сара уахьгьы ирцәымыӷхаз. Шәаҳәшьа лышьҭахь излеигәаӷьи, рыцҳа. Шәаҳәшьа маалықь хәыҷы. Сыҵкы насыркишь, нан, сыҵкы исышәхбаалаша. – Аҿаԥара ҳаны наҩнала, саб акрушка хырхәхәо имҵагылоуп. Сан иаҳагьы лхы лкалҭ илагәаны аҵәыуара даҿуп. Саб изнапык ала ивараҿ итәаз ацгәы аашьҭыхны ианиршә, ишнеиуаз сан лыбӷа аҽаларԥсны аҽааннакылеит. Нас ди ллаба рхха даныназыҭрыс, ишәаны ацәардаӷәы аҵаҟа иныҵалт. Аха сан аҵәыуара даҟәыҵуамызт. Саб акрушка аашьҭихын, дҩагылан нану лыжәҩа инапы нықәҵаны лныҳәара далагеит. Са сахь-
● Анатоли Лагәлаа  )	155 ●


гылаз, нану уажәы-уашьҭан саб оума иқәылҳәацәоит ҳәа сыԥшын. Аха лара изакәызаалак жәа саҟалак лҿыҵшәомызт. Нас саб икрушка ыжәны данаалга, сыбныҳәароуп иҳәан, нану азна хыхәхәо иналызҭеиҭәеит. Нанугьы уи иҟазшьақәа уажәы илбазма, акрушка дахныҳәеит, аха маҷк ауп иахыл жәааз. Нас саб инапқәа ааужьны, ԥшьаала, астол инықә лыргылеит. Аха сара издыруан уи акрушка лжәит ҳәа дшамшьуаз. Сан исалҳәахьан нану лԥынҵа апарпыл еиԥш иҟаԥшьӡа ианыҟалалак шакәыз данашьуаз. Аха папа лыд-цалара данаҟәымҵӡа, нану акрушка сара сахь даахеит: Бықагьы абжа ижәааит, ҳәа. Бықа ҳәа акәын сара схы здыруа саныҟала аахыс саб ишсеиҳәоз. Зны сан изласзеиҭалҳәаз ала, зтәыҩақәа дууз, зхәы хәымсысыз Нықа ҳәа џьмак ҳамазаарын саныхәыҷыз. Саргьы саацрымшәаӡакәа убри аџьма ахьцоз, аҵәҵәеиԥш скәалкәало сацзаарын. Ҿнак, нану ашықәс рацәа ахьылхыҵуаз азы анаука усзуҩцәақәак лыҿцәажәарц иаазаап. Урҭ ирыцыз ӡӷабк, абас ихәымсысӡа иҟаз аџьма лымбацзаарын, иџьашьаны дахәаԥшуа даналага, уи аҽынгьы саб аҩы ыжәны дыҟазаарын, ҳамҭас илиҭазаап данцоз.

Саргьы аԥхыӡ еиԥш исгәалашәоит, шьоукы ҳаџьма хәы мсыс рыманы, еицрыхухуа ҳашҭа иаҵәа иҭыҵны ишцоз. Ашьҭахь, сан изласалҳәаз ала, саргьы сахьҵәыуазаап уи аџьма хәымсыс, аха лара аурыс ӡӷаб илырхынҳәырц дана-лага, саб имузаап, асас уҩнаҭаҿы дзеилаҳаз иара итәуп ҳәа инаҿаиршәзаап. Убри аахыс акәзаап саб Бықа хәа ахьыӡ ҷыда саҳәара даналага. Нас ауп ҳҭаацәараҿы зегьы анашь-цыла уи ахьыӡ ҿыц.

…Сылацәа анаахыст, ашара адәы иқәлахьан. Сан, есым-ша еиԥш, дгылахьан зегь ҳаԥхьа, саб аҭуан даҵаԥшуа ус диан. Иҟалап уи уажәы хәыцра хаақәак дрылазҭгьы, аха сшааԥшуаз аниба, инапы ааигӡан, ԥшьаала схахәы ина-лишьит, нас аԥшқа иеиԥш сылахәмарра далагеит. Ԥыҭрак ашьҭахь, иаалырҟьаны ҿааиҭит:

– Ухчы зцәаакуи, Бықа?
● 156 )	а и з га ●

– Сҵәыуон, папа.

Нас уаҳа сылаҿымҭкәа инапы аасықәхны илахь ина ԥыреикит. Ԥыҭрак ус диан. Нас деиҭааҳәын, аҭӡамц ахь иҿы нарханы днықәиеит. Аҭӡамц иааҟәымҵӡакәа ашышкамсқәа халон, илбаауан ихалон. Сара издыруан, урҭ иблақәа дырааԥсар, иара сахь дшааҳәуаз. Ԥыҭрак ашьҭахь, дааҳәны, дысҿаԥшуа днықәиеит. Нас ацәажәара дналагеит маҷк иб-жьы ҵыс-ҵысуа.
– Бықа, уара уда иҵәыуодаз иаха?
–Сангьы дҵәыуон.
– Ди?
– Нану шәымҵәыуан, ҵасым, лҳәеит.
Саб аҭӡамц ахь днаҳәны деиҭақәиеит. Сара издыруан уи акы дшамырҭынчуаз, акы игәы ишыҵхоз. Аха санынаԥшлак, иҵыздыраар ҳәа дшәаны, иблақәа сырхирԥшылаӡомызт, аҭӡамц ахь днаҳәуан, нас ихысга нацәа ашышкамсқәа зла-цоз аҭӡамц инадикылеит, алада ицозгьы, аҩада ицозгьы инацәкьыс иннамкылаӡакәа, алаӷырӡқәа реиԥш, аҭӡамц иаҿеибаҳәа инеиуан. Сара издыруан алаӷырӡқәа аҩада ишымцоз, насгьы ашышкамсқәа реиԥш ишеиқәаҵәамыз, аха сан лӡамҩақәа џьара акала ирыдыскылар сҭахын саб инацәкьыс зықәкыз аҭӡамц шкәакәа. Ԥыҭрак ашьҭахь, мчык насыҵгәан, сцәарҭа снылԥан, сан лкаруаҭ снадыххылт. Ахы-за сҩахан, ахчы ааҵхны инасгәыдсырӷәӷәалт. Уи сан лхы-лҿы еиԥш иԥхаӡа иҟан. Нас сшьап ԥынҵақәа снарықәгылан, ашьшьыҳәа саб дахьышьҭаз снеихагылт.
– Папа!
– Иуҭахыи с-Бықа?
– Унапы ахыза ицәыҵырҳәҳәаны исырки.
– Аа, Бықа.
– Ари убоо ишыцәааку, ари мама лыхчоуп.
– Уаргьы иудырма, Бықа, уи шыцәаакыз? Саргьы изды-руан.
– Папа, уара излоудыри, дышҵәыуоз убаӡомызтеи?!
– Издыруан, Бықа, издыруан…

Ахчы наган сан лкаруаҭ иныласҵеит, саахынҳәын, снеи-ны снышьҭалеит. Ԥыҭрак саби ашышкамсқәеи сырзыԥшуа

● Анатоли Лагәлаа  )	157 ●


сиан. Нас саргьы сааҳәын аҭӡамц ахь сҿы нарханы снықәиеит. Схахьы ахышә хәыҷы аҟнытә шхырцәаӷьк ааҟәмҵӡакәа асар-кьа иадхон, иара атәала иаӷьуазар акәхарын. Сеиҭааҳәын, саб сиҿаԥшуа сынхықәтәалт. Аха дук мырҵыкәа, ацәарҭа снылԥеит. Нас, сшьапы хырҟьаҟьа ауада сындәылҵын, нану дахьышьҭаз амаҵурҭа сныҩнаххит. Лара усгьы ашара адәы иқәлаанӡагьы дгылон. Лхыза ааԥхьаршәҭны лыхчы лцәарҭа иаалԥааны сындәылҟьеит.
– Папа, папа!
– Аа, саԥхьа угылама, Бықа?

– Папа, еиҭа унапы ахыза ицәыҵырҳәҳәаны исырки.

– Аа, с-Бықа.

– Папа, ари, нану лыхчоуп.

– Ааи, ааи, Бықа, сара исыздырӡомызт нану лыхчгьы шыцәаакыз. Уара иудырит, уара иаҳа уҟәышуп, с-Бықа…

– Папа уара иухчнысҵоит ари?

– Ибзиоуп, Бықа, ибзиоуп, исыхчынҵа.

– Папа, мама лыхчы сара исыхчнысҵоит.

– Уара ишуҭаху, Бықа.

Сан лыхчы наган сыхчы инақәысҵеит, саргьы ацәарҭа сынцәыҵалан, сышьҭалеит. Аиашаз, иахатәи аҵх зегьы аҵкыс, уажәы иаҳа сраҳаҭны ацәа сҭанагалазшәагьы збе-ит. Ус акәын, сара усгьы знык сылацәа анааихьысшьлак, самхацәон. Аха зны-зынлагьы аԥхыӡ бааԥсқәа срыцәшәаны санмыцәалозгьы ыҟан. Сыцәаргьы ԥхыӡ бааԥсык сшалоу, аҵхыбжьон сцәырҳаны, сҵәыуо сааԥшуан. Сара ԥхыӡла зегь реиҳа сзыцәшәоз амаҭи, аҵарбели, ахьаԥарчи ракәын. Егьырҭ иҵегь сзыцәшәақәоз ыҟоуп, аха урҭ збар сҵәыуаӡомызт, баша сшәон акәымзар. Уажә сылацәа анынҭаа, саҳәшьа рыцҳа саԥхьа даацәырҵит. Кыраамҭа дцәажәон, дцәажәон, аха илҳәоз саҳаӡомызт. Нас аҵәыуара салагеит, илҳәоз ахьысмаҳауаз азыҳәан. Лара лахь иҵегь снаскьарц сҭахын, аха снаскьацыԥхьаӡа, лара шьҭахьҟа дцон. Нас, сышгәаҟуаз, еимаҭәаны аҵәыуара сшаҿыз, иаалырҟьаны лыбжьы слымҳа инҭасит.
● 158 )	а и з га ●

– Бықа...

– Сӡырҩуеит, саҳәшьа.

– Снышәынҭрахь уаацыԥхьаӡа аӡы каумҭәалан…

– Избан, саҳәшьа?

– Аӡы сцәымӷуп, сахәаҽуеит.

– Ибзиоуп, саҳәшьа, икасҭәаӡом.

– Бықа, ирлас-ырласны ани аҷкәын даало шәара шәахь?

– Даауеит, саҳәшьа.

– Снышәынҭрахь дааиуоу?

– Дыҟан, саҳәшьа, жәахагьы аҳәаса ҟәазқәа ықәиҵеит.

– Аҳәаса сцәымӷуп, Бықа.

– Избан, саҳәшьа?

– Аҳәаса зегь раԥхьа ишәҭуеит, зегь раԥхьа иԥсуеит, ииа-суеит.

– Атамақәагьы ықәиҵауеит, саҳәшьа.

– Бықа...

– Сӡырҩуеит, саҳәшьа.

Нас еиҭа ԥыҭрамҭак ацәажәара даҟәыҵит саҳәшьа. Са сахьгылаз сцәажәон, сҵәыуон, аҩны ҭаацәала зегь рыӡ бахәқәа сҳәон, лара лзыҳәан есымша ишҵәыуо, сашьа ар рантәи ашәҟәқәа шиҩуа, дшыԥсхьоу шизымдыруа, аԥсхәы рурц ргәы ишҭоу, аха лара иаасҳәоз акгьы ллырҳаӡомызт, ллымҳақәа кны дгылан. Нас еиҭа аҵәыуара салагеит, саҳә шьа дахьысзымӡырҩаз гәынганы. Лара, иаалырҟьаны аҟыр ҟырхәа дааччан, дыҩны лҿыналхеит. Сара слышьҭан, ла дцон, са слышьҭан, ус дахьца-дахьаа ҳәа ак сымбаӡакәа дысцәы ӡит. Нас, еиҭа еимаҭәаны аҵәыуара салагеит. Аҵәыуара са наҟәымҵӡа, ларгьы срыцҳалшьазар акәхап, аха лхаҭа дцәы рымҵӡеит, дызбаӡомызт, лыбжьы акәын иааҩуаз.
– Бықа, ани аҷкәын арахь дзысымбои?

– Сыздырам, саҳәшьа, сыздырам, арахь есымша дыҟоуп..

– Уахь дыҟазааит, Бықа, иԥсы ҭазааит, арахь анцәа иҟәырхуп.

– Иԥсы ҭоуп, саҳәшьа, аха уажәы аччара ицәымӷуп.

– Бықа, уаҳа иуеиҳәақәои?


–Ублақәа уаҳәшьа лыблақәа иреиԥшуп, иҳәоит.

Анатоли Лагәлаа  ) 159 ●

– Бықа, аҩны даннеиуа папа аҩы идимцалаӡои?

– Мамоу, саҳәшьа, папагьы ԥыхьеиԥш ижәӡом.
– Амц уҳәоит, Бықа.
– Мамоу, саҳәшьа, мамоу.
– Бықа, ҳан дрыцҳаушьоу?
– Дрыцҳасшьоит, саҳәшьа, дрыцҳасшьоит. Аха лара еиҳа срыцҳалшьоит.
– Шәрыцҳаибашьала, Бықа, шәрыцҳаибашьала, саргьы срыцҳашәшьала.
– Саҳәшьа, саҳәшьа, быԥсы ҭамлаӡои, саҳәшьа? Са-ҳәшьа, са-ҳә-шьа!..
Сцәырҳаны санаалҵ, саб дгылан дцахьан. Ацәарҭа сныл ԥан, ихыза снапы нцәыҵаҵан ихчы ааиԥхьысшьшьааит, аха ихчы цәаакӡамызт. Саб дҵәыуаӡомызт. Ашышкамсқәа аҭӡамц ихалон, илбаауан, ихалон. Аԥхьан саб инацәкьыс ахьақәикызгьы иаангылаӡомызт. Сан лӡамҩа алаӷырӡқәа реиԥш иаҿыҵкьаса ицон, ицон, аҭӡамц. Ашышкамсқәа...

алаӷырӡқәа... ашышкамсқәа...

***
Акласс ашә ааимԥааны санааҩнахх, аҟырҟырҳәа иааи-барччеит ахәыҷқәа. Арҵаҩгьы дыччеит, ԥыҭрак ашьҭахь саргьы самхаччеит. Аха сара раԥхьа аччара саҟәыҵит, нас арҵаҩы, егьырҭ кыраамҭа ишыччац иччон, изхыччоз сара шсакәыз рхашҭаанӡа. Нас, еиҭа ахәыҷқәа амхаччар ҳәа дшәаны, арҵаҩы ҿааиҭит:
– Уажәраанӡа уабаҟаз, Камыгә?

– Сыцәан.
Иаҳагьы икьатеи ԥҵәараха ирысит ахәыҷқәа. Аԥхьа итәаз ракәын иаҳа иззымычҳақәоз. Аӡәы заҵәык, абантик шкәакәа зхы иалаԥаз, дыччаӡомызт. Саргьы схы самхахыч-чар ҳәа сшәаны, уи аӡӷаб сылҿаԥшны сыҽныскылон. Нас арҵаҩы ҿааиҭит:
– Бзиоуп, аха уан узылмырҿыхеи?
– Срыцҳалшьеит.
Ахәыҷқәа еиҭа аччара иалагеит, саргьы сахьрылаԥшуаз сыччоз џьысшьеит, аха сылабжышқәа сӡамҩа иахьыкәкәаны
● 160 )	а и з га ●

сеимаа аԥынҵа ақәҭәара ианалага ауп, сышҵәыуоз анеи-лыскаа. Ашә ааимԥааны сышьҭахьҟа сҿынасхеит. Ашкол ахҵысҭа санынхыҵ нахыс, сшыҩуаз, сышҵәыуоз мацара аҩны ашҭа сааҭалт. Аҩны санааи, аҭаацәа зегьы акака иры-лагахьан. Саб аҭәа ирхуан, сан ауатка лыршуан, саб иаҳәшьа амаҵурҭаҿы аӷьӷьа-гәгәаҳәа акы аилыргара даҿын, нану заҵәык лоуп аҳамҵаҿ итәаны избаз. Сшәыра лывараҿы инықәҵан сналыдтәалаанӡа сгәалымҭаӡеит ларгьы.
– Нан, уаазцеи ас ирласны?
– Сагхеит, нану.

– Уанагха унармышьҭӡеи, нан?

– Исхыччон, нану.

Нану лкалҭ схы нылаҵаны инеимасҭәеит. Сара аҵәыуара санаклак, ус иаҳа аҵәыуара бзиа избон. Лара лнацәкьара ԥсадақәа рыла схахәы лшьышьуан, сызқәа лбыӷуан, зны-зынлагьы дыхәмаруа «шьышь наани» анысзылҳәалозгьы ыҟан. Саргьы бзиа избон, аиашаз, санду санрыцҳалшьоз. Зны-зынлагьы амаҷ азы лкалҭ схы нангәаланы аҵәыуара салагон. Ус акәын сара нану сшалыршьцылахьаз.
– Нану, папагьы ихыччон.
– Ихыччодаз, нан?

– Агәылацәа, нану.

Нас нану еиҭа схы ашьышьра далагеит. Изаку иара схаҭагьы исзымдыруа, лнапқәа ааныскылан, лнацәкьарақәа сыԥхьаӡеит. Шаҟа сгәырӷьазеи жәаба ахьыҟаз азы. Избан се-идру, аха уажә аԥхьаӡара саналага, жәаба ҟамлар ҳәа сшәон.
– Нану!
– Аа, нан.

– Папа ихымыччалар иҟалои?

– Уцә, нан, уцә.

– Бшьамх аҟну, нану?

– Аиеи, Бықа, сшьамхаҟны. Улацәа хҩеи..

– Ацәа сакӡом, нану.

– Мчыла уцә, нан, мчыла.

Нану еиҭа схы ашьышьра далагеит. Аиашаз, лара сыцәа ҵәҟьарц, лҭахын. Зны-зынлагьы «шьышь наани» лҳәарц да-
● Анатоли Лагәлаа  )	161 ●


лагон, уи агарашәа лара мыцхә бзиа илбон. Аха сара издыру-ан уи аҳәара далагар, лԥышәқәа кәац-қәацо, аҵәыуара дша-куаз. Нану лылаӷырӡқәа бзиа избаӡомызт сара, иԥхацәан азы. Сан лылаӷырӡқәа ҟәандан. Саб иаҳәшьа лтәқәа срыцәшәон. Уи аҵәыуара даналагалак, аимхәыц шкәакәақәа зхаԥсоу рахәыц пак лыцәԥытлазшәа зегь лыцәцон...
Саб?! Саб илаӷырӡқәа ахаан исымбацызт.
– Нану!
– Аа, нан?

– Папа илаӷырӡқәа ирыԥшшәуи?

– Сыздыруам, нан.

– Дымҵәыуаӡаци, нану?

– Дхаҵами, нан, ахаҵа дҵәыуаӡом.

– Ҳаҳәшьа даныԥсгьы дымҵәыуаӡеи, нану?

– Мамоу, нан, дымҵәыуаӡеит.

– Избан, нану?

– Уцә, нан, уцә, ацәа уамкӡои, Бықа?

– Аԥхыӡ збар ҳәа сшәоит, нану, сыцәар.

– Изакә ԥхыӡуи, нан?

– Ҳаҳәшьа дыԥсны дыкҿоушәа, аҭаацәа зегьы ҳлыкәшаны ҳгылоушәа, ҳҵәыуошәа, папа заҵәык дымҵәыуошәа, ила ӷырӡқәа маауашәа.

– Уаҳәшьа ԥхыӡ дубалома, нан?

– Есымшагьы дызбоит, нану.

– Улцәымшәааит, нан, данубо?!

– Мамоу, нану, лара лоуп исыцәшәо. Дыҩны дцоит.

Ди еиҭа схы ашьышьра далагеит. Сара издыруан уи, ҳаҳәшьа дыԥсижьҭеи зныкгьы ԥхыӡ дшылымбацыз. Даны цәоу есымша лгәы дҭакны дышьҭалоит. Аха зны заҵәыкгьы лыԥхыӡ даламшәацт, рыцҳа. Сангьы ирлас-ырласны дылбо-зар ҟалап, аха иҳалҳәаӡом, знык иҳалҳәар нас уаҳа длымбар ҳәа дшәозар ҟалап. Уи аҭаацәараҿы зегь ҳаҵкыс аԥхыӡ агәра лгоит. Днаҳалагылангьы шамахаӡак еиҭалҳәаӡом. Амала, зны заҵәык ашьыжь данааԥш, папа изеиҭалҳәо саҳахьеит. Аха иара уигьы хәыҭхәыҭла акәын ишылҳәоз. Папа ихаҭа ишеиликааз сыздыруам, аха сара акгьы сзеилымкааит. Убри
● 162 )	а и з га ●

аҽнеиԥш сангьы иӷәӷәаны сылзымгәаацт. Нану лакәызҭгьы зегь салҳәон.
– Нану!

– Иууеи, нан?

– Ҳаҳәшьа исалҳәаз бдыруоу, ԥхыӡла?

– Иуалҳәеи, нан, рыцҳа?

– Ани аҷкәын дрыцҳашәшьала лҳәеит.

– Дрыцҳаҳшьоит, нан, дрыцҳаҳшьоит. Аилага дышԥа рыцҳаҳамшьо.

– Нану, бӡырҩуоу?

– Аа, нан, сӡырҩуеит, ди дукәыхшахааит...

– Саргьы срыцҳашәшьала,лҳәеит, ҳангьы дрыцҳашәшьала, лҳәеит.
– Ааи, нан, ааи, зегь рыцҳаҳшьоит, зегь ҳа иаҳтәқәами.

– Зегь шәрыцҳаибашьала, лҳәеит, нану.

– Зегьы-зегьы, нан, зегьы-зегьы ҳрыцҳаибашьоит.

Нану лшьамхы схы нықәскын, сналҿаԥшит. Лӡамҩа кы ҷыра ихәхәаӡа иалдаз цәаҳәак лылабжыш цырақәа иҭдыр ҭәаахьан. Лызблак акәын уажәы зылаӷырӡ аауаз, егьи ла шәын. Алашә шамахак алаӷырӡ аауа сымбаӡацызт. Сара зегь раҵкыс нану лыла лашә рыцҳасшьон.
– Нану рыцҳа...

– Уааи, нан, уааи, уахь уабацо, сшьамхаҿы уцәа, усыр ҵыслап.

– Нану, былаӷырӡқәа срыцәшәоит.

– Умшәан, нан, умшәан, ухаҵкы ицааит, урҭ.

– Нану, былаӷырӡқәа зеиԥшроу бдыруоу?

– Изеиԥшхари, нанхеит?

– Сан лтәқәа иреиԥшуп, нану.

– Бзиоуп, нан, бзиоуп, иреиԥшзааит.

– Нану, сан лылаӷырӡқәа зеиԥшу бдыруоу?

– Изеиԥшхари, нан?

– Ашышкамсқәа иреиԥшуп, нану, ашышкамсқәа, ин ҵәаӡом. Аха ашышкамсқәа еиқәаҵәоуп, нану, урҭ шкәа кәақәоуп.

– Бзиоуп, нан, бзиоуп, арахь уааи, уцәа сшьамхаҿы.
Анатоли Лагәлаа  ) 163 ●

– Нану, былаӷырӡқәа срыцәшәоит, нану. Нас уаха ԥхыӡ избо салагоит. Папа иахь сцоит, нану, папа.
– Уца, нан, уца.
Нану сналԥырҵны аҭәарҭа шыҟаз сыҩны сҿынасхеит. Агәашә санынҭыҵ нахыс, сышзахәоз амҩахәасҭа иансыр шәлеит.
– Папа!. – сыбжьы насыргеит сшынаидгылаз.
– Аа, с-Бықа, уаама?!
– Уҽбыга ӷәӷәаны иумҟьалан, папа, сацәшәоит.
– Умшәан, Бықа, умшәан, ухаҵами уара!
– Сшәоит, папа, сшәоит, суҳәоит иршә наҟ.
– Уааи, Бықа, уааи, аа исыршәит.
Саб снеихьынԥашалеит. Уи аҽбыга аҿы цырцыруа наҟ, ал ашьапахьы иршәхьан. Шьҭа сшәаӡомызт, иахьынӡас ҭахыз дгәыдыскылон, ихцә шьыҵәрақәа сырӷәӷәон, иԥхӡы фҩы ааигәаны исаҳауан. Иԥаҵа џьаџьақәа раԥхьа снап сыргәыҵақәа рыла иааиԥхьысышьшьааит, аха ицәаак ӡамызт. Сгәы иснаҭон, ахаҵара ҳәа дызҿу снахьысызшәа, абыржәы иааиԥхьысышьшьаашәа, аха урҭ зегьы срызхәы цаанӡа, саб инацәкьарақәа рыла смахәҿақәа ааирӷәӷәеит, сааирхыџхыџит. Нас, маҷӡак илахь ааиқәиҵазшәагьы збе-ит. Иҟалап саб ахаҵара ҳәа зыӡбахә иҳәалоз аиуагьы смахә ҿақәа ирыдимбалазар. Аха саргьы сҵәыуаӡомызт, сылаб-жыш аар ҳәа сшәаны ихәда снапы акәсыршон, иԥаҵақәа еиԥхьысышьшьаауан, илымҳа сҭахәыҭхәыҭуан ахаҵара за кәу сзеиҭеиҳәарц. Иара дыччон, сигәыдирӷәӷәалон, маӡала сыхәда дагәӡуан. Саргьы сигәыдирӷәӷәалацыԥхьаӡа, иааи гәаны иахьсаҳауаз азы, агәра згон саб иԥхӡы-фҩы аҟынтә акәушәа ахаҵара ахьаауаз.

Саб сеиҭааигәыдирӷәӷәалеит. Сара издыруан уи шьҭа сшимырчыхәчыхәуаз, маӡала сыхәда дшамгәыӡуаз. Аха сара исҭахын уи илахь еиқәимҵарц, дсахәмарларц, ахаҵара закәу сзеиҭеиҳәарц. Иҟалап сара исҭаххаз иаргьы ицәа иалашәа зар, дазхәыцзар, аха акраамҭа ҿиҭӡомызт саб. Сгәы иснаҭон илаӷырӡ аауашәа, дҵәыуозшәа, ҳаҳәшьа ԥхыӡ дибозшәа, санду лыла лашә рыцҳаишьозшәа, аилага уаҳа аҩы идимцалозшәа. Убри аҽноуп зегь раԥхьаӡа данрыцҳасшьа саб.
164 ) а и з га ●


Б Л А И А М Б А Р – У Г Ә Ы И А Б А Р ОУ П

Усҟан сара анасыԥ агәра згон. Агә ра згон, избанзар есымша сазхәыц

уан, аха саназхәыцуазгьы аӡәы исыҵидыраар ҳәа сшәа ны исынсырԥшӡомызт, исацәажәоз ииҳәоз сазыӡырҩуаз шәаҵәҟьа слымҳа кыдҵан стәон. Аха уи ииҳәоз џьеи саз хәыцрын, машәыршәа сгәы исыцәҭалоз иажәақәа санрыз хьамԥшлак, ахәыҷ хәмарра агәылара даннеилак, иҩыза даницәырҵәахуа дышгәаауеиԥш, игәаан иҭыҵны ицон. Ааи, ааи, сара усҟан убриаҟара зегьы сбарҭан, зегьы саҳарҭан, сыззымӡырҩуаз ажәақәаҵәҟьа шгәаауаз здыруан. Аха сара усҟан уи амыцхә сҽасҭацәон, амыцхә исшәацәон, иззацәон, зны-зынла убас схыҵәҟьа сханаршҭуан, иара зынӡа игәы иҭаӡамыз, дыззымхәыцӡоз санаҳәон, агәра снаргон уи ус шакәыз, иаргьы ажәак иҳәар шиҭахыз, аха дшыԥхашьоз, дҿаҳәаны дызкыз ак шыҟаз, аӡә ҳаиӷьхар шакәыз, мамзар ҳанасыԥ уаҳа ишаҳзымԥшуаз, агәы ҿыӷьны инықәԥраан ишцоз. Аха сара раԥхьа срызхәыцуан иҟаҵатәу иутәу зе-гьы, иара ахәыцха иамраӡакәа, нас ҳанеиқәшәалак, иара ииҳәаша акгьы хианы имаӡамызт, сара иҳәатәыз зегьы здыруан, аха алагара иара ианизымгәаӷьлак, уи макьана зынӡа игәы сҭаӡамшәа схы иснарбон, нас убас сгәаауан, убас сидҟьон, аҽнынтәарак схы агарҭа смоуа, арахь сҵәыуар аҩны сақәыркыр ҳәа сшәаны, абаҳча сшыҵаз, ашәырҵлақәа схы нарыдкылан ишынеимасҭәоз иаахәлон. Дара аҵла қәагьы зны-зынла убас исыхәаԥшуан, уажәы-уашьҭан саа рыдымҵыр, акы рҳәарашәа, нас саргьы сыԥхашьон, сӡыҭуан, урҭ ирҳәарц ргәы иҭаз сазыӡырҩыр, уи нахыс дара рҿы схы сызцәырымгошәа...

Сырма лхы дҩахан ахышә дынкылыԥшит. Адәахьы ишы-лашьцара илашьцахьан, амзагьы аԥсҭҳәақәа ирылԥхоз ашәахәақәа аарла, ахарԥ аҳарџьқәа реиԥш, рылашара аҵыԥшуан. Уаха ажәҩан уи амза ахаҿы хнатыр аҭахымызт, адгьылгьы азгәышьуан, уажәы-уажәы аԥсҭҳәақәа рыкәа шара анааиԥҟьоз шәахәақәак нықәԥхон (абригь сыбзиа
● Анатоли Лагәлаа  )	165 ●


раз ауп изусҭо), аҳәозшәа, адгьылгьы уи азырханы иԥ шуан. Иҟалап дара – ажәҩан дуӡӡеи адгьыли бзиа иеиба бозар, аха еиқәшәар ҟамлозар, ус уахынла мацара, зегьы ацәа ианалоу, аԥсабара мыцхәы ианҭынчу ԥсы зхоу аӡәы адәы данықәым, ианыԥхьатәалак, амза ашәахәақәа рыла рымаӡақәа еибырҳәозар. Урҭ амза ашәахәақәа, аҽыҩ ҷкәын цәа реиԥш, еиԥхнибаҵаны иааргоит урҭ амаӡақәа, нас ад-гьылгьы убриаҟара агәы разхоит, алашьцарагьы иаразнак иахашҭуеит, ажәҩан ду агәы азаанартуеит (уара иуцәыс ҵәахуа маӡа сымазар, сышьҭахь ицәырыргааит!).

…Сара уи раԥхьатәи, ахаангьы гәыбӷан исымҭац. Гәыбӷан зысҭо сара схоуп. Иҟалап, убасҟан сшьацәхнымслазҭгьы, иахьа схы-сыхшара сеиҵаҩҩы Анцәа ишиҳәара сыҟазҭгьы. Аха уара угәы иҭоукуа анцәа иануцимҳәо ыҟами, аҩсҭаа угәыӷрақәа хыхь дықәтәаны данырхыччо...
Уи раԥхьа сылаԥш иқәшәеит ԥсрак аҿы. Аха уа ахцәхәыц еиԥш еизан иҟаз аџьар иаразнак дрыламӡыр ҟалаӡомызт. Уи сылаԥш зланикылаз сыздыруам, аха иникылеит, иараз-нак сыгәгьы акы аанырит. Убасҟан сцәа иалашәеит иар-гьы икылкаан дсыхәаԥшуазшәа, илаԥш сышьҭазшәа, аха усҟан ада дсымбацызт, иаргьы симбацызт, дызбахьазҭгьы хымԥада сгәы дагәалашәон, деилнаргон. Аха уи икылкаан дсыхәаԥшуазшәа анызба, сара уаҳа сихәамԥшырц сыӡбеит (аԥсра ԥсроуп, аԥсраҿы уааизар улахь еиқәшьшьы угылаз!) ус нҭысҳәааит сыгәгьы, ах, сгәы, шаҟа ихԥараз усҟангьы, иа-разнак атәым ҷкәын иабжьара иалагеит...

Ашьҭахь сызцыз аӡӷабцәеи сареи аиныхрахь ҳамнеикәа ашҭа ҳҭыҵны ханындәықәлагьы, уи илаԥш еиҭах агәашәаҿ исыхьӡеит. Убасҟангьы ҳанхьаԥшымҭа еиқәшәеит. Иара дааҟәымҵӡакәа сыхәаԥшра даҿын, са соуп сынхьаԥшымҭаз зылаԥш иқәшәаз. Аха сҩызцәа џьеи ак дсырдыррын, ус, акгьы ҟамлаӡазшәа сҽамариашан снеиуан. Уи ауха сгәы ҭынчӡамызт, ак скыргьы, ак сышьҭыргьы, зегьы акы акәын убри илаԥш схызшәа збон, ихаҿсахьа уажәы-уажә сылаҿы иааиуан. Нас сгәы иснаҭон уи уажәраанӡагьы дызбахьазшәа, амала дсымбацижьҭеи акыр ахьҵуаз азы дысхашҭны ды
● 166 )	а и з га ●

ҟазшәа, убри ҳахьеибадыруаз азы акәызшәа илаԥшгьы аџьар хыцәхәыц иаразнак сызрылнакааз. Иџьоушьаша, ауха сахьнышьҭалаз ԥхыӡ дызбеит. Усҟан сара ахаангьы ус сыԥхыӡ ҷкәынак даламшәацызт. Исхыҵрыз, жәибжь шықә са ракәхарын. Аха аҽны знык-ҩынтә раҟара сыбла дхым гылеи уи, нас аухагьы абри џьара дызбахьазар ҟалап ҳәа сазымхәыцуази, уи акәхеит, сыԥхыӡгьы далашәеит. Ӡныхыуп, асы аҳәылы-ҳәылыҳәа иаухуеит. Аҩнынтәи ҿыҭбжьык ган, саргьы сыццакы-ццакуа ҳгәыларантәи саахуеит. Ус, ҳаҵаҟа акәараҷҷа снырзар, ҷкәынак аҵла хџыџ еиԥш, ибыбьшӡа асы иқәнауны дгылоуп. Дмеиҭаҵызҭгьы аӡә дышгылаз сымбаргьы ҟаларын. Саргьы убасҟан сшанхан сааҭгылеит, азныказ изура-исҳәара сзымдырит. «Асы улбаанацазар ашәарах еиԥш? – сҳәеит гәаныла, избанзар убасҟан сгәы иа-анагеит уи наҟ ҳқыҭа ахахьы инхоз аҷкәынцәа дреиуазшәа, ас асы аныцәгьаха, уа даҿатәозма, уи дацәшәаны арахь дылбааҵәҟьазшәа сгәы иснаҭеит. – Аха усҟан аҩныҟа унеир акәымзи, ахьҭаха ара аҟәара узылагылои?!»

– Закәытә сузеи иаҳзауы! – уи убас дыччеит, ахьҭа дакы акәым, санынаиҿаԥшы, са схаҭагьы ахьҭа сакны сыҟан, аха иаразнак иччаԥшь саарԥхеит. – Ашәырҭаҭа иаҩызоуп!

– Ҳара ҳҿы иауа асы ус ауп ишыбзиоу! – саргьы иаасырҽ хәеит асы, насгьы уи аҷкәын агәра исыргарц сҭаххеит, ара иауа асы мацара шакәу ус иԥшӡаӡа, иҟәашӡа иҟоу, насгьы зеимаргылара мариоу, еигәыдуҵарц уалагаргьы иааиду кылаанӡа ишураҵәо, амыцхә ушадымхало.
Нас иаргьы игәарԥханы дааччеит, уи ала агәра сиргеит дара рҟынгьы абасҵәҟьа асы бзиа шауз, аха ицеигәыдызҵо аӡәгьы дахьыҟам азы шакәу арахь дзааз. «Уаха сымам џьым!
– сҳәар, усҟан игәы иалсуеит, сара аныхгыла-аахгылаҩцәа срыԥҳаушәа, сԥагьоушәа,– саргьы асеигәыдҵара бзиа из-боит, аха ара ааҵраҿы асы шеигәыдаҳҵо аӡәы ҳаибаргьы...

Инаԥшуагьы ирзымҳәар ҳәа ушәома, ааҵра дыҵаргылан асы игәыдылҵон, рҳәап. Убриаҟара дылхьлырԥшит, асы игәыдҵо даанылымкылар, аанда дахыԥан ашҭа длыцәҭаԥалон рҳәап. Урт зегьы еидысхәыцлеит сара, агәылацәа рыбыз ҳаӷоу-
● Анатоли Лагәлаа  )	167 ●


саӷоу даҿашәааит, сара усҟан уи сацәыхьчан, исҟәыблаан, аха…»

– Ара инаԥшуагьы ҳарбоит – уи убас исҳәеит, иара аҷкәын асеигәыдҵараз мап шицәыскызгьы, деиҭашгәырӷьаз ааи ныԥшит. Ашьҭахь ауп цқьа саназхәыц, сара исҳәоз иаанагоз. Уи ауп иаргьы иаразнак ихылԥа аҵыс ҭаԥыруа дзыргәырӷьаз. «Ус акәым, џьым, – сҳәеит гәаныла усҟангьы иаразнак, – аха гәаныла исҳәаз са исзынхеит, иара даҽакала сеиликаахьан, урҭ аҷкәынцәа знык дара ирыхәо, дара рахь иадызцәыло ак ануҳәа, нас уи нахыс иаауҳәо акгьы иазхәыцӡом, убриак мацара аалԥаан иргоит. – Сара асы еигәыдҵара збар сыԥсы ҭалоит, аха убригь хык аҭатәуп...»
Аха иара урҭқәа акгьы дазхәыцыр иҭахӡамызт, иара игәы иаҳәаз дықәныҟәар акәын. Уи убас иҽаиршьцылахьан, игәы иахәо мацара ҟаиҵон, ааи, ааи, игәы зны-зынла ахәыҷ бжьыс иеиԥш акәын ишыҟаз, ахы дҭанарԥон! Уи ила хызкуаз сыздыруам сара, аха агәра згон икәша-мыкәша иҟаз зегьы иаразнак ишихашҭуаз, ихы-игәы ишҭицоз... Насгьы уи иара цас иҟаиҵомызт, иара иҟазшьан, аха иара иҟазшьоуп ҳәа мацара излаианаужьрыз... Аха ауаҩ бзиа иибо иҟазшьаҿы, иуаҩраҿы, ҳаҭыр зқәиҵо ԥыҭк аныҟалалак, егьырҭ зегьы ила аш хырҵоит, ибозаргьы имбошәа ҟаиҵоит, иаҩижьуеит, ани бзиа дзибо аҳаҭыр убриаҟара инарчҳауеит, иаҵанарӡуеит...
– Асы убас иԥшӡоуп, еигәыдҳамҵар ирыцҳауп! – зегь акоуп иара итәы иҳәон. «Иаҳәац аҳәоит!» – сҳәеит гәаныла усҟангьы сгәы сааҭаччан, – уи убриаҟара схы-сгәы иаразнак иҭҟәеит, убасҟан иааиҳәоз зегьы, ииҳәоз акәым иара илаԥ шгьы, иччаԥшьгьы, зегьы сгәалашәоит.

«Уи шысҭаху Анцәа сиҭаххааит!..» Анцәа иџьашьоуп уи ажәа сыбжьы ҭганы иахьсамхамҳәаз, акәымзар дыхԥароуп, ма дзажәуп ҳәа игәы иаанагар ҟалон. Мамзаргьы быргҵас дыҽхырцәажәоит иҳәон. Аха исхарои, гәыбӷан зсиҭарыз, усҟан сгәи сыбзи еилаԥаҭон, сгәы иаҳәоз ӡбаны салгаанӡа сыбыз ҽак ықәыххуан. Насгьы... насгьы усҟан схы аԥша ҭан… ааи, ааи, авивиҳәаҵәҟьа иҭасуан! Усҟан ахәыҷ ҟазшьеи аӡӷаб ҟазшьеи еилан, аԥыжәара акгьы иамгацызт, аӡыни – аԥхыни
● 168 )	а и з га ●

реиԥш изеилымҵыцызт. Ани, иара ииҳәоз зегьы ҟасҵоит ҳәа иалагоз схәыҷ ҟазшьа ԥхашьа-ԥхаҵо аҽысгәаланаршәон, акәымзар… Аха зегь акоуп убригь аҽыҩ ҷкәын иеиԥш саҩ ҟьон, ахы сзынкыломызт схәыҷра! Ах, ишԥашәарҭоу, иагь шԥанасыԥу, ухәыҷра уанынҭысуа, уӡӷабра уанналагылоу аамҭа. Зны акәара хәыҷқәа, нас арҩаш, нас аӡиас хыш-хы ҵәа. Уи зегь злалоу, зегь рымч змоу, зегьы ршьамхы зҵоу аӡиас, шаҟа ицәгьоузеи, уара иануҭаху, иахьуҭаху аҭыԥаҿ аанкылара...

Ус, атрымҳәа убасҟан аанда аладахьы иаалԥеит жьак. Аха убас иԥшӡан, алымҳақәа кьацәӡа, иара ахаҭа хьыԥшшәылан, абла хәыҷқәа аҳардан жьыргәыцқәа реиԥш иҭиқәаҵәааӡа. Асгьы думзи иара азы, аарла акәын ишылԥоз. Арахь ала-да иласкьар, амҩахәасҭа-грапара ианылар, иаразнак иныҵашәкәа имцози, аха уахьгьы ишәеит, иара ауаҩы дшамбацызгьы ишьҭақәа ирыцәшәон...

– Зыԥсы аахьаз ҳзыԥшын! – уи убриаҟара дгәырӷьеит, уб риаҟара ихы-иҿы ихалашеит, са сахьгылаз сихашҭыр ҳәагьы саашәеит. Ааи, ааи, убриаҟара сгәы ҭыԥсааит, абни ажьа аниба сара сихашҭызшәа снарбеит сгәы. Уи акәхеит, иар-гьы акы дакӡамызшәа днасыдҟьан, дыҩны днашьҭалеит. Са сахьгылаз снеилууааит, нас самхаҵәыуар ҳәа сшәан, мчы-ла схаԥыцқәа еихарыӷәӷәаны сымҵысӡо, иара иахь сыԥшуа сгылан. Усҟан сгәы инҭысҳәааит, саргьы сааҵәины сцарц, ажьакәзар иаҳа бзиа иибо, ииҭаху, дыҩуа дашьҭазааит, ацәа ицәоуп, аԥсы иԥсуп! Аха убри сгәы иҭакны сшьаҿа еихызгоит ҳәа сҿанынасха, акы самышьҭит, сҳәалаханы саанхеит. Нас сгәы иҭаскызи иҟасҵози амацәыс еиԥш ани иԥхасшьалоз, аха зегьы акоуп усҟан исыцыз сыӡӷабра аҟазшьаҿы ианааи, иаразнак сахьнархәит. «Аԥсы шҭоу икны исзааигоит, са саҳаҭыраз ауп, акәымзар душьыргьы дашьҭаломызт...»

Убас сгәы инҭысҳәаан иаразнак иааиқәысҳәалеит. Ус ҟан изжьазшәа збеит сара сгәы, аха нас убас сгәырӷьеит, уи аԥхӡы иҿашы, иааԥсареи иччаԥшьи еибахәаҽуа, ажьа игәыдырҟәҟәылан иман данааи, сацгәырӷьацәаны, иара ихаҭагьы ихы изнымкыло дықәзырхашаз ажәак ахьсамхам ҳәаз анцәа иџьшьоуп.
● Анатоли Лагәлаа  )	169 ●


«Сбыҳәоит, ибыдкыл!» иҳәеит, ииашаҵәҟьан абаҳча дын ҭаххны шәҭык ааҿыхны исиҭазшәа! Усҟан иара ихаҭагьы урҭ ажәақәа абеидыруаз, џьара иаҳахьазар акәхарын, аус злаз аӡәы илеимҳәахьазар акәын. Убриҵәҟьагьы азхәыцха абасымаз, аха убасҟан сгәы нҭыԥсааит, арҭ ажәақәа аӡәы илеиҳәахьазар ҟалап ҳәа… Илеимҳәацызҭгьы имариа-ны изҳәаӡомызт. Ауаҩгьы, дара ауаа реиԥш дзышьцылои-дзышьцылами ажәақәа ыҟоуп, дзышьцыло аниҳәо акгьы дыннамкылаӡакәа, дымҟаԥшьхакәа, дымцәышхакәа иҳәоит. Аха ани дзышьцылам, иара ауаа ишырҳәо иагьараан иа ҳахьазаргьы, иара иҳаҭа ианиҳәо амца ицранаҵозар ауп, дабылуазар ауп. Аха нас уи азхәыцра саҟәыҵт, ажьа убас алақәа ҭаа исыхәаԥшуан, уи аблақәа ирхыз ашәаӡыӡара урҭ зегьы аҵанарӡит, исханаршҭит. «Сеиқәырха, – рҳәозшәа саҳаит урҭ, – ари асы акәымзар арахьҵәҟьа сылбааӡомызт, сара сҭыԥ са издыруан...» «Умшәан, – сҳәеит убасҟан сыб-жьы нҭыган аӡәы сиацәажәозшәа, – сара ажьа ас иааигәаны исымбацт, ари асы ҳанеиқәнаршәах, цқьа ҳаицәажәап, нас уоусыжьуеит!»

Иџьоушьаша, убри анысҳәа нахыс уаҳа исымпыҵԥарцгьы иаламгеит, исҳәаз маҷк аҳазшәа, аҽаарҟәиҭызшәа збеит. Азныказ, саргьы саагәырӷьеит, Алхасгьы снеиҿаԥшит, иубо-ма, ажьеи сареи бызшәала ҳшеибакуа ҳәа аанарго. Иаргьы ԥыҭрак ҿымҭӡакәа дгылан ибжьы ихәлашәазшәа. Са сахьгы-лаз акы иҳәар сҭаххеит, акы иҿыҵшәар цәгьа исымбеит, аха ажьеи сареи инеимда-ааимдо дышҳахәаԥшуаз, иажәақәа зегьы ихашҭызшәа дгылан. Нас зынӡа акгьы имҳәаӡозшәа анызба, далазгаларц, раԥхьа сара сцәажәарц иақәыскит.

– Арагь асы шьҭоуп, – сҳәеит сара сааихәаччан.– Убасҟан иара аӡы дналҵәраазшәа ихәыцрақәа данрылҵит. Сар-гьы избон уи илақәа хәыцрала ишҭәыз, аха сара убриаҟара ихыбаара салагахьан, абыржәы са сышидгылоу аҽаӡәы дизхәыцуазар ҟалап сҳәан, иаразнак ихәыцрақәа дрылс-хит. «Асгьы агәы ҿыӷьуеит, – сгәы инҭысҳәааит усҟан, – нас уара уазхәыц, асы агәы анҿыӷь, сара сгәы зеиԥшрахо! Уара уацәымшәаӡо сгәы уцәҿыӷьыр ҳәа. Усҟан асы еимамгы-
● 170 )	а и з га ●

ла саҩызахоит, сҿы укыр схы узымкуа сҟалоит!.. Уара зегь реиҳа узыцәшәаша убри ауп!»

Ажьа алақәа ҭаа ишсыхәаԥшыц исыхәаԥшуан. Убасҟан исыӡбеит иоусышьҭырц. Раԥхьаҵәҟьа иара дгәаар ҳәангьы сшәеит «сара аԥсы шҭаз, кьыс амаӡамкәа, икны илзаазге-ит, лара патугьы ақәлымҵеит, ахы ахьхоз ӡибнаҟа идәы қәылҵеит» иҳәар. Ииҭаху иҳәааит, ииҭаху игәы иаанагааит, сара иоусышьҭып сҳәан, еиҭах алымҳа кьацәқәа схы нарыд-кыдан, ауаҩы иеиԥш, снацәажәеит. Иаргьы ауаҩы бызшәа аҳауашәа, уаҳа имшәа-имырҳа ишсыхәаԥшуаз збоз абарҭ хымԥада иеилибакаауеит, ак еибырҳәаҵәҟьоит игәахәрын.

– Узлааз ала уца! – алымҳа сынҭахәыҭ-хәыҭит уи. – Уаҳа ҽа мҩак ылысхуеит ҳәа уаламган. Шаҟа уԥсы ӡаны узцо уцала, амала абарҭ улымҳа кьацәкәа урымҭиааит! Урҭ харантәигьы аӷьара иқәыҳәҳәо аҟәынџьқәа реиԥш иааԥшуеит! Зегьы иреиӷьу, раԥхьа асы уқәнаур ауп. Реиҳа еимагылан иахьа уа унықәгылан уҟәашӡа уҽыҟаҵа. Нас шамаха уаҩы уиз гәаҭаӡом, иааукәыршан ишкәакәароуп азы, уаргьы уалаӡ ҩоит. Амала, Алхас иеиԥш зшьамхы зыҵԥраауа аӡәы ду қәымшәар... Ус зшьамхы ҵару иараӡәзаҵәык иоуп ари акы ҭаҿ иҟоу. Ус анакәха, угәы рҭынчны уца, сжьа хәыҷы!
Ҵаҟа ианынкасырԥа, уаҳагьы ихьамԥшӡакәа ахәырд-хәырдҳәа асы илԥо аҿынанахеит. Алхасгьы дыччо уи да зыԥшуан, иҟалап иара иҟасҵаз деигәырӷьазаргьы. Ааи, ааи, хымԥада игәы сҭатәоушәа издырит сара. Сгәы разу иразыму еиликаауан. Ибеит, аҩныҟа иааган, нас ишьны, ҳшынҭаацәоу зегьы ҳнатәаны иаҳфап ҳәа шиасымҳәаз. Ах, шәара аҷкәынцәа, гызмалрыла саушәыҵахахуаз... Ах, зегьы иаразнак ишԥашәыҵыздыраауаз, аха иазууеи, арахь сразҟы ҟадыџь сылахәмарра иаҿызаарын...

– Ишгәырӷьо ббома! – иҳәеит иара уи асы илԥо иахьне-иуаз инацәа ақәкны иҽырбо. Сара уи иаразнак дыхҭаскит, ажьа асы илԥо иахьнеиуа ишгәырӷьо злеилукааи ҳәа. Ишԥеилысымкаауеи, алымҳақәа бырзыԥши, иҳәеит. Алым ҳақәа ируеи, ҿаасҭит саргьы сшанханы уахь сыԥшуа. Алым ҳақәа ауаҩы акы деигәырӷьаны инапы анеиниҟьо еиԥш
● Анатоли Лагәлаа  )	171 ●


еиннаҟьоит, иҳәеит. Ииашаҵәҟьан уи убас алымҳақәа еиннаҟьон, убас игәырӷьон, уажәраанӡа иара ажьа аниба сихашҭыр ҳәа сышшәоз, уажә иара ихаҭа сара сывара дыш-гылаз, дысхашҭыҵәҟьарц аԥсык аасыгхеит!

– Шәчеиџьыка шԥаҟоу?! – иҳәеит иара асы дылаԥшуа уи анца ашьҭахь. Саргьы аҟыԥыҳәа иеилыскааит уи ззиҳәоз асы азы шакәыз.

– Асас дзеиԥшроу еиԥш ауп ишҳархио! – саргьы ҿаасҭит саҵамхаӡакәа. – Днахәашьымкәа-даахәашьымкәа, аҳаҭыр зықәҵатәуҵәҟьа рзы абас ауп ишҳархио! – сҳәан, адәахьы днасырԥшит, ула ҭнахыртә асаркьа агәеиԥш иҟәашӡа асы ахьықәыз ирбо.

– Изаманоуп! – ҿааиҭит иаргьы иццакуа сасык иеиԥш иҽырҟасашәа. иҽырԥагьашәа, – аха аԥшәма иҳадлымгалозар, ҳа ҳцеит! – иҳәан, ивара иарсыз алаба аашьҭихын, инаи ҵарсуа иҿынеихеит.

«Уабанӡацо, – сҳәеит гәаныла усҟан сара, – асас ҿмыр ҵасы зашҭа дыҭзыжьуа срыҵкарӡам. Уаҳа акгьы рылам-заргьы, убриак азы ахаангьы ҽыԥныҳәа рмоуӡацт. Ашҭа иҭыҵуа ишьапы еиламгакәа дцар, хьымӡӷуп ҳәа иршьон! Ааи, уи ишьапқәа ак ахаҵкы ак цозар акәын. Ус анакәха, уара сшуԥхьаӡаз сыздыруам аха, саргьы сабиԥара сырԥ хашьом!..»

Уи акәхеит, асеигәыдҵара ҳалагеит. Саргьы уи асы ус ҟан убас игәхьааган сыҟан, аигәыдҵара ҳаналага, аҩныҟа ишцатәызгьы, сҭаацәа шсыцәшәозгьы схашҭит. Аӡәы ҳаи бар ииҳәозгьы сазымхәыцит. Зегьы снарыхеит, уии са-реи ҳада аӡәгьы иԥсы ҭаӡамшәа сҟалеит. Раԥхьаӡа акәны убасҟан ауп сара убас саныҟала. Иара имраҵәаӡакәа, ус иааидкылан иааишьҭуаз асқәагьы зынӡа сеиларгон. Зны-зынла иара имырбаӡакәа, иара инапы иахьакыз азы, убри аҳаҭыраз, хәыҷык, ҽыҭк аарымхны исфон! Ианибозгьы аӡба сакуазшәа ҟасҵон, аӡба сакуазар асду сывара ишьҭамзи, снапы нылысшьыр уаҳа аҭахызма... Аха мап, уи иара ира ҵәан иааишьҭуаз акы исзалаҵомызт, ианысмаахалак, иансаҩҟьалак, ихьаазго салагон. Убриаҟара ауаҩы днеиуа
● 172 )	а и з га ●

убахьома, исаахацыԥхьаӡа, иара инапы схьысызшәа збон. Исывыҟьҟьан ицозгьы срыхьӡар сҭахын, сырхьысыр сҭахын. Ма иахькаҳаз гәасҭон, уашьҭан иаашьҭыхны иара ихаҭа иахь маӡак дсырҳәарц сҭахушәа рҿы насырхарц. Ашьҭахь иаргьы дааԥсазар акәхап, исырҳәқәа зынӡа исмаахауа иалагеит. Уи сара иаҳагьы сыԥсы сҿанаҵон. Нас имырбаӡакәа хәыҷы-хәыҷла снаскьон иара иахь. Издыруада иааигәаны иаҳа инаршә хиахар, издыруада иршәуа акгьы саҩымсыр ҳәа! Ус-ус зынӡа ҳаизааигәахеит ус-ус… с-шьыҵәрак аашьҭихын са сахь иҿааихеит. Аха уи дысхьысыр зынӡа сеилагар ҳәа сшәон, зынӡа сӡыҭыр ҳәа сшәон. «Уахнаԥаацәеит», – сҳәеит гәаныла уи ихы сықәкны дшааиуаз анызба, исҳәеит, аха сгәы иҭаз акәӡам исҳәаз, ус иахәҭоуп ҳәа, иҳәатәуп ҳәа ис-шьоз акәын. Арахь сара сақәшаҳаҭӡамызт, саангылаҵәҟьар сҭахӡамызт, аха иҳәатәын, ишҳәатәыз аҟара здыруан. Ган-кахьалагьы сшәон, исҳәаҵәҟьар уи даагылар ҳәа, усҟан иакәым ак ҟасҵазшәаҵәҟьа ихәаԥшра салагон, схы сшәиуан. Аха излеидысхәыцлаз уара идыр, иҳәатәугьы ҳәаны, даан-гыларгьы ауа, даанымгыларгьы ауа ҿаасҭит:

– Асы сгәы акхьеит, амала агьама сурбарц уҭахыҵәҟьазар, мап сзацәкуам! – Иаргьы иҿааихеит, иара дыҷкәынамзи, агәаӷьра имамзи, даангыло дыҟазма! Аха убасҟан сыхшыҩ ааимшәазшәа, иҟасҵо шиашамыз сцәа иалашәазшәа шьҭахь ҟа снеиҭаԥеит. – Агьама збарц уҭахызар – иршә, ашәишәи хәыҷқәа акрырҿоуҵошәа арахь уабацо! – сҳәеит. Аха, сара снапала ибҿасҵар сҭахуп, иҳәеит иара, ус иаҳа ихаауп, иа ҳа ибхаҳауеит, иҳәеит! Уи акәымзи исҭахыз саргьы, аха иу ҭаху уҳәар ҟалозма, мап укыр акәын, уи зынӡа ахаангьы уазымхәыцыцшәа, ахаангьы уазхәыцран уҟамшәа уҽы ҟауҵар акәын. Мамзар иара ихаҭагьы игәы иаанагоз сеи дру, насгьы иара дыҷкәыноуп, ииҭаху, игәы иаанагааит, иара ицәагои? Аха усҟан анцәа иумҳәан аӡә илаԥш ҳны ҵашәазҭгьы анаԥшцәа зыхнарччоз сара сакәын. «Ӡӷаб ҟадыџь, уажәнатә лҵыхәа лроухьеит!» – рҳәарын агәылацәа. Урҭ ирҳәоз уажәы акәым, усҟангьы издыруан, усҟан уи зынӡа сазымхәыцыргьы ҟамлози, аха зегь шысшәоз-ишысзоз сынасыԥгьы сыцәцеит...
● Анатоли Лагәлаа  )	173 ●


Убасҟан, уи асы иман иҿанааиха, раԥхьаҵәҟьа дааскьа-ларц сҭахын, аха нас даанымгылошәаҵәҟьа анызба, сыҩырц сҭаххеит, арахь сдәықәларгьы самхаҩцәар ҳәа сшәон, сгәа ҵаҿ маӡала дсыхьӡар сҭахын... Аха са саангылан акәым, сара мчыла симпыҵҵәраан сцошәа, аха иара дсыхьӡазшәа, ашәи-ҭышәи снаимышьҭызшәа. Инаԥшуагьы, уи дыӡӷабын, дыҩит, лшьамхы лҽалыргеит, аха асы дамышьҭит, рҳәарын, насгьы, зегьы акоуп, ҭынхада, даԥсыуами, дыӡӷабми димпыҵҵәраан дцарц иақәылкит рҳәарын...

– Сара урҭ зегьы еидхәыцло сыҩны сышнеиуаз ахыԥҳәа иаргьы днасыхьӡеит. «Уара ажьа шьамхыла иахьӡаз, – сҳәеит усҟан гәаныла сгәы шыхыҭ-хыҭуаз, – сара сабоушьҭуаз! Сара иагьа скәарзаргьы, иагьа сыԥрызаргьы!»

Иара днасыхьӡеит, аха игәаӷьны снапы изкуамызт, сых цәгьы дзамҵамсит, ус аҽываҩ иеиԥш дсывагылан днеиу-ан. Азныказ саргьы сааҭгылар сҭаххеит, нас дааҳәны да наасԥырагылалак, усҟан ак ҳәатәын, мамзаргьы, шьҭа иаз-хоит ахәмарра, уаҟәымҵыр, «хәмар Хабыҟә» даауеит ҳәа иаҳәатәын! Аха сара сакәын уи раԥхьа иазхәыцшаз, иаҳа изуалыз. Иара ицәагоз, иара дыҷкәынан, аҷкәынцәа зго ир-гаша!..

Убасҟан снапы нҭаирсын сааникылеит иара. «Агәаӷьра умоуп, – еиҭах сгәы инҭысҳәааит сара, – иугәазырԥхаз иџь шьала! Мамзаргьы – асы азыруз, уи аниакәымха – са суқә зыршәаз, ма – иахьа абас сгәы алаҟацәан сҟазҵаз, мамзар-гьы... мамзаргьы... уара усгәазырԥхаз! Руа изџьашьатәу руа ҭабуп ҳәа заҳәатәу уажәшьҭа уара деилкаа!..»
– Агьама ббароуп! – иҳәан, уи сқьышә инықәикит сҽыгәк. Аха иара санынеиҿаԥш, илақәа убас амца рхын, уажәы-уашьҭан аԥырқьҳәа ихы инаркны ишьапаҟынӡа иц раларашәа. Уи амца иара иҿы иаангылар бзиоуп, аха уа иаанымгылар!.. Иӡамҩақәагьы убас иҭыҵәрааны ицон, илымҳақәа ракәзар иҟаԥшьӡа иҟан. «Џьоукы удырџьоит! – сгәы инҭысҳәааит убасҟан, – иудырбалаз сыздыруам, аха. Са сылақәа рыла иухәаԥшыр, иаразнак рыбз иацҳауан! Убасҟан сгәы иҭысҳәааз сара схаҭа сацәыԥхашьеит, исам
● 174 )	а и з га ●

хаҳәазшәаҵәҟьа збеит, иаргьы иаҳазшәа, аха акгьы ахим ҳәаазшәа, уашьҭан зназы ҽыԥныҳәас исиҭарц иҵәаху, ус иахәҭам ҳәа аҭак имҳәоу аилыргара сцәуадаҩхеит азны-каз. Аха нас агәра згеит уи сгәы иҭысҳәааҵәҟьаз макьана иара иҟынӡа ишзымнеиуаз, уи шмаӡаз, сара исҳәоз, сқьышә иқәыххуаз, мацара шакәыз иара иҟынӡа инеиуаз, иныруаз.

– Аҷкәын, – сгәы инҭысҳәааит убасҟан, – ажьеи сареи ҳаилаумырҩашьан! Сара сгәаргьы ҟалоит!..».

Убригь иҳәатәуп ҳәа сгәы иаанагоз акәын, аха исҭа хыҵәҟьаз ҽакын. «Узыԥшуи, уаҳа акры уҳәараны уҟазар, акрацуҵозар, иҳәа!» ҳәа акәын. Убри сгәы иҭаз убриаҟара ишҵәахызгьы, иаразнак исыҵидыраазшәа, иаалырҟьан ҿааиҭит иара:

– Ҿаҵак ыф, сыԥсы нацҵан! – уа иҽникылеит, аха уи иацыз зегьы са исымдыруази.. Дыррас иаҭахыз, ихы-иҿы иамҳәози. Ихы-иҿы иамҳәаргьы, игәы иамҳәози. Са исым-дыруази игәы иҭаз, ааи, ааи, сара убранӡагьы. сицәнеихьан. Издыруан игәы иҭаз, иаҳәоз, зны-зынла ихы-иҿи иареи ирҳәоз шеиқәымшәоз, ихы-иҿы даҽак шаҵаҵәахыз, уи игәы иҭаз шакәыз, убри зыгәра гатәызгьы, изыцныҟәатәызгьы, бзиа ибатәызгьы... Уи еилыскаахьан сара, уи снырхьан, уи ани сыӡӷаб ҟазшьа, убас иҭаҵәахны иаман, иара дабаанӡа, уи схәыҷ ҟазшьа сгәы иҭоуп ҳәангьы иҟамызт, аха иара да-набалак исыцәцәырҵуан, иаразнак ахы сҭанарԥон.
– Исфап, аха уԥсы сзадкылом! – сҳәан, саргьы сааиҿаччан, сҿаҵак наимысхит. Уи ала идырыр акәын уи иԥсы са сшах ӡыӡоз, схазы ишысҭахыз, игәаӷьны ишысзымфоз, ус исыц-зарц, сааигәа иҟазарц шысҭахыз.

– Бамеигӡан, бара бзы ауп изсымоу! – еиҭах деиҭааччеит иара.Уи иччаԥшь убас ихаан, убас сгәы иахәон, џьара шәахәацк иаҟараз акы сывшәан ицар ҳәа сшәон. Убасҟан сывара аӡә дгылазшәа сгәы нҭыԥсааит, уи иччаԥшь убас ирацәазшәа, убас ихаазшәа, даҽа ӡӷабк маӡала лыҽимырбаӡакәа дихәаԥ шуазшәа, иаргьы инцәыҵакны са инасхыкны џьара дыԥ шуазшәа, аха сара исмырбаӡакәа, ааимҟьарсҭак шааиоулак. Амала, аиҳарак зегьы сара сакәын дызхәаԥшуаз (ус схы
● Анатоли Лагәлаа  )	175 ●


агәра асыргеит сара!), уи аӡӷаб дымгәаарц азы акәызшәа дызлыхәаԥшуаз, уаҳа акгьы рзеиламызшәаҵәҟьа. Убри иныбжьаршәшәа дахьлыхәаԥшуазгьы иара зынӡак иҭахы мызшәа, амала ус зыҟаиҵоз дахьуаҩыҳалалцәаз азы акәыз шәа... Уи сара иаҳагьы исгәаԥхон, убас уаҩ изеиҩымшо анеиҩиша, еиҩшаҵәҟьан акәым (ус иччаԥшь анылирбо!), еиҩишаҵәҟьозҭгьы ахааназ сизымгәаауази, агәра згеит уи хьацәгьеи, хьабзиеи шеилихуаз, нас, ус акәзар, ҳаиқәшәоит сҳәеит. Ус акәзар, ауаҩы изы игәы аартуп, дҳалалуп, сҳәеит. Сара знык убас схы агәра анасырга, сгәы ианасырҭахха, нас ахаангьы схьаҳәӡомызт, исҳәаз ҳәазар акәын.

Агәра згеит ииашаҵәҟьан уи иԥсы сара сзыҳәан иши-маз. Аҽаӡәы ишлимҭоз, уи азы шакәыз дызсықәшәазгьы, уи арахь баша ашәарах еиԥш асы дылбаанамцеит!

– Бара ишыбфо акәым сара ишысҭаху, – уи убас дыс зааигәахеит, ихылҵуаз иԥсыԥ аҵла абыӷьқәа ануқәыԥсо еиԥш исхьысуан, амца сыцранаҵон, – сара снапала ауп ишысҭаху, бара бнап агәра сызгом, ҽыҭк адәы иаванажьыр ҳәа сшәоит!

«Ах, уара агызмал, – усҟан иҟазҵаз сыздыруам, аха ашәара салагеит, – уара иуҭаху зегьы макьана исызуана-жьуам. Иџьоумшьаӡан, сара макьана сызхымԥо-сызҵымԥо рацәазар ауп. Акәымзар, ухы укәачрахоит, аӷәра адунеи ишықәу ухашҭуеит, зынӡа иуқәуршәырц уҭаххоит. Знык заӷәра зықәзыршәыз итәы шәарҭоуп... Насгьы анасыԥ аҿы, аразҟы аҿы, макьана игәаӷьны зыхьӡ ҳзымҳәо, аха ҳалалра иаҿу абзиабара аҿы...»

Уи убас дысзааигәахеит, ма сигәыҵасыр акәын, ма ма, се-идру... схы схашҭыр акәын. Аха анцәа иҟынтә схы схамыш ҭит, ахә иеиԥш иаразнак сызлаз салҵит. Иаргьы имырӷь цәакәа снеигәыҵасын, данааиҭаԥа, сышзахәоз снаидҟьеит. Снаидҟьеит, аха сыбыз ҭахҵәатәыми, еиҭах иара игәы зыжь жьашаз, дырҩны дсышьҭазҵашаз самхаҳәеит.
– Ҳара ҩнгьы-бнагьы ачеиџьыка ҳацуп, аха асас инапала ҳара ҳхәы ҳҿеиҵо аҟынӡа ҳамнеицт! – уи иара даҽакала еи-ликаар ҟалон, акы, асы сара исҭахызар сымацара исфоит ҳәа
● 176 )	а и з га ●

акәын иаанагоз, ҩбагьы, иара ишыҟаиҵоз еиԥш, снапала иҿасҵар акәын. Аха уи сара ус сыҩны сандәықәла азныказ сгәааз џьишьан, ицәыцәгьахан, ԥыҭрак ус дшьаҳиҭхазшәа дгылан. Аха нас анҭ исҳәаз сажәақәеи, урҭ ирыцыз знык тәи схьаԥшреи, иаразнак доурышьҭит. Ани иҭаххар, ажьа ырааԥсан, ихәжәаны, сынхьаԥшны-саахьаԥшаанӡа изкыз, сара дзысхьымӡо дыҟазма?! Саргьы убри аҽны исгәазырԥ хаз сеидру хәмарраха исысит. Схы сгәалашәо ус ахаан иҟа сымҵацызт, иасымша сыҽныскылон, иасымша сықәра иаа ҭәоумшьартә сгәысҽанцәан.

– Ак басҳәар сҭахуп, – иҳәеит днасыхьӡан, еиҭах иблақәа ахәышҭаара аԥырӷқәа реиԥш амца рыхҟьо.

«Уааишьа цәгьоуп, – сгәы сынҭаччашәа зуит, аха зегьы акакәын шәаӡыӡаракгьы сцәа-сжьы насхнарԥсааит, – сара аҷкәын иааигәаны дансывагылоу аӡи амцеи реиԥш сицә шәоит! Дымцахаргьы – данхәыҵҟьо уздырӡом, дыӡхаргьы

– уанихәаҽуа!..»

– Акызаҵәыку?! – убас исгәарԥханы сыччеит, убас игәы ԥнажәартә, иԥсы ҿнакаартә, изласничҳаз уажәгьы акгьы сыздыруам. – Акызаҵәык акәзар, иҳәаны уалгеит, шьҭа иу ҳәахуеи!

Убасҟан саргьы маҷк иаасамхацәгьахеит, аха ашьҭахь саназхәыц, сых гәыбӷан засҭоз ҳәа акгьы сзеилымкааит. Ишԥаиасҳәарыз нас, «убри ажәа умҳәар сахыԥсааҵәҟьар ҟалап!» – ҳәа сиҿагыларызма. Иара дыҷкәынан, игәы иҭеи кыз иҳәар акәын, настәи са избарын. Са исҭаххар – мап ҳәа иасҳәон, исҭаххар – ааи ҳәа. Нас ишԥа, иаразнак иҿы иҭшәа рызеи ҳәа сиҿаԥшуа сгыларызма?..

Уи аԥырқьҳәа амца наихҟьеит. Саргьы иаразнак дыш гәааҵәҟьаз збеит, аха исҳәаз сҽамасыриашан сааҭгылеит. Нас ишԥа, са сыӡӷабын, сара схы ласырҟәыр ҟалозма?

– Ҳара иҵегь ҳзеилаз џьысшьон... – уи иаразнак иԥш шәгьы ихҟьеит, иччаԥшьгьы ишызбоз ихы-иҿы инықәбеит. Иашаҵәҟьан, даара зыгәра игоз, даара ииҭахыз, дзықә гәыӷуаз акы, иаразнак дшақәымгәыӷуаз ала ауаҩы иани цәхьаҵуа, ианимпыҵышшо дышԥаҟало.
● Анатоли Лагәлаа  )	177 ●


Усҟан са сахьгылаз иаразнак сыбыз сацҳаит, гәаныла схы сшәиит. «Иаҳзеиламкәа ишԥаҳзеилам, – аҵәыуара сакырц аԥсык сыгхеит ус сгәы иахьҭысҳәаауазгьы, – агәбылра, абзи-абара ҳзеилоуп. Иаҳзеилоуп акәым, аха иеиҳауп... аӡә ҳаԥсы ҽаӡәы итәуп, шьҭа уашьҭалеит ҳәа иузеилыргаӡом, убриаҟара еилаӡҩахьеит. Аӡәы игәырҩа ҽаӡәы игәырҩахахьеит, аӡәы ихьаа ҽаӡәы ихьаахахьеит, агәырӷьарагь убасҵәҟьа, уи-моу иара агәыӷрагьы. Амала, арахь иааҭырҟьаны акгьы еибаҳамҳәац ҳәа, уи акраанагома? Аус злоу ҳа ҳагәқәа еизы ҟоуп, урҭ еибадырхьеит, еигәныҩхьеит. Урҭ ҳара уажәшьҭа мап ҳкыргьы дара ҳзеиҟәгаӡам, иеишьцылахьеит. Ааи, ааи, агәқәа анеишьцылалак убас реиԥыргара, реиҟәыгара цәгьоуп, иагьахк рыла исхасыршҭып, исгәаласыршәарым ҳәа уалагаргьы, зегьы акоуп, иасымша аҽугәаланаршәоит, ахәыҷ иан лкалҭ данацрыхо еиԥш, иасымша иуцрыхалоит. Нас, угәы, уаагыл, уажә уаха сымам, иаачҳа ҳәа злауҳәари? Иуҳәаргьы иханаҵома?.. Ус анакәха, дара ҳагәқәа шеизыҟоу еиԥш ҳаизыҟалап ҳара ҳхаҭақәагьы, урҭ иранаҳажьып. Уа-реи сареи акгьы еибаҳамҳәаӡацшәа убозар, уиашам. Ари-абжьаракгьы ҳа ҳагәқәа маӡала убриаҟара иеицәажәахьеит, уажәшьҭа акы ацысҵоит ҳәа уалагаргьы, баша аӡы уҭахысыр иаҩызоуп. Ус анакәха, агәы абызшәала ҳаицәажәап, агәы абызшәоуп ицқьоу, ауаҩи ауаҩи аӡә ида аӡә ԥсыхәа имам кәа иҟазҵо, еизааигәазтәуа, еибамбаргьы иахьеи уахеи ишеизхәыцуа изыршо, изырхәло. Уара уазхәыци ишеиз хәыцуа, ишеизгәыкуа, ауаа зегьы уск-уск ианырҿу, дара рха ҭакәа еиҿаԥшуа џьарак ишеидтәаламгьы, харантәи ишеиз хәыцуа, гәыла ишеицәажәо, гәыла ишеибырҳәо ирҭаху зе-гьы. Уазхәыци... уазхәыци...»

– Ишԥа? – сҳәеит сара усҟан, ишԥаҳзеилам ҳәа акәын исҳәарц исҭахыз, аха уа изсамхаҿахҵәаз иара уажәыгь исыздыруам. Иҟами нас, ауаҩгьы игәы иҭаҵәҟьоу иҳәаанӡа иқьышә икәыххуа аниамхаҳәо. Агәҭакгьы аџьал ҳәа ак ама-зар акәхап, иара ауаҩ иеиԥш. Иазҳаанӡа, ишәаанӡа, иахьуҭаху ишуҭаху иуҳәаанӡа, иаразнак угәы ианҭаԥсуа. Аныҳәаҩцәа ҟәышқәа, ауаа ԥшьацәа баша имныҳәозаап, угәы иҭоу угәы
● 178 )	а и з га ●

иҭамԥсуа, ушьамх иалоу ушьамхы иаламԥсуа, ҳәа. Аха убри аныҳәаҿагьы зегьы ирхьымӡозаап, ма ирыхьӡаргьы, – зегьы ирқәашьымзаап...

– Ус анакәха, – иҳәеит иара, убасҟан сцәа иалашәеит сара схаҭа ахаан исхамышҭуаз, иара изгьы зҳәара цәгьаз, аха изырҳәоз иара ихаҭагьы изымдырӡо, идырӡозаргьы дыззымхәыцыз, иаразнак амацәыс еимҟьареиԥш ихаҿы иааиз, ак шиамхаҳәоз, – асы еижьага ҳзауит. Убриаҟара еи жьагоуп, ушылагылоугьы, ишауа улала ишубогьы, ахаан агәра узымго. Избанзар, уи суп, адгьыли ажәҩани иртәуп, ҳара баша ҳаргәыбзыӷырц, ахәыҷы хәмаргақәа реиԥш иҳамҵанаԥсоит. Нас ҳала ҭаа ҳшахәаԥшуа инықәӡыҭны ицоит, акгьы шаҳзаламыз ҳаилыркаауа. Убасоуп раԥхьатәи агәыбылра ишҳазнауагьы, агәыбылра еижьага, ҳнахьыԥшит аҟароуп, убриаҟароуп иаҳзыннажьуа...

– Уара ишуҭаху, уара ишуҭаху… – сҳәеит сара, убасҟан еиҭах иахьынтәааз сзымдырӡо сыӡӷабра ԥагьа аҟазшьақәа сыласит, – раԥхьатәи асы ааишьа ацашьахоит... Уара ус иуҭахызар, ааихагь аҳраӡарым…

Абри анысҳәа ашьҭахь даҽа ԥыҭрак сааҭгылеит, аха уаҳа ажәак ахҳәааха данахьымӡа, иаҳагьы сыԥсы ҩеиит. Уи акәхеит, ашырҳәа снаидҟьан, сҿынасхеит. Ԥыҭрак сна-скьахьан еиԥш, исыхьӡеит абжьы. Ах, шаҟа ибзиааз убасҟан убри ибжьы схьымӡазҭгьы. Убри ибжьы ԥхыӡла ишсаҳазгьы, уи нахыс зегьы-зегьы быжьнахит, зегьы-зегьы ршьара иқәнаҟьеит...

– Иагьараан иагьа сы ауп, аус злоу, ҳара ахьҭа ҳамккәа ацәылара ҳалшозааит. Аус злоу, ҳара ҳамрыхьҭшьааит!!!
Сара рыцҳа, убасҟан убас сгәы ԥжәеит, сгәыӷрақәа зегьы ҳанхәыҷқәаз иҳаргылоз аԥшхәынҵә ҩнқәа реиԥш, иаразнак еилаҳаит. Уи акәхеит, иаразнак аҵәыуара сакит, избанзар, уи изы зегьы акакәызшәа збеит, сара днасыдҵыргьы аҽаӡәи иареи ирласны иеизааибагозшәа, сгәыӷрақәагьы срыхьхәит, усҟан сгаӡазшәа схы збо салагеит, нас аҵәыуара саналага-гьы, убас, аӡә хызак сықәжьны сихәаҽуазшәа аҳауа сзымхо

сааҟалан, сшыӷызы-ӷызуаз, сшыгәынқьуаз, сшеиҵақьыз-қьызуаз сааԥшит.

● Анатоли Лагәлаа  )	179 ●


...Аԥхыӡ ԥхыӡын, уи агәра зымгар акән, сара убри нахыс ҩынтә-хынтә дсықәшәеит уи аҷкәынгьы, аха зегь акоуп, снаиҿаԥшыцыԥхьаӡа абанҭ ажәақәа сгәалашәон, иараз-нак сгәы аабжьырхуан, ииҳәозгьы сдырҳауамызт, иҿаԥ шрагьы сҭаххомызт. Ашьҭахь акырынтә схы агәра асыр геит са сышиашамыз, уи гәык-ԥсык ала дшысзыҟаз, џьара акы дақәсыргәыӷлар, лакҭа хаак исырбар шсыхәҭаз, аха зегьакоуп сгәы иамуит, сгәы мап акит, уи сгәы ԥхыӡла из гәаахьан... Ишԥазуаз нас саргьы, иара дансықәшәоз сгәы сымамкәа сзиԥымлеит, уи акәыкәыҳәа ишыҳәҳәоз сара даҽак сзымҳәеит. Абас ихыблаа-ҿыблааит, сызхара исзым баӡакәа, иаҵаз агьама зегьы ԥхыӡла иагьалагеит, ԥхыӡ ла иагьынҵәеит, абзиабараҵәҟьа ҳәа сзазҳәом, аха уб риаҟараҵәҟьа мцаны исыцралаз раԥхьатәи сгәыбылра. Уи иахьа хәыц-хәыц изысгәалашәогьы раԥхьаӡа сгәы иахьҭалаз, насгьы абас ирласны иахьҿыцәааз азы ауп... Ааи, раԥхьаӡа иахьагәаӷьыз азы ауп...

***
Сырма дааҳәны днықәиеит. Уи уаҳа дзыцәаӡомызт, дагьыцәарцгьы лҭахымызт. Нас акаруаҭ деиҭанықәтәан, адәахьы днаԥшит. Аха аҵх убас иҭынчын, ҷытыбжьык џьа рантә иааиуамызт. Сара аԥҳәыс лхәыцра ахаангьы саԥыр хагамхацт аҳәозшәа акәын ишҭынчыз. Уи илҭаххеит ла ра лыԥсҭазаараҿы илԥылахьаз, лынасыԥ зцымныҟәаз, ма изыцныҟәангьы иахьнархәыз, иеижьаз, анасыԥ ыҟоу иҟа ҵәҟьаму ари адунеиаҿ ҳәа ды-бжьажьо дҟазҵаз даҽа ҩы џьагьы лгәалалыршәарц. Ишԥалурыз, нас, уаха ацәагьы лымԥан иқәломызт, амала лгәы абаауан егьи ауадаҿ ла-шьа иԥацәа аҩыџьагь ҭынч икаххаа иахьыцәаз, рыцәа ахь ҭынчыз, агәырҩа аҵх аҽалаӡҩан рымԥан иахьықәымлоз. Урҭ зны-зынла лара алаф лылырхлон, «иахантәарак аҳәса ааҳганы ҳчараҿ зегьы бшырхагьежьуаз ибыршазшәа бхы-бҿы ҭакәаҳауп!» – ҳәа. «Ма убриакгьы збандаз, – раԥхьа ларгьы дыхәмаруан, аха нас ҩныҵҟала лылахь ааиқәнаҵон урҭ ирҳәоз, – ма шәара разҟы бзиақәак шәоур, сара Анцәа
● 180 )	а и з га ●

исыгижьыз зегьы шәара ишәыциҵар...» «Бара макьана ус бшьапы еиқәбыршәыртә быҟам, – аҵәы налеиҵон аиҵбы,

– бара уажәгьы ибгәарԥханы баныкәаша, соуп зҳәо аҷкәын ихлахаҵ быргьежьуеит!» «Уеиҵбызар – ҭынч утәа, – ибыз данамыхәалак ихцәы лнапы наларԥан иаанылкылон лара, – мамзар, ашҭа снықәгылан ҿысҭыр, аиҵбацәа зго иаразнак даакылҟьан, еес, уиман дцоит!» «Сабеигап зыбгәахәуа,– еиҭах даҟәыҵуамызт иара, – сеиԥш зеиԥшу, сыԥсы зыхҭнысҵаша ӡӷабк дысԥигалозар акәхап!» «Аӡӷаб лакәым ухы узныҟәгом,
– иааҿахиҵәон иеиҳабы иҽырхәаԥны дахьтәаз, уи анасыԥ, аразҟы зҳәаз иеиԥш, аԥҳәыс уси ахаҵа уси ианалацәажәоз, аиҵбы иҳәашьа, аԥсынкәа ицҳазшәа, ҳаӷеимшхара дхабба-ла дычуан! – Аԥҳәыс даазго, дныҟәызгаша, акыр зыцрыҵуа иоуп. Уара уеиԥш, иахьа избаз иахьа изфо, шьыбжьаанӡагь диҵагылом, алаапк лышьҭалазшәа дудҟьан дцоит!» «Дабан ӡацои? – еиҭах аҵәы наилаиҵон аиҵбы, – ҳа ҳахь иаауа мҩазаҵәык ауп иҟоу, аҳәса рыӡбахә науаҳәан, ургәаан, упахәӡа урчны агәҭаҿы унатәар, дышнеиуа духҟьашангьы дкаҳап! Данынауҿаԥшлак, ҟаҳ, аума ҟасҵеит, дзеиԥшроузеи ари ахаҵа лакҭабааԥс, са стәы дзеиӷьугьы дыҟазаап ҳәа ахьышәҭҳәа са сахь даахынҳәуеит!»

«Шәара абзеира збаша, – урҭ зны еицәгәаар ҳәа дшәо зны лгәы рыладуны деиҭаныбжьалон Сырма, – шәара убас иҟоу аҭацацәа сзаажәгароуп, аӡә дызбар, аӡә дысхашҭуа. Аӡә лхаҵкы аӡә икалмыршәуа. Срыцны ақыҭа санналало, Сырма лоуп атацацәа змоу ҳәа зегь гәаныла ҳаибадырбо, иҳаҵашьыцны инҵәо. Саргьы урҭ аԥарԥалыкькәа реиԥш наҟ-ааҟ исывԥраауа иахьцо сгәы рыладуны, шәаԥхьа ԥсра соуааит ҳәа срыхӡыӡаауа снеилап». '

…Уии сареи хынтә роуп ҳахьеиқәшәаз. Хынтә роуп, аха хы-шықәса ҳаицынхозшәа ҳаизыҟалахьан. Ауха, абыржә еиԥш исгәалашәоит, раԥхьаӡа ҳанеибабаз, аклубаҿ ҳахьеиқәшәаз, усҟантәи иччаԥшь. Уи сҩыза Хьыма акала дылзыҟан, зын ӡагьы дааигәамызт, аха укьын-чкьынлашәа еиуарак рыб-жьан. Ауха ҳабригада ачаиҿыхраз ҳколнхара зегьы аҿы
● Анатоли Лагәлаа  )	181 ●


актәи аҭыԥ аган, еиҭаҵуаз абираҟ арҭеит. Убри агәырӷьара иазкны акәын ҳқыҭаклубаҿ иеиҿыркааз аизара ашьҭахь ашәаҳәареи акәашареи зымҩаԥыргозгьы. Уи Хьыма данаас-лырдыр, иаразнак акәашарахь снаиԥхьеит. Сара раԥхьа мап скырц иақәыскит, аха иара иаҿаршәны иансыдицалаҵәҟьа, сицқәлеит. Аԥсуа кәашаразар ма сааԥсеит ҳәа уқәымҵуеи иаауҭаххар, аха егьи, инапқәа укәыршан уикуп, акәашара аҵкысгьы, ажәала урааԥсаны ухлахаҵ иргьежьуеит.

– Ҳаиқәнаршәеит, – иҳәеит уи ҳаицыкәашо ҳанааицы гьежьуаз, ихы аасзааигәатәны, уи убас иҳәеит, ииашаҵә ҟьан, ҳаиқәзыршәаз арбану ҳәа сгәы аахыҭ-хыҭит саргьы. Аха раԥхьаҵәҟьа ус исмаҳаӡазшәа ҟасҵеит, иаргьы исаҩ сыжьызшәа ибеит, нас еиҭах ҳанааҵәиуаз, ҳавара зҽеи дырҵәаҵәалан еицыкәашоз (аламысдақәа, еидӷьалазшәа!) ирмаҳартә слымҳа инҭеиҳәеит. – Аӡә дшысзыԥшыз мҩашьо, ариабжьарак сахьынаҵыслак сшьацәхныслон!

– Ушьап егьамыхьӡеи, иуҵушьӡомеи! – инасҿыҵҟьеит саргьы. Раԥхьаҵәҟьа ус сымцәажәар ҟалон сара, аха иаргьы ҽхырцәажәарыла дышцәажәоз анызба ауп иансамхаҳәа. – Насгьы арҭ ҳамҩақәа убриаҟара хаҳә рыҵыҳәҳәоит, знык шьыжь ишьацәхныслаз итәы цәгьоуп, хәлаанӡа дшьацә хныслалар ҟалоит!..

Иаргьы игәарԥханы дааччеит. Избанзар, иҟалоит уи аҩыза аҭак ҟасҵоит ҳәа дазыԥшымызҭгьы. Иҟалап, ус алаф заиҳәақәалоз аӡӷабцәа шьоук ҿырымҭӡазҭгьы, ицәыҵаԥ хашьо иаанхозҭгьы, даҽа шьоукых – ирҳәо аӡәы иаҳар ҳәа ишәаны, ма иара ихаҭа игәамԥхар ҳәа ишәаны, мамзаргьы, ҳара ҳаӡӷабцәоуп, ҳашԥагьоу, ҳах ус ҟьаҵәыра ишылаҳамгало ибааит хәа аҭуан иаҵаԥшуа, иара иҿаԥшыр ацҳа иқәлозшәа рыхлахаҵ гьежьыр ҳәа ишәо, икәашозҭгьы.

– Сарԥыруан, – иҳәеит еиҭах иажәа уа иааҿахиҵәан. Уи убас дгызмалын, ацәажәара салагалара азыҳәан ауп из ҿахиҵәоз иажәа. Избанзар, сарԥыруан аниҳәа, иарбан узыр ԥыруаз ҳәа сҵаар акәын сара. Сагьҵааит, избанзар убригь саҩсыжьыр даҽакала иԥхьаӡар ҳәа сшәон.

– Иарбан узырԥыруаз?! – убас сҵааит, ииашаҵәҟьан адә ны џьара иԥыруа ак изгылазшәа ԥхьаӡаны. Иара деиҭааччан
● 182 )	а и з га ●

(уи иччаԥшь са сыԥсҭазаараҿы сзыниахьоу ахацәа аӡәгьы итәы исзалаҵом, уи угәы иҭаз зегьы аазыртуаз, иузырҳәоз ччаԥшьын), еиҭах ихы даахан ҿааиҭит:

– Сгәы, – убриак зынӡа убас ирԥшқан, убас ирмаӡан иҳәеит, иара игәы ахаҭа иаҳаны, амаӡа ахьасыртыз азыҳәан ицәгәаар ҳәа дшәозшәа!..

– Аҭыԥ бзиаҿ уартәеит, – саргьы исгәазырԥхаз сеидру, аха ауха сгәы еимшәаҵәҟьан сыҟан, – аҿар ахьхьа-аџьџьаҳәа иахьеилоу, иахьышәаҳәо, иахьы-кәашо...

– Џьанаҭ захьӡугьы абриами, – убасҟан избеит сӡарагьы иаҳа ишааирыӷәӷәаз, аха сара амузыка шынҵәоз збон, ақәҵрахь сҿынасхарц сшьапы неихызгон еиԥш, еиҭах ани арадио иадгылаз апластинка ҿыц инахеиҵеит. – Иара Анцәа ихаҭа игәаԥхеит даҽазнык ҳаицыкәашарц!

«Дызусҭада исбырдырыз, – сҳәеит Хьыма сахьыкәа шозынтәи сыла лырбо, анс сҳәан – арс иҳәеит, арс сҳәан
– анс иҳәеит. Ибыз хны иҿаҵаны доужьуп, иагьа узарҳәо заргь иарҳәала ҳәа. Иаирҳәалааит, мап зҳәода, аха са саба ҿыҵашәеи!»

– Убриаӡәк мап ҳазицәкуам! – ҿаасҭит саргьы аҭуан са ҵаԥшуа, ииашаҵәҟьан Анцәа ҳханы дықәтәаны, иаҳаҭыраз ҩынтә сшыкәашо исырбошәа. – Мамзар, уаха ҳанцо ақәа аирур ҟалоит, ҳирбааӡоит!

– Сара Анцәа игәра згоит, иааиҭаххар ҳарбааӡара аҵкысгьы шилшо здыруеит...
– Уаҳа илшои? – сҳәеит саргьы, ииашаҵәҟьан ус аӡә дыҟан, акыр илшоны, арахь ҳара иҽаҳцәыҵәахны дахьыҟаз азы дџьасшьозшәа.

Уи убасҟан убас ихы ааигәаны слымҳа иадикылеит, џьара гаӡарак импыҵҟьар ҳәа сшәан, иаразнак схы анахара сахьӡаанӡа, слымҳа инҭеиҳәеит. – Сыбгәаирԥхар!

Сара азныказ исҳәо сҿамшәо саанхеит. Иаразнак сгәы иснаҭеит уи аҷкәын дласцәоушәа, маҷк аҽынкылара игыз шәа, аха саргьы уи аҽны исгәазырԥхаз сеидру, аха ииҳәоз имырхьааӡакәа аҭак ҟасҵон. Иҟалап уи иаргьы игәеиҭазар, иагьџьеишьазар, избанзар, аратәи аӡӷабцәа, шамаха, ус уаҩ


ддырцәажәаӡомызт.

Анатоли Лагәлаа  ) 183 ●

– Илшалакгьы, убриҵәҟьа илымшар ҟалап! – ҳанааи цыгьежьуаз саргьы аҭак илымҳа иаҩымшәартә ҿаасҭит. Убри аамҭаз Хьыма убас сшьапы дақәԥалеит, дцәыҵагалан дсы-мазар, аман лсырҳәон! Саргьы сналҿаԥшит, уи сылҿаԥшырц азы ауп ани илыцкәашоз аҷкәын ижәҩахыр данкны аранӡа дзаалгаз. Уи данаалгоз збаз ауаҩы икьатеи ԥҵәарын, избан-зар, лара лаҵкыс ҩынтә деиҳан азы, ашышкамс ахәы анаго еиԥш акәын дшылгоз! Иаргьы иҽеидыԥсалан, иахьыбҭаху сга, ибҭахызар, бара ибгәаԥхо зегьы саргьы сакәшаҳаҭуп, сганы аӡгьы салажь, амала бара бнапқәа рыла, иҳәозшәа акәын дышлыцыз. Аус злоу, лара илҭахызааит, аус злоу, лара илгәаԥхааит...

«Ах, бара аҩысҭаа, – сгәы сынҭахәыҭхәыҭит урҭ сыр зыԥшуа, – ҷкәына кьалантарк акәҷышь еиԥш ихы ҭыбҟьан, ибҭаху илабыгӡоит! Шьҭа доубышьҭуама, дбымпыҵызхуада, бара бгәы иақәшәоз дбықәшәеит. Уажәшьҭа бхы раҳан араҵлеиԥш биҵагылазаауеит! Дымтырааит, амарџьа, амар џьа! Даатырыр, амашәыр ҟаиҵар ҟалоит, аӡәым ҩыџьам, жәларык рҵеира акәашара иаҿуп!»
Ус, сышьҭахьала сеиҭанҭылбӷыҷааит лара. Санынхьаԥш, лхы насыдылкылан ҿаалҭит: «Амузыка нымҵәандаз ҳәа быҟаӡами?.. Уахыки ҽнаки бкәашозаргь сааԥсеит ҳәа быз ҳәару?» – «Ашьа ҭашәааит, – сҳәеит сара ларгьы дынҭы зыбӷыҷаан, бхы акәыхь ҭалан иҟоуп иахьак!» – «Сзыԥсоу анцәа ибимырдырааит, – лҳәеит аҩбатәи аан деиҭаҵәины данаасывала, – сыхьӡ ҳәаны аӡы бымжәуа бҟамлозар ббап!»
– «Сара аӡба сакыр, бысгәалашәома – лгәы ԥызжәарц цасҳәа иналышьҭасҳәеит, – быԥсы ҭоуп ҳәангьы сҟамлар ҟалап!»
Убри аамҭаз амузыкагьы ааҭгылеит, акәашарагьы ааиқә тәеит. Уажәшьҭа ԥыҭк саарылҵыр, схы сазынхар сҭахын, аха сзышьҭуадаз. Маҷк аҟара уи аҷкәынгьы сизхәыцыр сҭахын, еилсыргар сҭахын уи ибыз дафозу дамфазу. Ибыз дафозҭгьы абӷышьа сымдыруази, ажәак иҳәаанӡа уа дсыртәон! Аха раԥхьа деилкаатәын, игәы иҭаз дыртәын. Саргьы слакәуп, уи аҷкәын дсыздыруам, сиздыруам, уахык ала игәы иҭаз еилыскаарц салагеит. Иаҳҳәап, иара ақалақь датәызҭгьы,

● 184 )	а и з га ●

уа дааӡахьазҭгьы, рацәак аанамгозҭгьы иара изы аӡӷаб ла цәажәара. Мамзаргьы, ус аӡәырҩы драцәажәахьазҭгьы, уажә имбазҭгьы, ибыз хны дыҟазҭгьы. Ма иаҳҳәап, аӡӷаб димаз ҭгьы, уахь ақалақь ахь еицныҟәозар, ажәа еимырдахьазар, уажә иара арахь ақыҭахь данықәнагала ус игәихаиршҭырц са дсыцкәашозҭгьы. Са дсыцкәашонаҵ лара игәы дҭазар, лара лакәушәа ибозар ицкәашо, иацәажәо. Аха усҟан игәи ҽанӡамкәа лыхьӡ наиҿыҵшәар ҟамлози. Усҟан сара иараз нак дақәыскуан, уи нахыс уаҳа џьеи акәашара сицнеи-рын. Аха уахьгьы макьана акгьы иԥсы иахирӡаауамызт, ус адунеиаҿ иара изы аӡә дықәуп ҳәангьы гәҩара симҭеит. Ус акы ыҟазаргьы гәыбӷан злаиуҭои, иара дыҷкәыноуп, иара иагьаџьара дынҭыҵ-ааҭыҵуеит, сара сеиԥш иагьаҩ алаф реиҳәоит, иагьаҩы дрыцкәашоит. Насгьы, сара уи убас имаҷны дыздыруеит, абри абри ауп ҳәа, макьана икәаша шьа ада акгьы салацәажәартә сыҟам. Хьымагьы лхы аӡы ҭыршоуп, уи ус уеизгьы-уеизгьы цәгьара лыҵам са дахьын ӡаздыруа, аха зегьакоуп, убригь ауаҩы инагӡаны илылиды-раауеи? Ауаҩы инагӡаны ани арыцҳа лакәым аӡәыр дидыр-хьоума, аха зегь акоуп сара уи ихы-иҵыхәа сзымдыруа, ус амыцхә иҿцаара, иҿиаара ахьӡми, ицкәашара, иццәажәара сақәшаҳаҭым. Ара еилоу аҿар зегьы ҳа ҳтәқәа роуп, зегьы блаҵыхәала иҳахәаԥшуеит, издыруада урҭ ргәы иаанаго, издыруада дара рхаҭақәагьы дырдыруазар иара. Ааи, ааи, дырдыруашәаҵәҟьа ауп ишеицәажәо, ишеиҿаччо, аԥсшәа шеибырҳәо. Уи ҳа ҳтәқәа аҷкәынцәа бзиақәагьы аԥсшәа иарҳәоит, издыруада иара ихаҭагьы дыбзиазар, мамзар урҭ цәажәарҭас, ҽыхьшьырҭас дыркрымызт, Ах, Хьыма, иахьа схы ласӡа ишԥаҟаз, иахьа шаҟа гәырҩа, шаҟа еидхәыцлатәыс исыбҭазеи?! Ус, сызхара скәашаны, сызхара сыччаны сым-цози...

Убри аамҭаз, арадио ашәа ааҳәан, акәашацәа еиҭақәлеит. Сара урҭ срылҵны маҷк сҽыԥхьакшәа сҩызк слыдгылан. Санынаԥш, ани исыцкәашоз аҷкәын са сахь ихы рханы иҿааихеит. Саргьы саауалуашеит, уажәшьҭа сеиҭеицкәашар, зегьы сеицгәарҭон, сеицлаԥшықәырҵон. Аратәи аҿар рыбз
● Анатоли Лагәлаа  )	185 ●


убас ихны ирҿан, иухьысырц иалагар, ухы кны урԥыр ҵыр акәхон. Ус, уи аҷкәын дшааиуаз, Анцәа иҟынтә ӡӷабк днеиԥыххылан (лара дыҷкәынны дналыԥхьозшәа!), дицкәа шарц наиалҳәеит. Иаргьы дналеихырхәан днықәлеит. Аз-ныказ урҭ иҟарҵоз сеигәырӷьеит, уи аӡӷабгьы гәаныла ҭабуп ҳәа ласҳәеит. Бара сыбмырԥхашьеит, сҳәеит, бара Анцәа биныҳәааит, сҳәеит, бара бакәымзар, инаԥшуаз ир ҳәоз сеидру сҳәеит. Бара сгәы бҭатәоушәаҵәҟьа ахьымӡӷ сҟәыбыблааит, сыԥсы ҿыбхит, шьҭарнахыс сыҟазар ба бзы сыҟоуп, сҳәеит.

Аха уи ԥыҭрак акәын, нас урҭ иҟарҵоз зегьы даҽакала исылсит, зегьы нарҳә-аарҳәны избо, срызхәцуа салаге-ит. Иџьоушьаша, убас ирласны сеиҭашәеит, убас ирласны уажәраанӡа сзеигәырӷьоз мап ацәыскит, сара схаҭа схы сзымдыруа снеир ҳәа сшәеит. Сгәаара иаразнак амцеиԥш исыцралеит. Схы агәра асыргеит уи аҷкәын ииҳәоз зегьы мцызшәа, сара сеиԥшҵәҟьа уи аӡӷабгьы длацәажәозшәа, убасҵәҟьа, сара дансыцкәашоз еиԥш, дыччозшәа, илакҭа ирхаауазшәа, уимоу, сгәы иснаҭеит са сахьгылазынтәи ишысмаҳауазгьы, са исеиҳәоз ажәақәа зегьы акаанмыжькәа, дырмеигӡаӡакәа, иаҳагьы ирԥшӡан ларгьы илеиҳәозшәа. Ларахгьы илгәаԥхазар акәхап, урҭ иажәақәа дреигәырӷьан, дрыҵаҽырбан рҭак ҟалҵозшәа, ажәак лаҩшәар хәа дшәа ны, шаҟа дзизааигәахоз дизааигәахозшәа, уажәы-уажә имашәырхазшәа, лыҽлызнымкылазшәа, кьанц ҟалҵозшәа лыҽидлыркьыслозшәа. Уи иара иаҳагьы игәаԥхозшәа, дар ччозшәа, иаҟара ицнаҵозшәа, зны-зынлагьы ианықәҵәи аауаз дышьҭԥааны лшьапы дықәмыркьысӡакәа диргьажь

уазшәа. Лара лывара икәашоз дырцәыԥхашьон акәымзар, зынӡаск лҽигәыдлыршәлар лҭахызшәа. Убриаҟара лгәы аҟынӡа инеиуаз ажәа ԥшӡақәа иҳәазар акәхап иара, уб риаҟа лгәы дҭалазар акәхап, лыхшыҩ дахигазар акәхап. Убриаҟара ибыз хәшәхазар, деикәанарҵәизар акәхап. Нас ишԥа, сара знык-ҩынтә саницкәаша сҽысҵәахит, иҟалап уи сара сгәаӷ азы акәзаргьы уиаҟара иҽызлыдицалоз, лыхшыҩ зҭиҟьоз. Иҟалап ус иара иҟазшьазаргы, ирлас-
● 186 )	а и з га ●

ны дихашҭуазҭгьы дызцыкәашоз, дзыҿцәажәоз, уи дкәа шонаҵы, дцәажәонаҵы, иоуаз игәаҳәара акәызҭгьы дзы шьҭаз, егьи абжьааԥынтәи зегьы аԥхыӡ еиԥш ихашҭуазҭ гьы, игәалаиршәарцгьы иҭахымызшәа. Убасҟан хәыҷы-хәыҷла исызгәамҭаӡакәа икәашоз сырзааигәахемт сара. Убри аамҭаз, мацәысеимҟьарк иналагӡан иблақәа сыр хыԥшылеит уи аҷкәын. Саргьы убриаҟара сыԥхамшьоуп хәа, сзыргәаҭеиуааз, иаасычҳарауаз, знык дицкәашазаргьы кьафшақә жәақәак иҳәазар, сара иаразнак урҭ рыгәра зыз-гарыз, сзырмырҭынчрыз.

Хьыма еиҭах лҽыргызмалны даасалацәҟәит. Уи иаа-нагоз, бгәы кабмыжьын, уи хымԥада бара дыбтәхоит ҳәа акәын. Сара убасҟан иаҳагьы сеилашәеит, иаргьы-баргьы шәхы аҿыгә-ҿыгәҳәа иеинышәҟьааит, сҳәеит гәаныла. Дцәажәалааит, сара ихахә ылысхуама џьым-џьым, амала иа ра иеиԥш зхы ԥыруа аӡәы, ииҳәо ада акгьы ыҟоуп хәа иҟам, агәра лгар ҟалап иааиҳәо зегьы. Шьоукы-шьоукы рыхқәа рыҭҟьара уамакгьы аҭахымзар ҟалап, аха сара сҟны маҷк дҩашьеит, маҷк даҩнагеит. Уи уара иубац дреиуам, баша уҽылҿумшьаан, уҵәгәыр дузаҿаршәом ҳәа иазҳәашаз уаҩ димоуит. Ааи гәышьа, ус иазҳәашаз ҭынха димоузт, иаргьы изымдырӡакәа даанхазар акәхап, гәыбӷанс иуҭои?..

Аха убри аамҭаз сара исымбаӡакәа, сагьазымхәыцӡакәа, сшьапқәа хәыҷы-хәыҷла урҭ ахьыкәашоз рывараҵәҟьа зынӡа иааигәаны снаргеит. «Унан, сара шәиицәа, – сҳәеит гәаныла усҟан, – нахьхьи сгыланеи, ара исымбаӡакәа сыш ԥаанагеи? Урҭ уажә ирҳәо-ируа сазыӡырҩуашәа рбар ԥха шьарами. Изакәзеи, уаҳа адунеиаҿ уаҩ дсымбацшәа, сы лақәа ҭырхаха сышԥаихәаԥшуеи? Уаҳа акы акәым лара Хьыма лыдагьы даҭахума, уи саалбар: «быԥсы бзиԥыргом, ус ауп аҷкәын бзиа дшыҟоу, гәыбӷан бызҭода?!» лҳәозар акәхап. Иаргьы-ларгьы хысла-гәысла иеиҿцааит, уаҳа акы акәым...»

Убасҟан машәыршәа сиҿаԥшит иара еиҭах. Иаразнак иаргьы ихы-иҿы ааихалашеит. Азныказ сыла сажьаз џьыс шьеит. Уи шьҭа са сабеигәалашәо ҳәа сыҟан, аҽаӡә дхихит,
● Анатоли Лагәлаа  )	187 ●


аҽаӡәы длыцкәашоит, са сыԥсы ҭоуп ҳәангьы дыҟам ҳәа схы агәра асыргахьан. Аха сгәы иҭаскыз мцызшәа схы ис-нарбеит, уимоу, уи илаԥш ааимҟьарсҭак ала исанаҳәеит уи аӡӷаб лԥырҵра иҭахызшәа, аха аԥхашьара аҟынтә акәызшәа дызлыцкәашоз. Уи иаԥхьангьы акәашара сықәигаларац сара ихы сықәкны дааиуан, аха лара данааиԥыххыла, уи дыӡӷабымзи, дылцәыԥхашьеит, мап изымкит. Аха игәы зегьы ахьыҟаз сара сахь акәын, уимоу иаразнак игәеиҭеит сара раԥхьа сшамхагәырӷьаз, нас иаалырҟьан сылахь еиқәышьшьы сшыҟалаз. Убарҭ зегьы илаԥш иаҳәозшәа иааидысхәыцлеит сара.

«Издыруада раԥхьа сгәы сажьазаргьы, – сахьгылаз гәа ныла сцәажәон сара, – убригь Анцәа иҳәааит, сара зны-зынла сгәы санажьо, иаҳагь иеиӷьу, сыззыԥшӡам акы сақәшәоит...» Акәашара анаанҵәа, аҷкәынцәа дасу ирыцкәашоз аӡӷаб цәа рҭыԥқәа рахь инаргеит. Хьымагьы дԥыр-ԥыруа днасаҩсит ани лыҷкәын ау инапы кны. «Шәеигымхааит, – убасҟан сара схаҭагьы сышуалуашозгьы гәаныла иналышьҭасҳәаит, – лаҳачан дхәарҭахоит! Аҵәаҳәгьы бҭахым, акьыбагь бҭа хым, дышгылоу, инапы ахьынаӡо иааиго мацара шәҩыџьагь

ишәызхоит!» Еиҭах инасаҩсит аҷкәынцәа, рыӡӷабцәа рнапқәа ирынк-

ны, џьара ирыцәцар ҳәа ишәоушәа, алашәарыца мчыла инкыла-нкыло ашәарах ашьҭа ианхырҵо еиԥш!

– Абзиараз, Дамеи! – лҳәеит сывара аӡәы. Санынаԥш, ани аӡӷаб дызцыкәашоз аҷкәыни лареи сывара ианааи, иара дааҭгылеит. Сара иаразнак сгәы иҭашәаз уи ихьӡ ауп, иагьанбеилылкааи лара, дагьанбаҵааи?! Ма ихьӡ здыруаз лгәахәзар акәхап! Сара убриҵәҟьагь сахыбааит, ихьӡгьы зылдыррыз ҳәа, напеимдахьак лиҭазшәа...

– Саҭабымҵан... – днасыдыххылеит уи, – са схы ахьхаҵә ҟьаз бара бахь акәын, аха сымҩахыргеит. Аҭшәарраҿ саа-ныркылт, сышьҭахьҟагь сзымцеит, саԥхьаҟагь сзымцеит! – дааччан, лафкгьы нациҵеит иара.

– Урҳәынҷеит.! – сҳәеит саргьы, уи ус ахьизыруа шыс гәамԥхаз, сылаԥшгьы дшыҵымшәаз ирдыруа.
● 188 )	а и з га ●

– Сыҽрысымҭеит! – иара иаҳагьы их қьан аақәиҵан, аҿар еиҳа еидгәыԥлан иахьгылаз днарзыԥшит, нас, – рнапаҿы сырзаамгошәа анырба, соурышьҭит. Дзыԥсу рахь дцааит, рҳәеит!

«Ус адыруеит, – сгәы инҭысҳәааит сара, – уахьзымыхәно укыдԥалар, уарԥхашьоит. Аҷкәын иара игәаԥханы уқәигалар ауп ҳәа, уара дықәугалар, даҽакала духәаԥшуа далагоит. Уи азы са схы сырҽхәом, аха аҷкәын ицкәашарагьы Анцәа игәаирԥхароуп!..»-

– Нас умцо! – уи ара са сҿы дахьаангылаз џьасшьазшәа ааҟасҵан ҿаасҭит.

– Сабацо, сааины сыҟоупеи! – уи убас иҳәеит, убриаҟара са издыруаз, исзааигәаз, зыгәра згоз бжьыла дцәажәеит, кыраамҭа ҵӡозшәа иареи сареи ҳаибадыруеижьҭеи, нас-гьы днасыдҵны дцар, иара сара схаҭагьы исызхымгарашәа, снаҿыԥсаарашәа сгәы ааҟәандахеит.

Уи нахыс рацәак ҳнымхакәа аклуб ҳдәылҵит. Адәахь убас илашьцан, насгьы аҩныҵҟа алашара ҳабла ахьашьцы лаз, иахьыхнакуаз азы акәу, ула аҵәыршы ҭакызар иумбо иҟан. Хьымараагьы ҳашьҭахьҟа, ани «ллаҳаҿыхга!» длы маны, иааиуан. Аха ҳара маҷк ҳнарцәыхаран, ус, уаҩ иб жьы неиҵыхҵәҟьан дымцәажәар дара рҟынӡа ииҳәо наҩ уамызт.

«Иахьадагь дсымбацт, – сгәы сҭацәажәон уажәы-уажә гәаныла, – аха алашьцараҿ сицны аҩныҟа амҩа сықәлеит. Ус уҳәар, Хьымагь дысгәылоуп, сышьҭахьҟа дааиуеит, аха зегь акоуп ауаа зегьы цәаҩала еиԥшума, атәым ҷкәын есқьынагь аӡыжь ҵада даҩызоуп, уицәшәалароуп. Ауаҩ игәы иҭоу, иҵаҵәаху Анцәа итәуп. Аха ари, ус иҟақәоу дреиуам, – егьи сгәы азбжак ҭаха снаҭомызт, – ицәажәашьа, иԥшра исахьа, ихымҩаԥгашьа, злаҟоу ала, ҷкәына ҳалалк, разык, аҵә иа-хам, уаҩышьала еиқәтәахьоу-еиқәгылахьоу аӡә иакәзар ҟалап, қәрала рацәак дшыҟамгьы».
Ус акәмызҭгьы, иара сара схаҭагьы сагьицымкәашар ҟаларын, уимоу, арахьгьы амҩа сицқәломызт. Аха сгәы игәра агеит, ус акәым ас ҳәа сыхшыҩ мап акыргьы, сыхшыҩгьы сар-
● Анатоли Лагәлаа  )	189 ●


гьы иаҳиааиуа аҟынӡа иара изааигәахеит. Ус ҳшеицәажәоз иҳамбаӡакәа ҳаҩны ҳаназааигәаха, иасҳәеит уажәшьҭа абра саанижьырц, шьҭарнахыс са сымацара аҩныҟа сышнеиуа, аӡәы ҳаидибалар шысҭахым.

– Ҳанбагьааи! – ҿааиҭит иара иааџьеишьан, избан-зар уи акыр набжьоуп аҩнынӡа ҳәа иасҳәахьан. – Амҩа уаназымхәыцуа ус ауп, иумбаӡакәа инҵәоит...

– Ааи, амҩа анудыруа ауп уаназхәыцуа, иахьалаго уды-руеит, уахьаго удыруеит, насгьы... иахьынҵәо удыруеит.

– Амҩақәа зегьы еиԥшым... Иаҳҳәап, сара уаха сызным-лац ҩ-мҩак сырнылеит. Акы, сахьаанагаз збеит, аха егьи са-хьаго сыздыруам. Амала ишымҩа бзиоу здыруеит!..

Убасҟан сара иаразнак сцәа иалашәеит иара даара игәы иҭыхоз, амҩа ҳақәлеижьҭеигьы дназхыкәша-аазхыкәшоз ак иҳәарц шиҭахыз, аха аҳәара шицәыцәгьаз, дшазыман шәаламыз, избанзар раԥхьаӡа акәны ишиҳәоз, уажәы-уа

жәы дакуан-дашьҭуан. Аха сара излеидысхәыцлаз сеидру, иара ус дзыргәаҟуаз игәҭыха аниҳәалак, ак ҳәатәхон, уи иҳәатәыз сара схаҭагьы исыздыруамызт, амала издыруан ак шҳәатәыз, сара са схаҭагьы лабҿаба ахаан исымҳәацыз, зҳәашьагьы сзымдыруаз, сагьақәымшәоз, убри азы, убри сзымҳәар ҳәа сацәшәан, аҩныҟа ӷьал-пал бжьык газшәа, ирласны ҳааидымҵыр аӡә даацәырҵыргьы ҟалозшәа наиа ҳәан, снаидҟьеит.

– Иузыԥшу амҩа узымдыруазар бзиоуп, иаҳа угәы архыҭ-хыҭуеит, амала ишузыԥшу удыруазар... – сара схаҭагьы цқьа сыззымхәыццыз ажәақәак неиласҟәаҟәеит.

– Ишԥа, излаудыруеи? – уи ибжьы ныҵеикын, адунеиаҿ зыԥсы ҭоу аӡәы иаҳар ҳәа дшәаны, сара сҟынӡа мацара иааиртә, сара исхымсыртә ҿааиҭит.

– Уи уахынла иазхәыцӡом, рыцәа арҟьалоит! – сҳәеит сара. Нас амыцхә сышидхалацәаз сцәа иаанырын, сеиҭанаидҟьан сҿынасхеит.


Ашьҭахь, мызкаҟара набжьысхьан еиԥш, уии сареи ақа лақьаҿ ҳаиқәшәеит. Усҟан, уи аҽны иара уа дсықәшәоит

● 190 )	а и з га ●

ҳәа сыгәгьы-сыхгьы иҭамызт, ақалақьаҿ данаасԥыла иаа џьасшьеит. Ашьҭахь ауп саназхәыц, ақалақь ахь сцараны сшыҟаз Хьыма ишиалҳәахьаз, ишеигәныҩуаз. Уи убриаҟара дысҵахьан, убасҟан, слыдгылазшәаҵәҟьа ауп иалҳәаз шыз-дыруа: «Ушзахәо уца, – лҳәозар акәхарын лара, даара маӡа дук еилкааны иалҳәозшәа, лхы-лҿы ауаҩ изы бзеира дук иашьҭоу, аха иара:ихаҭа дахьымцых-цыхуа азы агәаарагь анырԥшуа, иара игәаҵәа ахьеилымсуа лхы иалнарҟьацәаны,

– уи иасымша усда-ҳәысда шәара аҷкәынцәа шәеиԥш днаԥш-ааԥшуа ақалақь далоу џьушьо, мызкахь знык акы анылҭаху дналаххны, лыхьурӡы хыҵуашәа дыҩны даауеит. Убрии-убрии рыбжьара, убра ақалақь даланаҵ ак анулымша, уҿы еихыхны уанзымцәажәа, нас ухы иавбала. Уара иушәонаҵы, иузонаҵы, еес, уцаларгьы уцла, ани шаҟҩ лышьҭоу удыроу уара, ахәыцхагь ламраӡакәа даашьҭԥаан дыргап. Нас уара ҳла жәаҩа мҵы акит ҳәа утәаз!»

Амала, иара ииҳәашаз Анцәа итәуп, иара усҟан ус ҟакҵәҟьа дсыздыруамызт, знык акәын ҳахьеиқәшәахьаз, аха зегьакоуп, игәы мцых-цыхыр ауамызт. «Сышԥамцо иҳәозар акәхарын иаргьы, иаразнак иҽааиҭакны, – бара Ан цәа ииныҳәаша, бсыдынҵәалеит, мышкызны, саргьы бџьа баа саԥсахап».

…Раԥхьа иара иоуп сгәазҭаз, уи машәыршәа сгәеи ҭазшәа ҟаиҵеит акәымзар, ҳавтобус акалақьаҿ ианааи, санынҭыҵ нахыс, харантәи дсышьҭаԥшуа даауазар акәха рын. Уи зегьы ашьҭахь ауп саназхәыц, усҟан иаразнак исзеи дымхәыцлаӡеит.

– Бзиала баабеит, – иҳәеит иара, ииашаҵәҟьан иашҭа сааҭалазшәа, – ҳақалақь ахь амҩахыҵра бгәазырԥхаз ҭабуп ҳәа иаҳәатәуп!

«Уқалақь мыхкәа, – сгәы инҭысҳәааит усҟан, аха Анцәа иџьшьоуп гәанылагьы иара дахьызбаз сахьеигәырӷьаз, акәымзар, иакәым ак самхаҳәон, – уаб иҭынхеит! Убриаҟара атәымуаа алоуп, иахьа аԥсуак ибжьы смаҳакәа сцар, мыз наҟьак сгәы бжьысуан...»

– Бзиа збаша, – аиашаз саргьы сааиеигәырӷьеит уи.

Усҟан ҳанеиԥырҵ нахыс Хьыма схы ҭылҟьахьан, аха уи ил

● Анатоли Лагәлаа  )	191 ●


ҳәоз аҵкысгьы иареи сареи ҳаиқәшәареи, хаицәажәареи, ҳаиԥырҵшьеи ракәын сзызхәыцуаз! – Қыҭакаҿ ханхоит, аха ари ақалақь ҳнадмыԥшылалар ауам...

Усҟан уи илақәа ирхызбааит сара сыззыԥшыз: аразра, аҳалалра. Иагьааџьасшьеит, ари ақалақьаҿ ас иҳалалыз, нас-гьы ақыҭа иааӡазшәа иаԥсуаз, са сзы џьара акала игәакьаз, ихааз урҭ алақәа. Ус акәын сара, ауаҩ илақәа рыла деилы-скаауан дзакәыз. Иара ииҳәо, ииуа сазхәыцаанӡа, избаанӡа, раԥхьа илақәа сырхыԥшылар акәын. Урҭ, иаразнак исарҳәон иара дзакәыз, игәы иҭаз, дҳалалзар, ишицәшәатәым, игәра шгатәыз, ииҳәогьы ииуагьы шеиқәшәоз. Ус акәымкәа дым цҳәаҩызар, дуаҩы ԥаршеизар, убасҟангьы исцәырӡаӡомызт исацәажәоз, исыдгылаз иблақәа.Убарҭгьы иаразнак исарҳәон сзыдгылаз ииҳәоз акгьы шиашамыз, сара уи ахаангьы игәра шысымгаша, иҳәатәы сшацымныҟәаша, алада цатәуп иҳәар аҩада ишцатәу, дышуаҩыламысдоу, уимоу, дара илақәа рхаҭақәагьы иара амц аниҳәо ишыԥхашьо, ишыӡыҭуа, аха иҟарҵоз, ирылшоз, иара Анцәа данишоз урҭ ргәаӷс имаз иараӡәзаҵәык иоуп издыруа, ирыцҳамшьаӡакәа уи ици-шеит, амц аниҳәогьы ииҳәо ҳәала, аиаша аниамхаҳәогьы ицҳәагәышьала ҳәа. Убас ауп, уи сара рацәак изласзеиӷьу акгьы сыздыруам, аха ауаҩ илақәа убриаҟара рыгәра згоит, иара ихаҭа ииӡарц ииҭахугьы ансарҳәо ыҟоуп...

Нас ишԥа, ақалақь шәара шәоуп иаҳагьы еиқәзырхо, ақалақь ақыҭакәа рнапы ианыԥшыло иҟалахьеит, – нас уи иҵегь иҳәарц иҭахын, иагьахк игәы иҭакын, иагьахк игәы еиладыршуан, аха, иҽааникылан, сара иахьа аҩныҟа сыц-цакуазу смыццакуазу дазҵааит. Сара иасҳәеит рацәаӡакгьы сшымыццакуаз, амала ашьыбжьышьҭахь аҩныҟа санцо аламҭалаз, саншьа иҟны неитәыс ишсымаз, уи ара ақалақьаҿ дшынхоз.

– Ус анакәха, – иҳәеит иара, саргьы иаразнак игәасҭеит уи исҳәаз дшааигәырӷьаз, избанзар, даҽаӡәызҭгьы, аамҭа иа-гьа агәҿыӷь данарго илымазаргьы, илымамызшәа ҟалҵозар акәхарын, ари ақалақь зегьы аҭаацәа ду реиԥш лара ил хагылазшәа, аԥсык акы данагха, илеиқәыбга ицарашәа, – ҳанҭыҵ-ааҭыҵып, каҳуак егьик зҳәаз еиԥш.
● 192 )	а и з га ●

– Егьик сақәшаҳаҭым, амала акаҳуа амацара сазыразуп!

– сҳәеит саргьы иажәа уа иааҿахысҵәан, егьырҭ шьоукы-шьоук реиԥш сых қьан шақәсымҵо, убриак мацара сшалаӡо агәра ирго.

– Ибзиоуп, иамаҳкыр ҳиашахом, – иҳәашьала агәра угон, убри акаҳуа мацара иаргьы ишизымхоз, уи «иаваиргылоз» иҵегь цәажәатәык, гәҭыхак шимаз, аха акаҳуала ишала гатәыз, убрантәи шакәыз иара ицәажәараҿ дызқәыларан, дызныларан дыҟаз мҩахәасҭак ахы ахьакуаз.

Уа ҳаннеи, уи амшын ахықәаҿ акәын, ауаа рацәаӡамызт азы, рацәак днымхакәа акаҳуа ааигеит.
«Иҟалап, – сҳәеит сара гәаныла убасҟан иара сизхәыцуа,
– уи зыдгьыл бзиа избо, забдуцәа рџьабаа, шьала ирыхьчаз рнышәнап еиқәзырхарц, аԥхьаҟагьы изырҿиарц зҭаху аӡә иакәзар. Иҟалап, зегьы ибозар, зегьы еиликаауазар, иқәра аҵкыс ихшыҩ аԥысхьазар, еилнакаахьазар дзықәгылоу адгьыл аҭоурыхи уа иқәынхо ауаа ркәамаҵамақәеи, рҟаз шьақәеи, рқьабзқәеи, урҭ ихы рыхҭниҵо бзиа ибозар. Иҟа лап, зхы-зыԥсазы мацараз иҟоу изымчҳауазар, урҭ иааи кәыршан ирацәазар, имацара имч рықәымхозар, аха иа-гьа имч рықәымхозаргьы убарҭ ргәаанагара иара иахьи гәаанагарам азы, ихы цқьаны иԥхьаӡозар, иара иеиԥш ицқьоу, игәаанагара ицеиҩызшо аҩызцәа имазар. Иҟалап, уи дуаҩ бзиаҵәҟьазар, иҟалап...»

Уи аҽны акыр ҳаицәажәон иареи сареи акаҳуажәырҭаҿ. Убасҟан агәра згеит ииашаҵәҟьан сара сгәы сшамжьаз. Уи данцәажәоз, ииҳәоз зегьы убриаҟара аԥсы ахаҵаны иҳәон, убриаҟара ауаҩра илан, иаҳҳәап, сара сакәымкәа, иара игәаанагара, иара ииҳәоз згәамԥхоз, иаҿагылоз аӡә дизыӡырҩуазаргьы, уи убасҟак ицәажәашьеи иуаҩышьеи дыхнахуан, иаразнак уи ииҳәоз дақәшаҳаҭымхар, иара итәаҿы дымнеир ҟаломызт.

Ҳа иаҳхароу рацәоуп, – иҳәеит иара дышцәажәоз иаҳагьы дааибакын, – ҳараҵәҟьа ҳакәымзаргь, ҳабацәа. Урҭ иҟарҵаз агха ашьацәгьеиԥш ҳара ҳахьгьы ииасыр ҟалоит.

Адгьыл реиҳа ианшәарҭаз ирыхьчеит, нас, ианынхатәха,
ианҿиатәха...

Анатоли Лагәлаа  ) 193 ●

– Аиеи, гәышьа, шәнаскьа, ламыс шәымами рҳәо ма-цара, даргьы шынаскьоз, уажә ақалақь ахь аара зҭаху дара рыҷкәынцәа адәы иавахеит. Рыламыс мацара «изықәнымхо» иалагеит...

«Ацгәы аҩнхыбқәа ишрықәыз имылбааӡакәа қыҭак иал-суан, – сгәы, сҭацәажәон уи исыцреиҵаз амца иаҳагьы исны-рын, – уажә иабаҟоу урҭ рҵеира, иабаҟоу урҭ ргәамч, иабаҟоу рыламыс, цәгьарак ҟазҵарц зҭахызгьы ас ду еиԥш зылсра изымгәаӷьуаз, дызкуаз, дҿазҳәоз. Иабаҟоу урҭ ргәыбылра ду, иабаҟоу реихӡыӡаара... Амилаҭ ргәы андырҭынчцәо, амилаҭ хьаа анрымам иаҳагьы иеицәазар ҟалап. Амал мыцхә, аԥара арҳара чмазараны ианрылало... Ҳаӷоу ибеит зынӡа рхы иамыхәо аҟазаарагьы, аха уи уҽанауҭа, уи знык агьама анугәаԥхацәа, уанхнахцәа, уанашьҭаҩ, нас зегьы уцәыӡуеит. Иухашҭуазар акәхап уара узлыҵызгьы, удгьыл ахьаагьы, усҟан ҽа гәырҩак, ҽа насыԥк уашьҭалозар акәхап. Аха амилаҭ хәыҷы рзы харабӷьара агылара, хаз-хазы аха-ра, уи амеиҭаҵра, уи амҿиара ауп иаанаго. Уи иахьа ауаҩы дышхәыҷу игәаҿы ианнеи, абаҩхатәреиԥш иахәаԥштәуп. Избанзар, убриҟара имаҷхеит, уи амца зыцроу, уи агәбылра ныҟәызго... Зегьы иреицәоуп ауаҩы иламыс анилԥсаауа адәахьала дуаҩны, џьара ак узивымбо, аха Анцәа ицишаз иламыс, зегьы ишрыхҭниҵоз мацара, уара уаҵкыс иаҳа исзеиӷьу ыҟоуп ҳәа иара дышнахоз, убриаҟа икҿеицалеит, убриаҟара ицәеи-ижьи иалаирӡит, уаҳа ҭыԥ анеимҭаӡа, аԥхӡеиԥш илҵны ицеит. Нас уара уазхәыц шаҟа дшәарҭоу, зыламыс злыҵыз, зыламыс «дәылызцаз» ауаҩы...»

– Аҽыҩ бзиа агәы анҭуҟьа, аҟамчгьы мыцхәы ианаур-га, нас иҽынадихоит. Иҟоуп аҽ-ҟәышқәагьы, изҭашәаз еи-лызкаауа, иақәтәоу дшымдыру, иҟаиҵо шхьымӡӷшьатәым, иара ишахарам здыруа. Ааидысларак аҿы, еиндаҭларак аҿы, згәы иҭоу згәы иҭамԥсуа... Иасымша заԥхьаҟа зхы хоу... – уа дааҭгылеит иара, уаҳа акгьы ацимҵеит, иҟалап уаҳа ахәҭаны имыԥхьаӡазар, ӡӷабк лҿы амыцхәгьы салалацәеит игәахәзар. Убрагь деилыскааит сара, убрагь игәы сҭатәазшәа ианасыжьит ахьӡми, уаҳа ацсымҵеит... Аус злоу, иара игәы

● 194 )	а и з га ●

иҭаз, иара дзыргәаҭеиуаз, сара сшахымыччоз, сара сзы иштәыммыз, саргьы уи амца шсыцраз еиликааит... Иҟалап азныказ уи игәы ннакылазаргьы, аха убриҵәҟьагьы симыр-дырит... Уи агәыр еиԥш, агәырӷьарагьы уаҩы иимырдыруа-зар акәхарын...

Уи аҽны уаҟа кыраамҭа ҳтәан иареи сареи, ашьҭахь саншьа иахьгьы сымнеикәа аҭел сасны сыззааз расҳәеит. Ус, ҳәатәык сыман, сымнеиргьы ауан. Ашьҭахь, иара ав-тобус аҟынӡа сааскьеигеит. Сыблеҭ аахәан санынҭаиртәоз аламҭалаз, исеиҳәеит ҳаиқәшәар шиҭахыз, сара реиҳа аха ансымаз мшык азы.

– Ҳахәаԥшып, – сҳәеит сара, иаразнак исызиамҳәеит иануҭаху амш алх, сара сышзахәо саауеит ҳәа. Уи акәын сгәы иаҭахыҵәҟьаз, сгәы иаҳәоз, аха ҳара аӡӷабцәа убриаҟара ҳгәы аӷәра аҿакны иаҳкуп, иаҭаху ахьазымҳәо, иахьазыҟамҵо азы, зынӡа излаанымгыло Анцәа идырааит! Аха усҵәҟьа иҿахысҵәар, игәгьы сыгәгьы цәысҟьар сҭахымхеит, ахәыҷ иеиԥш ирыцҳасшьеит сгәы, избанзар, акәкәыҳәа исыцры-хон, ус бымҳәан, џьара дназықәгәыӷша, игәы хыҭхыҭуа да-анзыжьша ак иаҳәа ҳәа. Убасҟан изгәаӷьит сара, знык сгәы иаҳәо ҟасҵарц, иахәҭоу, иламысу ҳәа исыԥхьаӡоз сахыԥарц.

– Ҳаигәныҩуазар акәхап, адырра ҟауҵап...
– Азамана, – убас дгәырӷьеит иара, иааҳакәыршан игы-лаз ауаа рацәа ракәмызҭгьы, гәырӷьаҿҳәашак зырҭаз аӡә иеиԥш, дышьҭыԥар ҟаларын. – Сара инасыцҳауеит...

Уи акәхеит, уи аҽны убас ҳаиԥырҵит. Ашьҭахь даҽазны заҵәык ауп иареи сареи ҳахьеиқәшәаз. Ҳшеиқәшәазгьы, иеибаҳҳәазгьы хәыц-хәыц исгәалашәоит. Агәалашәара за ҵәык сзынхеит, аха уи насыԥума, разҟума, иаҳагьы ихьаа-уп... Исгәаламшәозҭгьы ҭынч сынхон, адунеи иқәу зегьы реиԥш, анасыԥ зцәыӡыз, аха уи иахьымҵәыуо, рыԥсҭазаара ахаҭа ахьрымоу азы згәы ҭынчу реиԥш. Аха ус ҳаӷоу ибааит, ус ԥшь-шьапык зҵоугьы иалшоит. Сара урҭ агәалашәарақәа иреиҳау насыԥ сымамзар ҟалап...


Уии сареи иара ианиҳәаз аҽныҵәҟьа ҳзеиқәымшәеит, аха ԥыҭк анаабжьыс еиҭааицҳан, ақалақьаҿ ҳаиқәшәеит. Ауха

● Анатоли Лагәлаа  )	195 ●


саргьы уа ақалақьаҿ, саншьа иҿы сынхартә сцон, иаҳа сгәы ҭынчын, сыццакуамызт. Аҽны акыр ҳанеицныҟәа ашьҭахь, ашьха, ашьапаҿы иҟоу аресторанаҿ ҳаицтәарц иӡбеит. «Уажә мап скыр, сыбнауаҩушәа сҟалоит, – сгәы иаанагеит сара усҟан, – иара усгьы ақыҭауаа ҳазлаҟам ала иҳахцәажәоит. Уи аҟазшьа иара идсымбалацт Анцәа иҟынтә. Иара уизхәыцыр, ақалақь дамааӡакәа, иацы ақыҭа аҟынтәи даазшәа ауп дшы ҟоу. Аха зегь акоуп, ауаҩы ишихәҭоу ихы мҩаԥигозар ауп. Ауаҩы иҿаҿы ирымҳәо, аха иара изы ауаа ргәы иҭоу ԥыҭк идыруазар ауп. Ааи, аа, ԥыҭк идыруазароуп, уи иаҳа ихы дазнархәыцуеит. Иҟаимҵаша, иимуша, инарҳәом, инар ҟаҵом. Ауаҩ ԥыҭк дҿаҳәазар ауп, зынӡаҵәҟьа доужьымзар ауп...»

– Ахарџь уҳарҟаҵарым, иабаҭаху, – сҳәеит сара, аха иара иуазма, счеиџьыка басырҟьашьыроуп, иҳәеит. – Ҳара ақалақьуаагьы зынӡа ҳнапы кӡам, аӡәык-ҩыџьак пату ры қәаҳҵартә ҳаҟоуп, – иҳәеит.

– Ишԥоуҳәо, ишԥоуҳәо, – сҳәеит саргьы уи снаиԥыххылан,

– шәара ауаҩ апату иқәҵашьа уажә ижәбама. Аха усмыр гәамҵындаз сгәахәит...

– Егьаурым, – ихааӡа дааԥышәырччеит, иара, – иахьак суалафахәы аҩныҟа инасымгар сҭахуп. Иахьак исзааигәоу ауаҩы пату лықәысҵар сҭахуп. Уи апату иасымшагьы илы қәысҵоит, аха иахьа чеиџьыкала!

– Ибзиоуп, – снақәшаҳаҭхеит саргьы, избон уи ииҳәоз аҽраԥшраз акәымкәа, иҽазҵәылхҵәҟьан ишиҳәоз, мап скыргьы ахааназ ишихамышҭуаз, игәы шысхәуаз. Саргьы исыӡбеит сақәшаҳаҭхарц, насгьы уеизгьы-уеизгьы уаха ақыҭахь сцомызт, сааҭк ҩ-сааҭк аресторанаҿ стәеит ҳәа сых гәыбӷан асҭартә иҟамызт. «Ианамуӡах, – убасҟан сгәы иҭыс ҳәааз иахьагьы исгәалашәоит, – учеиџьыкагь уҟазшьеиԥш ихаазар збарц сҭахуп!»

Хыхь аресторанаҿ ҳанхала, уа иара иҩызцәакәакгьы ҳақәшәан, шәаҳәаран, кәашаран, даара ибзиан иаҳхаагеит аамҭа. Аха сара иасымша исгәалашәо, сыгәгьы сзыр-хьуа, аҩныҟа ҳанаауазтәи ахҭыс ауп. Уи агәалашәара сара
● 196 )	а и з га ●

убриаҟара исцәыцәгьоуп, сышҵәыуо, сгәы аҵаӷара ҿҵәар ҳәа сшәаны, сышзахәо аӡыхәашь еиԥш сацәшәаны сал ҵуеит.

…Иҩызцәа ааныжьны ахықә ҳҭалан ҳалбаауан иаргьы-саргьы. Иара иижәыз маҷк аҟара илсит, аха иҟазшьа иа ҳагьы ихаахеит, абри-абри ами ҳәа ажәак сгәалашәом иа кәымкәа ииҳәаз. Ииҳәаз акәым, иара усгьы аҷкәынцәа ԥыҭк аныржәлак, ргәы иҭоу зегьы днамырҳәо, убасгьы сгәы иамыхәашаз, сгәы цәызҟьашаз ажәак ихәлымшәеит.

– Пату ҳазбықәымҵазар ҟалап, – иҳәеит иара, еиҭах ишахәҭоу, иахәҭоу зегьы идыруан, еиликауан. Аҩы ижәит аха ихшыҩ ижәуамызт иара. Сара зегьы иреиӷьасшьоз аҟазшьақәа иреиуан уи. Ауаҩы ижәны даныҟоу, аха ижәны дшыҟоу уимырдыруа, иҵәахырц даналаго, «данамырхаҵо», иимҳәаша, иқәнаумыргаша анимҳәо. Имжәӡакәа, дбахҵәаӡа дангыло, амала иҟазшьа хәыҷык ианарԥсыҽуа, ианархаауа, маҷк дуаҩ хжәазаргьы, амаӷ илмыҳәҳәо даныҟанаҵо, да-нартато. – Аха наҟ-наҟ усӡа ҳцарым, санду рыцҳа илҳәалон еиԥш, зынгьы иеиҭаҳҳәартә ҳҟалап!..
– Ус шԥоуҳәо, – сгәы иныҵаххит сара, – уаҳа наҭахымкәа ихааӡа ҳтәан. Уаҩ игәы иҭымҵәо...

Аҵыхәтәан исҳәаз сымҳәаргьы ауан, аха исҳәазааит. Сгәы иҭаз акәын – исҳәеит. Уажәгьы сых гәыбӷан асҭоит, убасҟан сгәы иҭаз зегьы ахьысымҳәаз, сажәақәа ахьсыхәлашәаз, иахьызӡаз азы. Аха иалыздыраауаз ус шыҟалоз, ус схы шы-сиркуаз, ахааназ сгәы шҭиҟьоз, сшьара сшықәнаҟьоз уи аухатәи аҵх. Издырызҭгьы ҽакала сымныҟәоз, мамзаргьы сақәшаҳаҭхозма уи Анцәа дзықәшәиз аресторан ахь аха-лара. Аха убригь лахьынҵазар акәхап, разҟы еиқәаҵәазар акәхап. Ааи, ааи, иҟазаап аразҟы еиқәаҵәақәагьы, убарҭгьы аразҟ бзиақәа реиԥш дырмеигӡаӡакәа Анцәа ишозаап. Изықәшәоугьы гәыбӷан зиҭода, ус ислахьынҵазаарын ҳәа иҽанираалоит. Ауаҩ иаҟара ацәгьагьы абзиагьы ирнаало адунеиаҿ акгьы ыҟамзаап анаассыни. Ԥыҭк ихы ацәигоит, ԥыҭк дацәцоит, ихьимыгӡарц далагоит. Убри аԥыҭкгьы ԥсҭазаароуп, издыруада аразҟ бзиа, анасыԥ зны дахьыԥ
● Анатоли Лагәлаа  )	197 ●


шхьазҭгьы, ишигәалаиршәо мацара, ихы шижьжьо мацара ихьӡоит иаџьалгьы.

Ус даалҟьан, ҳашнеиуаз исеиҳәеит бзиа сышиамхабаз. Уи убас иҳәеит, сара аԥсык сыгхеит исирҳәарц, иара са схаҭагьы бзиа дышсамхабаз.

– Ирҳәоит, – даацәажәеит иара маҷк даасзааигәахан, амала снап акраҵәҟьа изымгәаӷькәа, убригь, убриҵәҟьагь сара убас сгәы иахәеит, аха уазымҵаан. Илсуп, иқьаф ыҟоуп, гәыбӷан исымҭаргьы ҟалоит, аха иара ихы иаҭәеимыршьеит. Сшаԥсуа ӡӷабу ихеимыршҭит, идыруазар акәхарын аӡӷаб амца дшаҩызоу, дахьхәыҵҟьо, дахьшәарҭоу, лԥан зеиԥшроу адырра шыцәгьоу. – Ирҳәоит, – иажәа еиҭеиҳәеит еиҭах, раԥхьа ианиҳәоз аҵкыс ирмаҷӡан, дара изҳәоз рхаҭа иааи гәаны игылан, ирҳәоз ахьеиҭеиҳәоз ираҳар ҳәа дшәаны, дыԥ хашьаны, сараӡәзаҵәык сҟынӡа иааиртә – раԥхьаӡа улаԥш зықәшәаз аԥҳәызба данугәаԥха, дугәаԥхаҵәҟьоит ҳәа. Раԥ хьатәи алаԥш акраанагозаап, уи убас иухәаԥшуазаап, уха ҵкы камыршәуа...

«Иуцәкашәар, – сҳәеит саргьы сгәы сааҭаччан, иара гәанылагьы маҷк соунажьит сыгәгьы, сааихлафыргьы аҭах хеит, – ушьҭахь иааиуа иаразнак ишьҭиԥаауеит, угәуҽаныз! Уи абырлаш иаҩызоуп, рылаԥш ақәымшәар ҳәа ушәома?! Изуасҳәазаалакгьы, угәуҽаныз!.. Уи, удамздам аӡәы иасым ҳәаргьы ҟаларын...»

– Ажәытәуаа ражәа ҟәышын, – сҳәеит сара уи имамккәа, аха маҷк алаф ахь иааиаган, – урҭ ирҳәоз зегьы акы иӡааԥ шылан ирҳәон. Баша аԥша иарҭомызт.

Иара ани иччаԥшь хаа ала дааччан, даасҿаԥшит. Убасҟан убас илашьцан, ула аҵәыршы ҭакызаргьы иубомызт, аха зегь акоуп, игәасҭеит сара уи илаԥш. Уи раԥхьа сгәы ианырит, на-соуп сыла ианаба. Убрагь сгәы иаԥнагеит, иҟалап сгәы иаҳа изааигәахахьазҭгьы сылаԥш аасҭагьы. Сылаԥш уи хынтә да-бахьан, ахынтәгьы знык ишьцылан изихәаԥшуамызт, есым-ша «аҽарсасуан!»

– Ҳаргьы аԥша иаҳҭаӡом, – усҟан иаҳа дааиқәшьшьхьан, сылаԥшгьы, сыгәгьы иҿхагахан дааимырдеит, аха иччаԥшь
● 198 )	а и з га ●

џьаргьы ирымбеит, – урҭ рҟынтәи ибзиан иаҳзынхаз, ишь ҭаҳкааз убриак заҵәык ауп, аҳәара анаҳзыгәаӷь – аԥша иаҳҭаӡом...

– Убригь акыр иаԥсами, – убасҟан еиԥш сара сеилаԥаҭаны, иҳәатәыз ажәақәа сҿабо ахаан сҟамлацызт. Сыгә иаҭахыз зегьы сзымҳәар ҳәа сшәо саналагалак, иаҳагьы сшьақәҟьон, иаҳагьы исҿабон иҳәатәыз, – иуҳәои иууеи анеиқәшәо...
– Иуҳәои иууеи еиқәшәар – уи абзиа, аха еиҳагьы еиӷьуп

– илҳәои иуҳәои еиқәшәар!..

Убасҟан са сцәа иалашәеит уи ииҳәарц ииҭахыз дша зааигәахаз, иагьа иҵәахыргьы имҳәар шамуаз, имгәаӷьыр шамуаз, игәы ишицәҭыҵуаз, иқьышә ишықәыххуаз, аха саргьы убри аухеиԥш ииҳәоз сазыԥшны ахаан сҟамлацызт, исгәазырԥхаз сыздыруам, аха исгәаԥхон, иҟалап акы сцәа иалашәозҭгьы, аха убриаҟара сгәырӷьон, уи ашәарҭара сцәа иалашәоз иаразнак ихәаҽуа, сцәа ианырыртә, саз хәцыртә аҽазцәыргомызт. Убригь ауаҩ иеиԥш сазгәааит са ра ашьҭахь убри ашәарҭарагь акыр ҟалозма, адунеи еиқәыб гозма, шәымҭақәак раԥхьа ахы ааснардырызҭгьы... Нас ишныҟәатәыз, иҟаҵатәыз са исымдыруаз. Ах, шьҭа иуҳәеит ҳәа изыԥсоузеи, акраанагома акәымзар... Иара адунеигьы маҷк ажьы амыхьӡеи, маҷк иамнырӡеи, убри иеиԥш аҷкәын бзиа иҭахара. Мамзаргьы зегьы азеиԥшу. Зны-зынла зе-гьы азеиԥшымкәа ианааҭынчрахалак, убригь сара сеиԥш игәырҩозшәа збоит, сгәырҩа сыцеиҩнашарц аҭахушәа. Нас саргьы сыгәҭыхақәа зегьы рҳәара салагоит, иаргьы ҭынч еиқәышьшьы итәаны ишысзыӡырҩуа анызбалак. Ах, сара рыцҳа, схы саназынхалак, схы иҭамшәо, сгәы иҭамшәо, иҟоузеи... Зны-зынла сеилаԥсаҵәҟьар ҳәа сшәаны зегьы срылҵырц сҭаххоит, аха уабацои, ухы узацәыбналом...

– Убри угәы ианҭоукуа аӡә амин иҳәароуп! – сҳәеит сар-гьы сааччан, ииҳәаз ус ишсаҩымшәаз, исаҩшәарц иалагар гьы шысҭахымыз ирдыруа, – уи џьара иԥсы ҭоуп, џьара ды ҟоуп, абзиабара данцәахәуп, рҳәеит.

Убасҟан, уи абзиабара анцәахә иӡбахә анысҳәа, сгәы иснаҭеит ииашаҵәҟьан уи убриаҟара дааигәазшәа, иаҳҳәоз
● Анатоли Лагәлаа  )	199 ●


зегьы иаҳауазшәа, дагьақәшаҳаҭызшәа. Насгьы, ҳара макьа-на аӡәгьы иаартны аҳәара ахьаҳзымгәаӷьуаз џьеишьозшәа, аха иҳанаижьуазшәа, избанзар, ҳара ҳагәқәа, ҳара ҳхаҭақәа ҳаибаҭахын, аха уи аҳәашьа, ацәыргашьа ахьаҳзымдыруаз, ҳахьақәымшәоз иаҳагьы пату акәиҵозшәа…
– Ааи, Сырма, Анымираҳ дыҟоуп, уи убас дааигәоуп, уи убас дааскьоуп, абыржә ихьӡ ахьысҳәазгьы иаҳазар ҟалап, саҭеимҵыроуп акәымзар... Сара мдырк, сгәырӷьацәан ак самхаҳәазар!..

– Иудыруа уагымхааит, – уи убриаҟара сгәы издухеит, иара ихаҭа ак иамхаҳәаанӡа са исамхаҳәар ҳәа сшәеит. Усҟан хымԥада Анымираҳгьы дсызгәаауан, ӡӷабк, дзырццакы-зеи, лыбыз лҿы иҭалкыр лыхәҭан, иҳәозар акәхарын! Сара убасҟан убриаҟара сгәы сыцәҭыԥон, Анымираҳ ииҳәашазгьы сдырыр аҭахын! «Уҭра уҭагыл, – сҳәеит гәаныла, иареи са-реи ҳбызшәала, – ауаҩ, абзиа данақәшәоугьы дгәырӷьацәар ҟалаӡом. Ус илаигӡароуп...» Убасҟаны, убри ашәарҭара аҽаацәырнаган, иаразнак аҽаҵәахит...
– Дааигәазар ами абзиа, – уи сааигәырӷьеит сара, избан-зар, сара сгәы иҭаскыз иаргьы игәы ианырхьан. Ус анакәха, урҭ, дара рбызшәала иеицәажәахьан, еибырҳәахьан ирлас-ырласны иеиқәымшәалар уаҳа ишырзымычҳауаз, насгьы урҭ ҳара ҳҿы иаҳарҳәо мацара шырзымхоз, иҵегь иеи зааигәазарц, иҵегь иеигәныҩларц, иҵегь иеилаҵәаларц рҭахын.

Ус иаалырҟьан дааҭгылеит иара бжьык заҳаз иеиԥш. Нас шьаҿак ааҟаиҵан, зынӡа дысзаагәахеит.Убас дысзааигәахеит, иԥсыԥ лагаҩагабжь сахәаҽыртә, исзымычҳартә. Усҟан ус, хаҵа зхылаҳәоу аӡәгьы дааигәаны дсыдсмыргылацызт, исыздырӡомызт ус ишыцәгьаз, ухлахаҵ шаргьежьуаз ахаҵа иааигәаны идгылара, амца зку илақәа рхыԥшылара...
«Уажә изқәуки? – сгәы сынҭацәажәеит, сынҭацәажәеит акәым, сынҭаӷызит сара, избанзар, уи убас иаалырҟьан иҟаиҵеит, ҳаӷеимшхара, аибашьра уаагоит, ӡра-ԥсроуп уахьцо, ирласны шәеиԥырҵ рҳәазшәа, – Хәмар Хабыҟәра улоуп ҳәа сыҟамызт, гәаныла урҽхәара саҿын...»
● 200 )	а и з га ●

– Сырма! – иҳәеит иара, иара сыхьӡ ахаҭагьы џьара ицә цар хәа дшәошәа, аарла иҿы иҭагӡаны, – ишысҳәара сыз-дыруам... Иҟалап уи ҳәашьа амамзаргьы, аха иҟами ауаҩы игәы аницәҭыԥо, џьара ицәцарц аҭахушәа.

Азныказтәи сшәара насыхҟьеит, нас иаҳа сыхшыҩ аҭы ԥаҿ иааизшәа збан, мап, ари ус ахаангьы зхы иаҭәазшьо ҷкәынӡам, ари иламыс сара схаҭа сыламыс еиԥш сақә гәыӷуеит сҳәан, сҽаасырҭынчит. Акызаҵәык, ани алашьцара уажәы-уажәы иалызбаауаз иччаԥшь уажә избаӡомызт, амза ахәқәа ианрывало еиԥш, ихы-иҿы иавалахьан, аҽаҵәаххьан. Убригь акы иазҳәан, аха убасҟангьы сгәы ак ҭамшәеит сара рыцҳа...

– Иҟалап иҟазаргьы, аха сара сақәымшәацт! – еиҭах сгәы иҭаз сзымҳәеит, еиҭах иахәҭоуп ҳәа исыԥхьаӡоз сқьышә исцәықәыххын исамхаҳәеит. Аха уи иара убриаҟара дар ҭынчит, ақәҿимҭит, иареи сареи ахааназ ҳаилзыргашаз ак самхаҳәазар ҟалап сҳәан, сыбз снацҳаит. Аха нас сгәы исцәаҳәеит иара иҭаз, уи убас исҳәеит, иара дҿаҳәаны дызмаз, уажәраанӡа исҳәахьаз зегьы дааурышьҭыртә, са ра маӡала уажәы-уажә игә-хьаазгоз иччаԥшь, ихы-иҿы иаацәыҵыԥхеит, «быдамздам аӡәы изы сцәырҵуамызт» аҳәозшәагьы збеит. Ах, сара гәаҟ убриаҟара схы назгахьан, иччаԥшьгьы сацәажәозшәа збон, ианымцәырҵуаз, аҽа наӡоз, сшәон џьара ак ахьыр ҳәа... – Ааи, сақәымшәацызт ҳа ҳаиқәшәаанӡа…

Убри акәхеит уи днасыдыххылан убас сышьҭиԥааит, саргьы сыхлахаҵ ааилууааит, ажәакгьы аҳәаха сымҭаӡакәа сеиҭанаиргылт.

Убасҟан, еиҭах ажәак иҳәарц иҭахызу, мамзаргьы игәы иҭеикыз Анцәа идырып (уи ахаангьы са сзы игәы абзиа акәын иҭеикуаз), слымҳа дҭахәыҭ-хәыҭуашәа сыхцәқәа иқьышәқәа надирхьырсуан еиԥш, иааигәаӡаны, уажәыгь иа наасгәалашәалак сгәы аӡаӡ еиԥш иалҟьоит, цәажәабжьк геит.
– Дуцәыргоит, амарџьа, цқьа дрыӷәӷәа!


Уаҩԥсык ааигәа-сигәа дыҟоуп ҳәа иҟамыз, уи абжьы аниаҳа, ԥшьаала саауижьит, аха нас иаразнак снапы ааникы-

● Анатоли Лагәлаа  )	201 ●


лан ишьҭахьҟа саанеигеит. «Бымшәан, – иҳәеит иара ибжьы ныҵакны, – урҭ аратәқәахап, ҳара иаҳԥырхагам». Убасҟангьы са сакәын дзызхәыцуаз иара, убасҟангьы сара сшәар ҳәа дшәеит. Уи сара сыгәгьы убриаҟара изааигәахахьан, иагьа ишәаргьы, иагьа ишәаҟьаргьы, иабацап зигәахәуаз, инеины иара игәы инҭаҭәон, нас ирыхьуаз еицрыхьрын...

– Уи уара уус алам, – иҳәеит иара, аха убас иҳәеит, уи заҳауаз иагьа дыӷәӷәазаргьы игәы наимнаҟьартә. Сара уи абжьы ус ахаангьы исмаҳацызт, аха дангәаа, ибжьгьы иа-разнак аҽеиҭанакит, ани сара дызласацәажәоз, ихааӡа иҟаз, сара сзы мацара имазшәа, ҽаӡәы иқәирӡыр иҭахымызшәа, иаразнак аҭра инҭалеит...

– Сара сус аламзар, – егьи ицәажәоз аҷкәынгьы ибжьы ааҭигеит, аха уи ибжьы иаҳа агәаара аламкәа, ахыччабжь аҵыжжуа акәын ишыҟаз, иџьыбақәа днарҭасын, наҟ-ааҟ ҩ-ҳәызбак ааҭигеит, урҭ алашьцараҿ ацгәы аблақәа реиԥш ицырцыруан, – арҭгьы русс алаӡами?!

Уи аҳәызба зкыз инапы нарықәикит ишьҭахьҟа даҽа ҩыџьа. Урҭ рҩыџьагьы рџьыбақәа рнапқәа ҭакны, аҭгара анрықәшәагьы, ус баша ишҭырымгоз мҩашьо игылан.

– Арҭ убас иҟоу сасцәа дахьқәоуп, шәусс алам ҳәа роуҳәар, игәаауеит, са исылаӡо рылаӡаӡом. Уи аҵкыс, шәара шәзы сзеигӡо аӡәгьы дсымам, иааҭаххар, абри исыдгылоу аӡӷабгьы сылхыбаауам уҳәароуп!

Уи убасҟан убас деилашәеит, инап сҽаларԥсны дааны-скылеит акәымзар, иара уаҵәҟьа уи дааилгон. Аха са са ҳаҭыр ибеит, иагьа игәы ԥжәазаргьы инапы сымпыҵжәан дзымцеит.

– Са сызхымбаауа аҭаҷкәым ауп, уажәаз асас уаҳа акгьы сызидгалом! – иҳәеит иаргьы, ишԥеиурыз, сыҽиларԥсны данысмышьҭ, игәаӷ џьара акала иԥсы ацәигар акәын, мам-зар дахәаҽуан.

– Ус умҳәан, – иҳәеит егьигь даҽа шьаҿақәакгьы ааҟаиҵан ҳара ҳахь, аха иубон ирласҵәҟьангьы дааирц, даҳзааигәахарц шиҭахымыз. Дзыцәшәоз руа иарбаныз сеидру, Дамеи иакә зу, ани зџьыба знапы ҭакыз исасцәа, ианаамҭаз рџьыба рна-
● 202 )	а и з га ●

пы ҭырымхыр ҳәа акәзу. – Анҭ укьатеиқәа умгәацәа ишҭоу иугар уҭахӡами?

– Урҭ срыцәшәаӡом, амала са сзыцәшәо ани ухыжә ауп, иухагыламкәа усасцәа рԥылара уқәшәар ҳәа!

Убасҟан, уи аҷкәын деиҭанаԥшит исасцәа рахь. Аха урҭ рыҽмырҵысӡакәа игылан, макьана аӡәгьы инапы аҟьашьра иҭахымызт. Нас, урҭ реиԥш ауаа хазынақәа ишьҭахь ишгы-лаз, иаргьы иаҳаз хьымӡӷишьазар акәхап, блас идсырбои уашьҭан ҳәа, еиҭах арахь иҿааихеит. Убри аамҭаз, Дамеи инапы аасымпыҵижәан, убас дсыдҟьеит, ахәымпал дан-ны даҿҟьазшәа. Ани аҷкәын, зхы ҳақәкны иааиуаз, иара дизааигәахаанӡагьы ашхырцәаӷь иҟәицозшәа акәын инап қәа шиҟьоз, сааигәа даасышьҭуам ҳәа. Аха уи дагьынаи-дыххылеит, сылаԥш аарла иахьӡеит Дамеи ишьапы шиҟьаз, иарӷьа нап иакыз иаҳәызба наимпыҵҟьан ахьеиҳәа ицаны наҟ акаҭран мҩа аҵыхәахь ахаҳәра инылаҳаит. Егьи инапы сҟьоит хәа аҿанааирхоз, Дамеи днеиҭаԥан, ивара аҳаракыра днықәԥалеит. Анцәа иҟынтә убра лабак имԥыхьашәеит аха уи дахьнышьҭасыз имԥыхьашәеит ауп, салакшоит ҳәа да-ламгеит. Аха егьи убри аамҭаз деиҭанеиҭаԥан, иаҳәызба иарӷьа нап иаиркырц аҿанынаирхоз, Дамеи еиҭах иара иахь данындәықәла, ишыҟалах сеидру, дшәазар акәхап, импыҵшәеит. Иаҳәызба анимпыҵшәа, уи нахыс инапқәа аҩбагь имыхәозшәа дыҩит. Саргьы акәыкәыҳәа аҳәҳәара сазыхианы сышгылаз, уи иԥсгатәы иман дцазшәа анызба, снаидыххылан, ҳшеибго ҳарԥырҵып ҳәа дыскит. Аха иара еиҭах инапы аасымихын ҿынеиҭит.

– Шәара асасцәа, акрышәҭахума, шәыԥшәма дшәыцәцоит, шәхәы-шәыԥхь акгьы шәзықәмыргылакәа. Ус еиԥш иҟоу аԥшәмагь ҳаӷоу диҩызоуп!

Уҿы еихакы, – иҳәеит руаӡәк, макьана иџьыбагьы инапы ҭымхкәа, амала дахьгылаз маҷк даазазеит, ицәазна ыжәны дшыҟаз мҩашьо, – акәымзар, абыржә сахьгылонтәи убас еихаскуеит, ахаан иузеихымхуа!

Убасҟан сара издырит уи абџьар шимаз. Арахь урԥырҵ ҳәа дыскит, ирҭаху рҳәааит, ирҭаху руааит, ҳа хамҩала хцап
● Анатоли Лагәлаа  )	203 ●


ҳәа. Аха иара ахы зықәшәаз ашәарах еиԥш дшын, уаҳагь дысзымхәыцкәа иҿынеихеит.– Атәым рбаӷь ааины аҩнатә рбаӷь дәылнацоит, ус акәу?! Ҳара иаҳхарами, дәышьеи, дәышьеи ҳәа зегьы еизаагеит. Нас иааины ҳхы иқәтәеит, уа иаҳа иманшәалоуп ҳәа. Ус иҟоу арбаӷьқәа рымҵәыжәҩақәа ылаԥыҵәҵәаны изтәу рахь ишьҭтәуп, уаҳа арахь аԥырра ргәамҳәо!..

Убри аамҭаз, руаӡәк даалҟьан убас дыччеит, деилагаз шәаҵәҟьа. Егьи идгылазгьы даагарыгаҽеит, аха иџьыба инапқәа ҭымхӡакәа ус дышгылац дгылан. Нас, Дамеи дыр зааигәахозшәа аниба ани аччара иаҿыз дааҟәыҵын, иҩыза днаиқәцәҟьеит.

– Унапқәа уџьыба иҭамӷьазар, иҭых, абгажә ҳаҿоумҵан! Уи акәхеит, егьигь убри дазыԥшызшәа, иҩыза ибжьы гәыҭҟьага иижәызгьы ихнарԥсаазар акәхап, иџьыба ашыр ҳәа инапы ааҭихын, Дамеи инаиқәикит. Дамеигьы уи ибан иаразнак иҽынаирҟәит, саргьы акәукәу ааҭсыргеит, аха егьи акгьы усс имкыкәа, хынтә дхысит. Уи иаразнак иӷра инапы нҭеикын иҽкамыжькәа дара рҟынӡа днаӡарц деиҭадәықәлеит. Аха иамузар акәхап, уаҳа дамышьҭзар акәхап, дышиашаз қьышәха дцәыҵаҳаит. Саргьы сшыҳәҳәоз, сышзахәоз Да-меи снаихаххит. Даргьы аахынхәын, игарыгаҽо еибарыҩны
рышьҭахьҟа рҿынархеит.

– Алақәа, алақәа, илгеит, – сыҳәҳәон сара рыцҳа сыбжьы хҵаӡаны. Аха, Дамеи, ажәакгьы изымҳәеит, уи убас дышьҭан, адунеиаҿ акгьы хьаас имаӡамызшәа, исеиҳәахьаз зегьы мцызшәа, абзиабара ҳәа акгьы ыҟаӡамызшәа, иҟазаргьы ҳа ҳзы акәмызшәа изыҟаз, даҽа шьоук рзы акәызшәа, убри ҳа ҳзы иахьыҟамыз, иахьшамыз азы, убри ада адәы дықәзар аҵкыс дыԥсыр еиӷьызшәа, убри азы акәушәа иара дышҭахаз шидыруазгьы аԥсра дзаԥылоз…

Ус, сыԥсы сызҭымкаауа сҵәыуо уи сшихатәаз аресторанаҿ иҳадтәалаз иҩызцәагьы ааҳадгылеит. Уи нахыс акгьы сгәалашәом, уи нахыс ԥыҭраамҭак сыԥсны, нас сыбзахазшәа ауп сшыҟоу. Сыбзамхар иаҳагьы еиӷьымзи аха сразҟы иҵегь исылахәмарырц аҭахызаарын...
● 204 )	а и з га ●

***
Сырма уаха лгәалашәарақәа убас илықәпапеит, анс лҳәеит, арс лҳәеит, аха лыцәа зынӡа идырҟьалеит. Ажәҩанаҿ еҵәаџьаа цәырҵхьан, амза аҳкәажәҵас илашалашо урҭ ирылатәан. «Шәара смаҵуцәа, – аҳәозшәа акәын уи аеҵәақәа иахьрылыџьџьаауаз аҟынтәи арахь ишааԥшуаз, – зымца зцәыӡыз, аҳарҭ еиԥш шәалсыршәшәоит! Шәара шәлашонаҵы ауп сыжәҩан-ҳҭынраҿы аԥсҭазаара ахьшәымоу!»

Сырма ахышә аалыртын ус иныдылҵеит. Уи аԥша убас ихааӡа илҿасит, уажәраанӡагьы ацәара лгәамԥхо дшышьҭаз, уажә иаҳагьы лымԥан иқәымлозшәа лбеит. «Уара аԥша, – лҳәеит усҟан лгәы дааҭацәажәан лара, уара схы уанҭаз шаҟа насыԥ сымааз! Уажә зегьы срызхәыццәоит, исшәацәоит, исзацәоит, усҟан аԥша схы инҭагьежьны сгәырҩақәа ааҭна гон, саргьы сласӡа сааҟалон. Дызусҭзаалакгьы ауаҩ ихы аԥша ҭазар еиҳа еиӷьуп, иаҳа иԥсы инаргоит. Амыцхә акәымкәа, ус игәырҩақәа анырацәахалак иааимзырпыша, иԥсы изыр-гаша...»

Сырма днаҳәит-дааҳәит уаҳа данызмыцәа, дылгәалалыр шәар лҭаххеит ахԥатәигьы. Убраҟагь лразҟы лылахәмарит лара, убраҟагь лынасыԥ илыҵанакит. Дара – анасыԥгьы, аразҟгьы, зқәашьу хәа аӡә дыҟазаап, ус изтәым-измам, ахьыԥшра мацара, ма азхәыцра мацара зызнархо шыҟоу еиԥш. Ишԥеиури убригь, зыҟны дашшуада, гәыбӷан зиҭода, илахьынҵа дзақәыӡбагәышьом, ҳазшаз инапы ҳануп иҳәа гәышьоит. Аха анасыԥ еиԥш иҟоу, ауаҩы дзыргәырӷьо, дзым ражәуа, иаҟара ицызҵо, ҳазшазгьы деигӡозаап, шьоукы-шьоукы рзы инапы иадхиҵәалозаап. Убасҟан убриаҟара ухы агәра угозар ауп, ҳазшаз уимазҵаакәа, игәхьаагьы мкыкәа, сара сус уара уаҵкыс са издыруеит ҳәа, унасыԥ, уразҟы уашьҭалароуп. Уи уахьӡар ҟалоит, иуцныҟәар ҟалоит, мам-заргьы зынӡа иулахәмарыр ҟалоит. Убрагь ажәытә ԥҟарра, ажәытә хшыҩ иаӡбаз, аха иахьагьы изызхәыцтәу акы ыҟоуп, ианиашьа ихаҵашьоуп… Уи ауп аус злоу, ианиашьа...

Уии сареи ҳаибабашьагь, ҳаибадыршьагьы акалашәа иҟалеит. Сара реиҳа сгәы аналаҟамыз, акгьы азхәыцра аныс
● Анатоли Лагәлаа  )	205 ●


ҭахымыз, схыҵәҟьа сгәаламшәо саныҟаз аамҭаз, автобус сҭалан ақалақь аҟынтәи акыҭахь сшаауаз дсықәшәеит иара. Аԥхын агәазы ауаа убас иеилаҵәаҵәан, аӡә иацәажәара акәым, знык аҩнынӡа сызнеины сызҭыҵындаз ҳәа акәын сшыҟаз. Аха иара цасҳәа цәажәарыла сыхҭеикит, убасҟан, иара са схаҭагьы исызгәамҭаӡакәа сгәы аахтын, ажәеи-ажәеи шеимаҳдоз, ацәажәарахьҵәҟьа ҳаианагеит.

– Иахьак ҳаибганы ҳазнеиуазар, – ҿааиҭит иара иԥхӡы чабрала ирыцқьо днасҿаԥшын, са сакәу џьушьап ас иа-хьа изырцеиуаз, мамзаргьы иаасҭаххар акыр сылшошәа,

– хәыц еиқәаҵәа злам кәты шкәакәак сықәысҵоит! Уи са исымҳәаӡаргьы саҳәшьа акгьы аахлырҵшам, аха сара ус аҿаҭахьа сықәзар иаҳа сгәы абаауеит, иаҳагь гьамала иаҳ фоит!

Убасҟан ауп сара ианеилыскаа уи ҳгәыларан иаҳәшьа дыш-рымаз, иаргьы уахь шакәыз дахьцоз. Аха уажәадагь уи дара рҿы дсымбацызт, ус ирлас-ырласны дмаалозар акәхарын.
– Нас ишԥа, ешьазаҵәык илымоу, кәтык аашьны, ҵәыцак наваргылан, шықәсыкахь знык-ҩынтә санааиуа анасыԥ бзиа уауа ҳәа сылзымныҳәозар, дзакәытә еҳәшьои?!
Сара усҟан сгәы сааҭаччеит, ԥҳәыс дышимамызгьы алацәыригеит сгәахәын. Аха сара ахаангьы сгәы иаанаго мызт убри иҿы уск соуеит хәа. Уи дыцәгьаны акәмызт изысҳәоз, аха иара дымҩасҩын, акыҭаҿ дааины дцон; ма шәыршәа ҳаиқәшәеит. Машәыршәа анасыԥгьы ҟалозаап...

Амала, иара анҵра аиуоу имаиуоу уи даҽакуп, машәыршәа ушеилалаз еиԥш, машәыршәа уеилыҵыргьы ҟалоит. Усҟан уанӡа ихәыцуадаз, сара Дамеи ишьҭахь зынӡа аӡәгьы сыхгьы-сыгәгьы дҭазгалар сҭахӡамызт. Аха, ауаҩ ииҭаху мацара иҽи зақәыршәом, илахь иану ауп дзықәшәо.
– Шәеигымхааит! – сҳәеит саргьы сеиҭааччан, агызмалцәа, сықәтәазшәа уи аҽны ацәажәара шысҭахӡамыз ҳаланагалеит,
– аеҳәшьа изеиӷьалшьо ауаҩы ихгьы ианазеиӷьишьа – дақә шәар ҟалоит!

– Быҿ изҳәаз хьыла иҭәааит! – ацәажәара даналага иа ҳагьы иԥхӡы ааилабеит иара, дымцәажәакәа дахьгылаз,
● 206 )	а и з га ●

ажьаӷь еиԥш иеиҵашуаз иажәақәа ракәызшәа уажәраанӡа аԥхӡы илызхуаз. – Уи уажәшьҭа саргьы иаасылыжжуеит, дара сҭынхацәагьы слымҳа ҭыршьаахьеит. Сан лакәзар аӡә дысурбар, нас ҭынч схы нықәысҵон хәа дтәоуп. Бара бхы ықәбҵозар, зынӡа аӡәгьы, слыхәаԥшӡом, сҳәан, ус дыргәагәо даазгоит. Аха анасыԥгьы аџьал иаҩызоуп, иаалырҟьан ауаҩы данақәшәо ыҟоуп!..

«Акәхап,– сҳәеит гуаныла сара усҟан, нас уа сҽааныскылар, уаҳа ацәажәара иацсымҵар сҭаххеит. Избанзар, игәасҭон, иара акы дазкылсырц шиҭахыз, аха, ара автобус агәҭан, ҳауаажәлар зегьы ахьҭагылоу, аӡә ила аԥыџь ааҵысыр иахьгәарҭо исҭахымхеит. Иара дыҷкәынан, насгьы дсасын, иара изы зегьы акы акәын, аха сара стәы даҽакалашәа иҟан.

– Уара избо арахь баша умааит, насыԥк уԥаҳаларгьы цәгьа иубом. Ааҵра шәарыцаҩ аихагьы шышьҭихуеиԥш, издыру-ада санаауа хьурӡыкгьы злаҳаршыша мҿык марианы избозар ҳәа! Анцәа уирманшәлааит, ухьурӡгьы шуа, ажәеиԥшьаагьы дузхьаԥшуа! Аха ҩ-жьак рыкра иасымшагьы ишәарҭоуп, еиҳарак уара узышьҭоу аус аҿы!...».

Абзиараз, – сҳәан, ҳаҩны саназааигәаха, аҭыҵраз сҿы насырхиеит сара. Аҩныҟа умҩахыҵ ҳәангьы самхаҳәарц акгьы сыгымхеит, аха уи дышсас ҷкәыназ, насгьы уеизгьы-уеизгьы ҳгәашә аԥхьа дышгыламыз саназхәыц, егьамам сҳәеит даасмыԥхьеит ҳәа. Уи сасра дцоит, шьоукы изыԥ шызар ҟалоит, насгьы аҿаҭахьа иқәуп, цәыкьанаҵ, алашара адәы ишықәу иҟаиҵароуп!

– Абзиара бақәшәааит, – иаргьы ҿааиҭит, аха иҳәашьала ас игәиҽанӡамкәа абзеираз хәа ахьиасҳәаз, шџьеишьаз, уи ажәа акәымкәа даҽакы дазыԥшызшәа, аха сара уи ажәа анысҳәа ишиҭахымыз, аха иахәҭоуп ҳәа аҭак шыҟаиҵаз иныԥшит. Саргьы уаҳа саанымгылакәа, аԥсыӡ зҭоу аконсерв банкеиԥш еилаҵәаҵәан еилагылаз ауаа рылсра сналагеит.

Убри аҽны, сара аҩны саннеи нахыс, уаҳагьы, сгәы дҭам шәеит иара. Аха адырҩаҽны, аҳәарақәа аасцоит ҳәа ҳҩадахь қьамҭак сықәлан сышнеиуаз, ларгьы уахь днеиуеит ухиа-ны угылаз ҳәа иарҳәазшәа (иарҳәаз аҟара кьыт роуааит),
● Анатоли Лагәлаа  )	207 ●


автобусаҿ дшызбаз еиԥш, иҽеилахәан, мацқьа-шьацқьа аҵәаша амҵан дгылан.

Сара азныказ иаасцәымыӷхеит уи аӡәгьы дицӡамкәа имацара уа дгылазшәа анызба. Иареи сареи еибаҳҳәазшәа ара ҳаиқәшәарц, аӡәы ибаргьы нас ақыҭа иту-тууа инары-лалоит. Ма уи игәы сымандаз сара, Дамеи ус ихьижьҭеи, акыр шҵуазгьы, зны-зынла убас сгәы дыҵалон, уаҩы са-хьиимбоз џьара снатәаны аҵәыуара салагон. Уи иагьа дыс хасыршҭырц салагаргьы, уеизгьы-уеизгьы ҳанасыԥ еила ҳамҵацызт, сара сыԥхәыс еибам, уиаҟара дзызџьабари ҳәа сгәы ианҭашәозгьы, иара данаасгәалашәалак, уи ихы-иҿы раз сыла ианаахгылалак, еиҭанеимасҭәон. Ихаршҭра сыл-шомызт уи, исымбаӡакәа убриаҟара дысзааигәахахьан, уб риаҟара сгәы дҭалахьан, зны-зынла иԥсы ҭаҵәҟьоушәа, сы вара дгылоушәаҵәҟьа гәаныла сиацәажәон. Гәаныла акәым, сқьышә мчыла ианықәыххуазгьы ыҟан урҭ ажәақәа, сыб жьы рдуны иансамхаҳәозгьы, саниацәажәозгьы. Амала, аӡә сааигәа даныҟаз даара сгәысҽанын, ацәажәара самхалагар, рыцҳа, ари лхы еилаԥсагәышьеит рҳәар ҳәа сшәон.

Уи дахьызбаз даарак самеигәырӷьеит, уимоу, азныказ саамҩахыҵны даҽаџьара сцошәа сдәықәларц сыӡбеит, аха мҩахәасҭазаҵәык акәын уахь инагаз, дабасԥырхагаз, снаиаҩсып сгәахәит.

– Мшыбзиа, – ҿааиҭит иара, ақалақьаҿ дсықәшаан аԥс шәа сеиҳәозшәа, мамзаргьы џьара еиҳабык, иаҵкыс амч змоу, иаргьы дзыцәшәо, ма пату мыцхә зқәиҵоз иеиԥш. Сара зны-зынла сгәы иснаҭон, ақалақьаҿ мацара акәыз шәа ус ихыркцәаны, иԥшӡаны аԥсшәа ахьеибырҳәоз. Ара ақыҭаҿ, иаҳа иааинырслан, уиаҟара имырԥшӡацәакәа да ра-дара аԥсшәа еибырҳәозшәа збон. Уимоу, иара Дамеи иа кәызҭгьы (уи еиҭах сгәы дынҭаххит сыбхамышҭааит иҳәоз шәа), иара дышқалақь уаҩызгьы, ақыҭа дааӡазшәа, убас аԥсшәа иҳәарын, ииашаҵәҟьан, идҵрагьы угәамԥхо, иҵегь дцәажәандаз, даҽа ажәак иҳәандаз ҳәа, угәы зны шәеи дырбалар ҳәа ишәаны иҭыԥсаауа, зны ихыҭ-хыҭуа ирласны ак иҳәандаз ҳәа.
● 208 )	а и з га ●

– Бзиа збаша, – сҳәеит сара, аха иареи сареи уаҳа ак-гьы ҳзеилаӡамызшәа (насгьы иаҳзеилааз знык автобусаҿ ҳаиқәшәахьан, ажәақәак еимаҳдахьан ҳәа), ус снаивсны сҿынасхарц сыӡбеит. Аха сгәы убрагь мап сцәакит, уи аал шәан ус ахьаҭаххаз иара са схаҭагьы иџьасшьеит.

«Ус иԥхашьароуп, – аҳәеит иара, уи убас ицәажәеит, схаҭа сыҩныҵҟа аӡә дҭатәаны иҳәозшәа акәын ишуаҳауаз, – ауаҩ игәырҩа инмырԥшкәа дныҟәозар ауп. Еиҳаракгьы аӡӷаб, агәырҩа захьӡу адунеи иқәӡамшәа дыҟазароуп...»

«Ах, сгәы, – саргьы снацәажәеит уи иареи сареи ҳбыз шәала, – уара убриаҟара улаӡеит, убриаҟара ухугоит, абас усмацәажәозҭгьы исыԥсыхәаз сыздыруам. Санду рыцҳа лҳәашьа, исыжырҭаз сыздыруам. Акгьы смыхьӡацшәа, хьаа-баа сымаӡамшәа, сыкәҷышьҵәҟьа хьшьык имҵанамыр сыцшәа сыҟазар уҭахуп. Адәахьала ус сҟаларгьы, ҩныҵҟа ла сҽысзеиҭакуама, уи уара ухаҭа уаҟара издыруада, цқьа уазхәыци...»

– Са слаԥықәшәа ахаан самжьац! – дааччан, даасԥылеит иара. – Уи аԥшырҭаҿ иқәтәоу иҩызоуп, зегьы абоит, иаҳауеит. Насгьы, зегьы адыруеит. Иахьа абра ҳшеиқәшәозгьы адыру-ан, иара ауп исыҵазҳәаз!

«Иуҵазҳәаз уаҳәшьа лакәхап, улаԥықәшәа акәым, аха. Уи сара хәылбыҽхала арахь аҳәарақәа срышьҭалан сшаауа лды-руеит. Мамзар уара улаԥықәшәа ара аус шамуз ҳәа иахьуҭаху сынҭагылан сықәуеит!..»

Абасҵәҟьа иасҳәарц сҭаххеит уи сара. Аха имҳәакәа сҽааныскылеит, ус издыруазааит схазы, изысҳәари сҳәеит. Ауаҩ игәы иҭоу зегьы иҳәар, нас изынхои, ауаҩы иасымша гәҭакык, маӡак имазароуп сҳәеит, иара аԥсҭазаара ахаҭа зегьы ҟаҟаны иузҭо аҩымҭа бааԥсеиԥш еилукаауа уалагар, угәы ахшәоит, сҳәеит гәаныла.

– Уи бзиами, – ҿаасҭит нас иара ииҳәаз игәы ахмыршәакәа, исымҳәандаз ҳәа имҳәо, ибыз дацҳауа дҟасымҵарц. Мамзар, ибыз хиҵәеит бара бҵыхәала ҳәа иаҳәшьа аҭыӡшәа сылылхыр ҟалоит! Уии сареи ус иаагәаҵәҟьаны ҳзеибамдыруазаргьы, дшыџьбараз, амҵ дшазыҵҟьоз саҳахьан, – улаԥықәшәа


уамжьозар, аҳәатәы хоуҵозар, бзиами...

Анатоли Лагәлаа  ) 209 ●

– Уи схәыҷ аахыс, саб иаҵкысгьы аҳәатәы хасҵон! – деиҭаҽхәеит иара. Нас, убас игәарԥханы дыччеит, ииа шаҵәҟьан дызхыччашаз, иара ихаҭа иакәымкәа сара исҳәа ны, иара дахыччозшәа. Уи маҷк иаасгәамԥхеит, сгәы ины ҵаххит сара. Аха нас са сус иалоуи уи дыччазар сҳәеит, насгьы уи дымцәажәандаз, ус имҳәандаз, ус дымтәандаз, ус дымгыландаз ҳәа ззуҳәо џьара акала дузыҟазар ауп... Ари аҷкәыни сареи ус ҳабеизыҟоу, зынзаҵәык ҳаиқәшәахьеит, ус хыхь-хыхь ҳаицәажәеит, ажәлар рыгәҭан уаҳа иаҳҳәоз, насгьы иеибаҳҳәаран иҟааз...

«Умыбжьахызма! – еиҭах сгәы сынҭаччеит сара. Ус акәын сара зны-зынла реиҳа ухы раӡаны, уԥсы раӡаны ианым ҩаԥугаша, исацәажәоз ииҳәоз алаф алысхуан, – заб иҳәатәы аҵәыргылеиԥш атрымҳәа иахыԥоз уреиуоума?! Дамеи иакәызҭгьы ус дцәажәаӡомызт, уи даҽа уаҩын, иҟалап уи иҩыза уашьҭа дымиргьы, диуазаргьы сара акгьы сызилам, сара иараӡәзаҵәык иакәын исҭахыз...»

Нас сара уаҳа ацәажәара иацымҵакәа сҿынасхеит. Убри аамҭаз, иара днасыхьӡан, дсыҳәеит сааизыӡырҩырц, гәҭыхак шимаз, иахьа абра иаасеимҳәаргьы аҩныҟа дышзымцоз, уи иахьеи иаци игәы ишҭамшәаз, аха сара саҳәарҭа, сымариа шимоуцыз, иацижьҭеи амца шиҵаз, иахагьы дшызмыцәаз, исеиҳәаран иҟаз еиҿкааны, сара еилыскаартә изымҳәар ҳәа дышшәоз, уи аҩыза иԥсҭазаараҿ раԥхьаӡа акәны дшақәшәаз, саргьы гәык-ԥсык ала деилыскаарц шиҭахыз. Аха сара ис ҳәоз, избон уи ииҳәозгьы зны ииашаҵәҟьазшәа, ариабжьа-рак саргьы сгәы иснаҭон аӡә илаԥш сахьцалакгьы исхызшәа, исыцрымшәозшәа, ак санаҳәар аҭахызшәа, аха агәырҩа ахьсымаз азы, насгьы уи рацәак ахьахымҵуаз, иахьҿыцыз азы, иазымгәаӷьуазшәа ак аҳәара, аха зегьы акакәын уи мышкызны ишаҳәоз, аҽшцәырнагоз, ицәырымҵыргьы ша-муаз здыруан. Амала, исзымдыруаз сара исҳәашаз акәын, избанзар, уи ихаҭа дзакәыз сыздыруамызт, исҳәашаз ахаҭа шысзымдыруаз еиԥш. Еиҭах ажәакгьы иамҳәакәа иидҟьан сҿынасхеит, аха иара деиҭасыхьӡеит, исеиҳәеит сыда ԥсыхәа шимамыз, уахгьы-ҽынгьы сара шсакәыз ихәыцра иалаз

● 210 )	а и з га ●

(ашәаҿ ишырҳәо еиԥш!), абыржә мап аныск, ахааназ игәы шысхәуаз, даҽаӡәы дызусҭазаалакгьы дышлыхәамԥшыц, дагьшлыхәамԥшуа, убри хасымҵозар, иҳәан, иан иаҳәшьа, иара иҳәашьа, имаз иреиӷьыз зегьы инықәит. Ашьҭахь ианимуӡа, данысԥырымҵӡа, аӡәы ҳаидибаларгьы игәы иаа нагозеи сҳәан, уи уажә ара ҳалацәажәарым, иаҭыԥым, мыш кызны џьара ҳаиқәшәозар, убра ҳалацәажәап, уажә аҳәа рақәа сымбар аҩныҟа снарышьҭӡом, адәы савахоит, сҳәеит.

– Адәы бавахар иаҳагьы иеиӷьуп! – ҿааиҭит иара еиҭах аҟырҟырҳәа дааччан. Убасҟан, уи иччаԥшь акала Дамеи итәы иеиԥшызшәа збеит, уи иччаԥшь ацәа ахыскааит. Аха нас, Дамеи убриаҟара сгәы дхьу-хьууа дыҵалеит, уи илымкаа атәым ҷкәын сахьиацәажәоз, сахьихәаччоз, иаразнак схы аахызбаан, сгәы аархәашьын, сеиҭанаидҟьан сҿынасхарц санындәықәлоз, инасышьҭаиҳәеит: – Бара бҩыза адәы да ваҳархом!

Сара уаҳа ажәакгьы иамҳәакәа снеиԥырҵит, убриаҟарагь схы ааҭууааит, изуа-исҳәо сҿамшәо сҟалеит, аҩныҟа ица тәыз џьашьа сышьҭахьҟа сҿынасхан, ԥыҭк снеихьан еиԥш, аҳәара сышрышьҭаз еиҭаасгәалашәан, саахынҳәын, иаргьы сџьашьаны дышсыхәаԥшуаз ашьырҳәа снаивҟьеит.
Уи нахыс даҽазныкгьы дсықәдыршәеит иара. Убасҟангьы, сымцарц иақәыскит, аха иаҳәшьа дӷьаҵәы-ӷьаҵәыуа ҩынтә дааит, сыҷкән ашкол далгеит, шәара, арҵаҩцәа зегьы, шәнеир сҭахуп, хыла бара бсызнеи, бара бгәылоуп, бџьабаақәагьы рацәаны идуп егьырҭ зегьы раҵкыс ҳәа. Арсҟак анылҳәа, сымнеиргьы сых қьан ақәысҵошәа иҟалоит, сцап сҳәан, сагьцеит. Аха уи аҷкәын аԥсреиҩмҵәаразгьы уа дҟалоит ҳәа сыҟамызт, уи дышнеиуаз здыруазҭгьы, џьеи уахь сықәларын. Иара дысцәымӷны, сиргәаан акәмызт аха, Дамеи ишьҭахь сара аӡәгьы иацәажәара иаахҵәаны сгәаҳәомызт.

Аха урҭ, аиашаз, ачара бзиа руит, ҳара арҵаҩцәагьы ҳа ҟан дара ашкол иеицалгаз ахәыҷқәагьы ыҟан, шәаҳәаран кәашаран, згәы ацԥыҳәоз рзы. Ани аҷкәынгьы сара сыма-риа аниоулак, арашәыгеиԥш дааҟәымҵӡакәа ацәажәара далагон. Дара аԥшәмацәагьы рыбз бзиан иаҵан, аԥшәма
● Анатоли Лагәлаа  )	211 ●


цәа ракәым, арҵаҩцәагьы ԥыҭҩык азыҟаҵан, уи данаа ҳадгылалак уажәы-уажә дара наҳԥырҵуан. Ауха убас сгәы еибакит, уи исҿыҵашәо зегьы наиаҳәан, иаҳәшьагьы сна лацәҳан рчарагь ааныжьны снықәҵны сцарц. Аха еиҭах арҵаҩцәа раҳаҭыр збеит, иара Дамеигьы иаҳаҭыр збеит, убригь дырҵаҩымзи, арҵаҩра ахьӡ акы иалаҩашьар, акы иҵанарҟәыр иҭахымызт, дара аҵара зҳарҵоз ахәыҷқәагьы сырцәыԥхашьеит. Ашьҭахь ҳанеимпуазгьы иара еиҭах даа-ра акыр дсацәажәарц иҭаххеит, аха саргьы сҩызцәа ӡӷабцәа ҩыџьа аазыҟасҵан, ашәиҭышәи исыдҵны шьаҿак имнеиит.

Иаргьы уаҳа ацәажәарҭа имоуазшәа аниба иҟаиҵоз, акә ты аҵарҭа змауз еиԥш дгәаҭеиуан.

«Ус адыруеит, – саргьы гәаныла ихыччара саҿын, аха иа-лыздыраауаз са схаҭа дшысхыччоз... – уара ахшыҩ анучаԥоз, ҳара аҟәыд ҳчаԥомызт... Уеинҟьашьа ҳакәашашьоуп!»
Ашьҭахь уаҳа инапаҿы сымнеиуазшәа аниба, ауаҩы дысзааишьҭит, слыцкәашар сҭахуп, снеир мап лымкааит, сҭынхацәа рҿаԥхьа сылмырԥхашьааит ҳәа. Саргьы сыбз самфози, иҭабуп сахьугәалашәаз, аха скәашаӡом ҳәа изы сыцҳарауааз, дахьгылоу аҭыԥ аҟынтәи дкәашо дааиааит, икәашашьа сгәаԥхар, саргьы сицкәашоит, мамзар дагьа қәымгәыӷааит, сҳәеит. Уи засҳәазгьы икьатеи ԥҵәо дарчче-ит, аха иара даҽакала иеиҳәар ҟамлози, са сыхшыҩ сахна ԥаазаргьы. Убригь анс-арс акәымкәа, ишысҳәазҵәҟьа иеи ҳәеит, акада акгьы ззымдыруаз аӡә иакәхарын. Уи убас дгәааит, убас деицрашәеит апарпыл еиԥш, уи нахыс зынӡа сааигәагьы дықәлоит ҳәа сыҟамызт.

«Дымгәаакәа, – сҳәеит сара еиҭах уи дгәааит ҳәа ан сарҳәа, – сыцәқәа ҭеикып. Сара соуп игәааша, аиашаҵәҟьа шәҭахызар, ӡӷабк, дсыцкәашар сҭахуп ҳәа ажәа сниҵан, дшьацәхыртәуа данбааиуеи ҳәа абра скәаҩӡа сышгылаз, акәашацәа рахьгьы сыҟам, аинҟьаҩцәа рахьгьы сыҟам!»

Ус аниарҳәа ииҳәаз сыздыруам, аха еиҭах дсацәажәарц шигәаӷьыз збон. Саргьы уаҳа сымариа имҭакәа арҵаҩцәа рыгәҭаҵәҟьа сгылан, ҳааҟәымҵӡакәа цәажәаран ҳазҿыз, ани ари, ҳазламцәажәоз арбану.
● 212 )	а и з га ●

Уи ауха уаҳа ацәажәаха имҭакәа сҩызцәа сышрыцыз ма-цара аҩныҟа сцеит. Аха иара убригь игәы канамыжьит, убас дмышьҭацәгьан далашәаран дыҟазаарын са сразҟы.

...Мчыбжьык ааҵуаны Аҟәатәи сҩызак, анкьа аҵара исы-цалгаз, иаалыцҳаит уеизгьы-уеизгьы асабшаҽны абригь-абригь аҭыԥаҿ дсықәшәааит, ахәылбыҽха абригь-абригь асааҭаз дысҭахуп ҳәа. Аиашаз, саргьы уи мап сзылцәымкит, избанзар, аҵара анаҳҵозгьы, уи ашьҭахьгьы, схаҟара пату зқәысҵоз ӡӷабын. Снықәлан сцеит саргьы убри аҽны ианылҳәаз аамҭа инақәыршәаны. Снеизар, лҩызаки лареи еицны игылоуп, иҿаԥха-ҿаччо, снеира иазыԥшны. Ҳгәы деибакылт-ҳхыдеибакылт, ҳаибамбеижьҭеи акыр мҵуази, ииашаҵәҟьан ҳагәхьааибагон. Ашьҭахь исалҳәеит уи уаха лымшира шыҟаз, лҩызцәа иреиӷьыз ҩыџьа, илыцыз аӡӷаби сареи аресторан ахь ҳлыццарц шылҭахыз, аҩны акәым кәа убра изалылхыз, уаҩ дахьҳԥырхагамзи, ҳазхара ҳач чар, ҳахәмарыр, ҳкәашар ахьҳалшоз азы шакәыз. Иҟасҵоз, саргьы мап сзымкит, насгьы аҩныҟа уаҳа сааӡом, шәыс цәымшәан ҳәа расҳәахьан. Ҳнеины ҳанынатәа иаразнак амаҵуцәа астол дырхиеит, ииашаҵәҟьан ҳаргьы гәыблыла аицәажәара ҳалагеит, иаҳгәалаҳаршәеит ҳастудент шықәс қәа, ҳахьеиццоз, ҳахьеицаауаз, ҳахьеихлафуаз, иаҳҳәоз иаауаз уҳәа хәы-шықәса дуӡӡа аҵара еицызҵоз иаҳгәа лаҳаршәашаз мачхәызма. Ус ҳаштәаз, ани аҷкәын (шьҭа ихьӡ зысымҳәахуеи акагь ҳзеилам Анцәа иҟынтә), Арда-шьыл иҩызцәақәак иман дааҩналеит. Урҭ зынӡа хәҩык ыҟан, иҳаҩсны егьи астол ахь итәон усгьы, иааины аԥсшәа ааҳарҳәеит. Еицыз рҟынтәи еибадыруаз Ардашьыли сареи ҳакәын, егьырҭ аӡәгьы дзеибадырӡомызт. Усшәа сдырбон сара, арахь усҟан икәаԥӡаҵәҟьа иеибадыруазаарын, русқәа зегьы ҟаҵаны иҟазаарын. Сара рыцҳа иалыздыраауаз, избоз акәыз џьысшьон, насгьы аԥсра иаҳа сақәгәыӷуан ҳәа, Наира абас цәала дцәажәап, сылжьап, сылнаԥхап ҳәа сгәыӷуазма, избац, ҩба злам сҩыза гәакьа лоуп сымҳәеи.

...Убасҟан еиҭах Дамеи сгәы дааҵалеит сара. Еразнак урҭ ҳнаҩс итәаз аҷкәынцәагьы, Наирагьы, егьи лҩызагьы
● Анатоли Лагәлаа  )	213 ●


зегьы схашҭит. Исгәалашәеит, иареи сареи иҩызцәеи ари ақалақьаҿ, ара акәымкәа, ани сара сзы ишәиу ахәы ацәқәан ҳантәаз, еибаҳҳәоз, ибла шсыхәаԥшуаз, уи иныҳәаҿа ҟәыш қәа, уи аҭоурых, ажәлар данрылацәажәоз шаҟа гәыблыла, шаҟа хьаала дцәажәоз, убасҟан сгәы ишҭысҳәааз абри амҳаџьырцәа дырцырҟьоуп ҳәа, абри ҩажәи жәибжь рзы идырӡыз зегьы рҿахәы мышкызны иҳәоит, урҭ рыԥсы ҭынчхарц, рышьҭахь ииуа, игылоу аҿар рхы иҩахарц, рымҩа лашахарц азы ҳәа. Нас гәаныла ишысҳәоз уи са дыстәуп ҳәа, иара иаахтны акгьы сеимҳәац, аха исеиҳәоит ҳәа, сара сгәы сҭаӡыӡон усҟангьы, уи уажә дырҵаҩуп аха мышкыз-ны дҭоурыхдырҩ духаны дҟалар, сара имаҵ сзурыма, игәы иаҭаху, игәы иаҳәо мацара сзыҟаҵарыма, игәы дысцәагар иус даԥҟьарыма сара схарала ҳәа. Усҟан иааидысымхәыцлоз иҟааз сара, уимоу иареи сареи ҳшьапы ҳанықәгылалак, атәым тәылақәа рахь ҳаицныҟәаларц, зегь раԥхьаӡа иргы-лан Ҭырқәтәыла, уа иҳаԥшаарц рыдгьыл иаҟәганы ишы ӷьаҵәы-ӷьаҵәыуаз иахыргаз ҳашьцәа, иахьынӡауала ҳра цәажәарц арахь, дара ртәыла гәакьахь ихынҳәырц, рыд-гьыл ишыгәхьаанагоз, рыжәлар ишыгәхьааргоз, макьана рхәышҭаара ҭыԥқәа, ақьаԥҭақәа рҿы адамыӷақәа реиԥш угәы ҭшьаауа ишааԥшуа раҳҳәарц. Шаҟа еидысхәыцлоз сара, шаҟа срызхәыцуаз, уимоу сазхәыцуан Дамеи иасым ша сибаларц, ҿыцбарах дсыхәаԥшларц, ахааназ игәы схым шәарц азы, схы шымҩаԥызгашаз, сыхцәыҵәҟьа шсыр ԥшӡашаз, ишықәҿасҳәашаз. Мышкызны хшарак дҳаур, иаҳ ҳәап дыҷкәынхар, убригь идгьыл, имилаҭ ргәыбылра ши ҳаркышаз, дшаҳааӡашаз... инамӡаша аразҟ ус акәхап, зегьы ааигәоушәа, зегь мариоушәа, зегьы урыхьӡошәа унарбозар акәхап...

...Урҭ аҷкәынцәа анынатәа, иаразнак инҵәошәа аҟыԥы-сыԥыҳәа иаарымҵадыргылаз рхәы инахалеит. Ныҳәаҿақәак рҳәан, фырџьанқәакгьы нҭадырцәит. Нас Ардашьыл дҩагы лан ҳа ҳныҳәаҿа икит, ашампанскигьы ҳзааиҭиит, уимоу, ҳҩыза лымшира шыҟаз анеиликаа (ус ихәы днахатәаны ифар акәын), хаз лныҳәаҿа ҳәаны, аҵәца аԥара ақәҵан
● 214 )	а и з га ●

илзааишьҭит. Ларахгьы, ус ахаан илыдсымбалацызт уи ауха ада, убриаҟара дрылаҳәит, дрылаҵәеит, ииашаҵәҟьан дамхаццакны амыцхә дырзааигәахаҵәҟьар ҳәа сшәеит. «Ус бахнамԥаацәан, – сҳәеит маӡала урҭ аҷкәынцәа дара-дара анааицәажәоз инақәыршәаны, мамзар, урҭ ргәы иаанаго се-идру, ӡӷабцәа ласқәак ҳакәу џьыршьоит!» «Бшаҟәыҵра наҟ, – убас инасҿалырхьит лара, аха избац сҩыза лакәымкәа зынӡа даҽаӡәны, сыла иабоз сызхамҵо, абри абас лыҽшԥеиҭалки ҳәа сышхәыцуаз, еиҭанацылҵеит, – сара иахьа сымши-ра ыҟоуп, сласцәа баҟәыҵ, иахьа убас сласызароуп, даҽа хынҩажәижәохә шықәса сраԥысыртә, шәкы сырҭалартә!» «Уи мап зҳәода бара абзеира збаша, – сара акада акгьы ззымдыруаз, сыҵахәмарра дышԥаҿыз сҩызцәа иреиӷьуп ҳәа исшьоз аӡӷаб, данызбоз аҵкыс данызымбоз зыбзарӡы сҳәоз, сыԥсы зыҿҳәараз, – аха арҭ ҽакала ирацәажәатәуп, уи бара баҟара издыруада?!» «Зегь бхаршҭ, – деиҭаацәажәеит уи, аха сахьлыхәаԥшуаз сгәы сахаԥжәаны сыԥсыр ҳәа сшәон, – убарҭгьы ргәы ишаҭаху знык бырмацәажәар, ба бзы ргәы хаҳәхоит!» «Унан, хәылабымкааит,– ҿаасҭит сара, лара дсыцәгәаап ҳәа сагьымшәакәа. – Урҭ зегьы ргәы иаҭаху банашьҭала, нас бара бзакәхои?» «Избан зегьы, – ларгьы илаҳауаз абыржәы акәызшәа иаҳа ианхьымӡӷылшьаз, нас-гьы иаҳа иахьлыхьуаз, иаҳа аҭак ахьҳәатәыз, иахьаццҟьатәыз иакәсыршәазар акәхап, илзымчҳакәа ҿаалҭит, – сара аӡәы игәы иаҭаху ҟасҵап, баргьы аӡәы, аригь ҽаӡәы... Насгьы, бара гаӡа хәыҷы, бышхәыцуа акәӡам са сышхәцуа, сара наӡаӡа азы ауп изысҳәо». «Ах, заҟа быпҟатәузеи, – зегьы акоуп уи маҷк сышлыргәаахьазгьы сгәы аалзыблит, – наӡаӡаз ҳәа бызҿу аан ауаҩ цқьа деилыркаауеит, ихы-иҵыхәа иазҵаауеит, арҭ уахада ибымбаӡацт, рыԥсы ҭоуп ҳәангьы быҟамызт». «Сара сыҟамзаргь бара быҟамзи, дзакә ҷкәыноу бымбои ани бҩыза Ардашьыл!» «Уи итәы уаҳа ибымҳәан, – сҳәеит сара сгәы иааҵаххын, – уи сара дысҩызазҭгьы, дысҩызоуп ҳәа басҳәон. Аиҩызареи аибадырреи акыр рыбжьоуп...»

Аха сара исҳәоз зегьы башазаарын, Наирагьы усҟан лгәы дҭаччозаарын, иҟарҵашаз, ирушаз зегьы рыӡбахьазаарын.
● Анатоли Лагәлаа  )	215 ●


Аресторан ҳанындәылҵ, урҭ аҷкәынцәагьы инаҳашьҭарххны индәылҵит. Сара иаразнак атакси ааныскылеит, аха дара ҩ-машьынак рыман, ара ақалақь аҩныҵҟа акәзар ари ҳҩыза шәнеигоит, имашьына ҭацәуп, шәҭал, рҳәеит. Сара мап скит, уи дызҳаргәамҵуеи, Наира дахьҩноу ауада акгьы бжьаӡам, уа таксилагьы ҳнеиуеит, ҳахнарҵәом сҳәеит. Аха Наирагьы илҭахымхеит, иаԥсуа ҷкәынцәоуп, ҳашьцәа ирҩызцәоуп (лашьцәа дрымбааит са дысныҳәаанӡа!), шәнаҳгоит рҳәазар ҳах қьан ақәаҳҵарым, лҳәеит. Нас уи лгәы иалсуашәа анызба, саргьы сынҭалеит уи амашьына лас. Уи ҳара ҳанынҭала, дара ааицәажәан, аӡә аԥхьа дынҭатәеит, ҽаӡәгьы днаҳаватәеит. Иҭацәуп шәымҳәази, шәарҭ арахь шәызҭалои ҳәа сҳәарц инасҿықәххит, аха исзымҳәеит, дара рмашьына ауп, ҳара ҳус иалои сгәахәит. Ус ақалақь иналалеит аҩ-машьынакгьы. Аха ҳа ҳзықәтәаз амашьына аԥсҟы зкыз ицәажәашьақәа иа-разнак исгәамԥхеит, макьана аҩныҟа шәзырццакуеи, даҽа ԥыҭк ҳаанеи-ааип иҳәан, ҳара иахьаҳҭахыз даанымгылакәа даҩсны иҿынеихеит. Наирагьы акыр-кырҳәа дааччан, уи инаицлырӷызит. «Макьана ҳашьҭалар ҳабӷагь ԥҵәоит, ама шьынақәа усгьы иҳаҵԥраауеит, ԥшак ҳҳарсып!» «Иабатәи ԥшоу, – уи дахьсыватәаз убас дҭызыбӷыҷааит, мчыбжьык аҟара илнымҵуа ашәыта лнысҵазар ҟалап, – аҵх агәахьы инеихьеит, шьҭа зхызтәу зегьы ԥхьатәоит!» Аха ани аԥс ҟы зкыз игәарԥханы деиҭааччеит (уи иччаԥшь аӡә ахаҳә сгәыдиҵозшәа акәын ишсаахоз), иара саргьы исҳәоз аӡәы игәы иалсҵәҟьар ҳәа сшәан, иухыччо урылаччала ҳәа саа-рыцыччеит. Нас убригь аччара дааҟәыҵын, даахьаҳәын, сара икылкаан днасҿаԥшуа ҿааиҭит: «Сара смашьына агызмалцәа ақәтәоуп, зегьы аныԥхьатәалак ауп иаргьы аныҟәара анагәаԥхо. Усҟан иаҳа ашьапы акуазар акәхап!»

Ус ақалақь ҳналсуама уҳәо ҳнеиуан еиԥш, сара сыҽсыр цәгьеит, амашьына аанышәкыл, сылбаауеит сҳәеит, сара уаҳа Наира лахьгьы снеиӡом, саншьа иахь сцоит, сҳәеит. Азныказ даргьы ирамхацәгьахеит, нас ҳаԥхьаҟа инеиу-аз амашьына ааныркылан, Наира лҩыза ӡӷаб уахь диаган, уантәи Ардашьыл дааҭыҵын, арахь дҳаватәеит. Убасҟан
● 216 )	а и з га ●

ауп сара иҟаҵәҟьаз анеилыскааз, зынӡа сҿаҳәатәхеит, аҳә ҳәара салагеит, амашьына сҭыԥарц сдәықәлеит. Наира-гьы сара сыҽсырцәгьаӡо саналага, иҟашәҵо закәи лҳәеит, илзымдырӡозшәа, лыбыз аҵаӡамшәа. Аҩныҟа ҳшәымгаӡо, арахь ҳабажәго, лҳәеит, лҽылзымдырааит илдыруазҭгьы. «Аҩныҟа шәышԥамцо, – ани аԥсҟы зкыз иаҳагьы ирԥрит имашьына, абарбалқәа адгьыл иқәгылаӡамызт ҳәа сыҟоуп, убас ицон, – уаҵә ашьыжь Наира бҩызеи бареи арахь шәхынҳәуеит, Сырма ланшьа иҿы шәнеиуеит, уи иашәҳәоит лара илгәаԥханы хаҵа дышцаз, абас иаалырҟьан, аӡәгьы иамҳәакәа дахьцаз азы аҭамзаара шышьҭалҵо, амала ил цәымгәаарц дышрыҳәо, лҭаацәа рахьгьы адырра ҟарҵарц шылҭаху!»

Убасҟан убас сеилашәеит, Наиреи исыватәаз аҷкәыни сызнапык мчыла инарымпыҵызжәан, ани аԥсҟы зкыз ихцәы иналасырԥан сахеит. Шьыҵәрак ыҵысхит, аха иара убригь дацмаапкит, иаҳагьы дарччеит. «Гәада хәыҷ, – иҳәахт иара, даара акрызхыҵуа аӡә иакәны, сара сыԥшқаны сим ҵатәоушәа, – са сыхцәы аҳәара саҟәыҵхьеит, абас ес саб ша имҵасырсуа рнапы налыршьуа мацара, ирҳәоит! Убас ирҳәоит, калаҭк азна аҵар алаԥхьазшәа, аҩны саннеилак, сыԥҳәыс абна улҩрыма ҳәа дсыцәшәоит! Сӡамҩа цәыз кәыкәуагьы дыббап, амала урҭ рнацәхыԥ ԥшӡақәа реиԥш са сышәи акы иақәшәом. Мчыбжьык ааҵаанӡа ҭаца-быс-ҭафара саннеилак, рнацәхыԥқәа асаанӡәӡәареи ачуанӡә ӡәареи ихнаргәыгәааны иаасԥылоит. Ижәбома, рацәа сгәыр ԥса шәықәшәеит ҳәа сырхыччоит саргьы! Сҳәатәы хаҵа, баша быҽбырххоит, убас быхьуеит баргьы!»

Уи уаҳа санимыхәа Наира слылагеит, бара аҩызара быз ныҟәымгеит, сыбнаԥхеит, сыбӷалатит сҳәеит, бара абри аҩыза ансыҵабгала, сызгоу аӡы кәапеик анацыбҵа, ибды-руазааит саргьы сшыбмеигӡо, сымҵазырсыз раԥхьа игылоу бара боуп ҳәа быӡбахә шысҳәо. Нас бабацо, бхы арагәаԥшь ианыбымҟьозар, былацәа аахтны бызҿаԥшуада, ҳҩызцәа зегьы бҿажьцәо бҟасҵап, сҳәеит. «Сара изыбцәызӡозеи, гәықәшьқәак сыман, аха асҵәҟьа ҳахьуеит ҳәа сыҟамызт,
● Анатоли Лагәлаа  )	217 ●


исымоу зегьы нҵәааит, ариаҟара сақәгәыӷуазҭгьы» – лар-гьы еимаҭәаны аҵәыуара далагеит. Нас иара Ардашьыл сизыҵҟьеит, иасҳәеит дызҿу акгьы шизалымхуа, баша ихы ширцәгьо, сара ахаангьы уи иҩны сышнымгыло, сара бзиа избоз ауаҩы дшыҟаз, аха уи дышҭахахьоу, уи ишь ҭахь аӡәгьы сышицымцо ҳәа сышқәхьоу, дысҟәаҵыр шеи ӷьу, мамзар сҭынхацәа деимыжәжәа дықәырҵартә шы ҟасҵо, деиҳәҭахаа дышҭаскуа. Аха абга ауаса анаклак иԥ хашьо-ишәо иҟоума, алақәа цырцыруа дысҿаԥшуан, снап ашә ахь ҿынасырхацыԥхьаӡа инҭарсны иааникылон. Ус ҳшеибарххоз, ҩныкаҿ ҳнеиит, ашьҭахь излеилыскааз ала, уи иаб иашьа иҿы акәын, ақалақьгьы рацәаӡак иацәыха рамызт. Уа ауаа еизахьан, уи уаха ԥхәыс даазгоит хәа ры лаиҳәахьазар акәхарын. Сара амашьына сҭымҵырц са-лагеит, санҭыргагьы сҵәыуеит-схьит, сҽысшьуеит сҳәеит, аха ҳәсеи хацәеи иара усгьы аӡә сара даасыдымгылеит, ауаҩ игәы аӡәгьы изҭамызшәа, агәы аҭыԥан ауапцәа-рҳәы рызҭазшәа. Џьым, бахьааз быҟоуп, бҽанраал, ԥсуа ӡӷабк иҟалымҵац ҟабымҵан, уи аҩыза аҷкәын иԥҳәысхара акыр иаԥсоуп рҳәеит. «Иаргьы шәаргьы шәыхқәа еинышәҟьеит,

– сыҳәҳәеит сара, – мчыла саанышәкыларгьы шәыҩны ам ца алырҟьаны сцоит!» «Ари баатә ҩнуп, – иҳәеит уи иаб иашьа аҟыр-ҟырҳәа дыччо, ижә аҵша аризшәа, сылабжыш дшыснамырбозгьы уи ихы-иҿы саҿаԥшит, – уеидрак азна агаз ақәуҭәаргьы амца акӡом!» «Шәара ишәсыркуеит! – сар-гьы зынӡа схы еивҟьазшәа акаамеҭқәа сҿыҵҳәацәон, ауаҩ усҵәҟьа данақәшәалак игәы шыми, иимҳәо, иимуа акы ыҟамзар акәхап, – аӡәгьы сшәеигӡаӡом». «Ҳара иаҳагьы ҳаи цәоуп абаатәы ҩны аҵкыс, – уи ахаҵа ижьы сымазар ис-фон, убас сгәы ԥижәеит,– ҳцәа-ҳжьы цахьеит, дад, ҳабаҩқәа роуп иаҳзынхаз, ҳабаҩқәа амца ркуама? Ус бымҳәан, нан, ус... – иаб иашьа иԥҳәыс маҷк иаархаашәа даацәажәеит, – ҳа ҳаҷкәын зегьы дреиӷьуп ҳҳәом, аха аӡәгьы диеицәам».

Сара рыцҳа иагьа сҽысҟажазаргьы, иагьа хаԥсыра збазар-гьы, дара ртәы иадмыргар рымуит. Уи аҩнаҿы ҩымш сыҟан, нас саашьҭырхын ақыҭахь, иара иҩныҵәҟьахь сыргеит.
● 218 )	а и з га ●

Уаҟагьы агәылацәа еизганы чара хәыҷык руит, уи аҩны иани иареи рыда уаҩ дахымызт. Сҽансраалар акәхеит сзықәшәаз, ҩаха-ҩымш ишысҿагылаз исҿагылан, нас иара алаԥшьгьы ииҭахыз сылаигӡеит, уи нахыс схьагәгәа аҩныҟа снеиит ҳәа сызҭахыдаз, патус иамааз... Сырҭахны, сҭаацәа скарыжьры-мызт, аха уи аҩыза ахьымӡӷ изаласрыԥшри ражәымҭыҽха, изсыргәырҩари сгәахәит. Амалагьы саҳәшьеиҳаб лзы ргәы ҭаҷаҷан иҟан, уажә са стәгьы рзацысҵар зынӡа рыҿҳәара сырааигәон, адамра хыла иасырсыр ҳәа сшәеит урҭ агәаҟ қәагьы…

Иара раԥхьаҵәҟьа цәыҟьа аҩныҟа даауан, санхәеи сареи цәгьам-бзиам акы днаҳахәа-ааҳахәақәон, саргьы ашколаҿ рҵаҩыс сааҭқәак сыман, уахь шьыбжьонынӡа сагон. Санхәа, аиашаз, ԥҳәыс бзиан, уи лзы акыр сҳәозар сыԥсаҭа иабаа-ит, дқәықәма-шәықәмаха ҳахьынаҵыслакгьы дҳашьҭан, ак хагхар ҳәа дшәон, ҳгәы цәымҟьандаз ҳәа дхахӡыӡаауан, лара лықәрагьы маҷмызт, аха данныҟәозгьы дымкәаркәа дныҟәаӡомызт. Саргьы исылшоз ҟасҵон, аӡәӡәара-аҳәҳәара, аԥҳәыс ус, ахаҵа ус ахьгьы иара мчыла дыргылан данызгоз-гьы ыҟан. Дамеи шәикәакәгьы хәыҷы-хәыҷла дысхасыршҭуа салагеит, ааи гәышьа, мчылаҵәҟьа дысхасыршҭуан. Иар-гьы ус ҟасҵозшәа аниба, убриаҟара аламыс иман (ус сгәы иснаҭон сара), иҽысгәалаиршәомызт, схаҵеи сареи ҳаи леихәар хәа дшәон. Ҽнак сыштәаз, атәаха сызҭодаз, ауан ҭара сшаҿыз, ибжьы сгәы иқәҩит. Азныказ уи ашҭа дааҭа лазшәа сгәырӷьеит, нас ари ашҭа закә шҭаз, ари штәым ҩнаҭоу, саргьы макьана сшысасу, ари уажәтәи схаҵаҵәҟьа иҩнаҭа шакәу саназхәыц, иаҳагьы сгәы нҭыԥсаит, уи ибжьы схасыршҭит. Исхасыршҭит акәым, аха иԥхасҵеит, убриаҟара сызҿыԥсаауаз абжьы. Исзымдырызшәа ҟасҵеит, изды-рыргьы сара уи аха сымамызшәа, сара уажә схаҵаҵәҟьа имаҭәақәа руанҭара саҿуп, уаҵәы дкашә-каҷо иҩызцәа рҿы дцәырҵроуп, иԥҳәыс лнапы шԥеиныԥши рҳәароуп, сҳәеит. Ихьагәгәа ихынхәит рыцҳа уи сгәы иқәыҩуаз абжьы, ама-лагьы ахы схыбаауа акәын ишсаҳауаз, анс анысҳәа сымԥан иқәлозма... Ах, сгәы, иааулаӡақәоузеи, сгәы...
● Анатоли Лагәлаа  )	219 ●


Уи уахык аҩныҟа зынӡа дгәарымлаӡеит. «Ачеи рза ламҵазар ҟалап, – лҳәан иан, ихьаршшара далагеит. – Уи ҵыԥхынтәаракгьы абас акәын, ашара далыгәгәа даагәар лон, уимоу, шьыбжьаарамԥанынӡагьы данзымаауаз ыҟан. Ишԥеиури, ажәлар здынҵәалан иҿырхыз рчаи адәы иқәи жьуама дегьызмаха. Ари аҭакарха, аӡә иԥхӡаша ҳаӷоу аӡы иеиҭааит. Ажәлар рышәи ашәи-ҭышәи унанашьҭуам». «Агьау рым, – сҳәеит саргьы, дзымаазеи, дкыдзырхалазеи ҳәа лара санхәа лҿы акәым иара иҿгьы исҳәомызт, – аус злоу ачаи маншәалан иалеиҵааит».

Аха уи знык акәымхеит, ҩынтә ракәымхеит, дангәар лозгьы убас дашьны дгәарлон, аарла акәаскьаҿ дхагалан дсырион. Нас иҩызцәа аҩныҟа раагара далагеит. Саргьы урҭ зымҩахугазеи сҳәомызт, иаҳагьы иҳамаз ахәыҷы еи ҿырцааны, ҵхыбжьонынӡа сырхагылан, сыфа ыҟамкәа, сыжә ыҟамкәа рымаҵ зуан. Аха урҭ анцалак, ма цқьа рымаҵ бымуит иҳәаларын, ма лакҭа хаак дыбмырбеит иҳәаларын, ма аҩы ырхәашьны иҭыбгеит иҳәон, зегьы акоуп, акы ацҭәы алимхыр иуӡомызт. Сара урҭ зегьы хьасыршшон, усшәа иу-беит сҳәон, уахьааԥсацәаз ауп изхароу, сара шаанӡа шәтәа заргьы ак шәыгсыжьуамызт, ус угәы ишԥаанагеи сҳәон. Исҳәон акәым, ус сагьыҟаҵәҟьан, раԥхьа сзықәшәаз ауп ҳәа сҽамасыриашон, аха нас сагьашьцылаҵәҟьеит, избанзар, сара уаҳа ҽа ԥсҭазаарак сымамызт, убриак шакәыз збон. Уи санхәа ианлаҳалак лгәы ԥнажәон, иагьараан маӡала дилабжьо саҳахьан, уимоу, иаб иԥсы лыман диҳәеит аҩы дахықәаарц. Иаргьы адырҩаҽны иҽирхәшон, анс иҳәон, арс иҳәон, аҭакәажә рыцҳа лжьашьа уажә имбазар акәхарын. Ус-ус ҳашнеиуаз Дамеи итәгьы игәалаиршәо далагеит, ба ба-наагоз ибҳәоз бхашҭма, бызҿынҵәаауаз дыԥсхьеит иҳәеит, сара бзиа сшыбымбо, сшыбцәымӷу, баша асахьаз сыҩны бшыҩнагыло, сҩызцәагь шыбҭахым, саргьы сшыбҭахым, сангьы дшыбҭахым иҳәеит. Аха сара сықәҵәиаан мап скит (Дамеи рыцҳа, саҭоумҵан, уара...), сара ахаангьы Дамеи хәа уаҩ дсымамызшәа, усҟан санымҵадырсуаз, ус зысҳәоз, агәра дсыргарц шакәыз сара аӡәгьы ибзиабара шсылым-
● 220 )	а и з га ●

шоз, избанзар, уара зынӡа ушысзымдыруаз, знык-ҩынтә ҳшеиқәшәахьазгьы, шьоукы-шьоукы аӡӷабцәа реиԥш, ухы-уҵыхәа сҵаауа сшашьҭамлацыз, насгьы маҷк сышуцәгәааз, усҟан иаалырҟьан сымҵарсра уахьалагаз азы, аха уажә урҭ зегьы шуанасыжьуа, избанзар, уара ас ушыбзиаз шысзым-дыруаз ҳәа. Убриҵәҟьагьы мцушәа сҳәеит сара, Дамеии са-реи ҳтәы, убриҵәҟьагь сыласыгӡеит. Ус ахаангьы исҳәап ҳәа сыҟамызт, ус ахаангьы схы ианасыжьырц сгәы иҭамызт. Аха сзықәшәаз сақәшәеит, иаҳхысхьоу зегьы схәаҽып сҳәеит, уи ҳԥырхагахо, лахәы-лахәы ҳаишьклаԥшуа ҳҟанаҵар аҵкыс сгәахәит. Аха уаҳа умԥсит, уи ижәны дааицыԥхьаӡа хԥа ны сибон, иҟасҵоз, изуаз, исҳәоз зегьы иара ихы иасуан, цәгьаны-бзиан изакәызаалак ак илаӡомызт. Иагьараан иара даныцәалак ахчы схы нылагәан сҵәыуо исыршахьан. Нас ашара адәы ианықәлалак, санхәа сылацәа ҭчаа сылбар лгәы лсырхьуеит хәа ашьыжь адәы сцәылан аҳауа сылсырсуан, арахь сыхлахаҵ гьежьны скаҳар ҳәа сшәон. Иара ашьыжь зегьы ихашҭуан, акгьы ҟамлаӡазшәа, акгьы имҳәаӡазшәа, иаҭаххаргьы схаҵкы каимыршәрашәа. Убри маҷӡак сгәы абаауан сара, абри акәын сынкылан сызмазгьы. Иара акгьы ихарамшәа, арыжәтә акәызшәа зегьы зхараз, уи ус акәым заргьы, сара ус акәушәа схы иасырбон...

Уахык убас сҵәылихуа даналага, даныцәалак, ашаха сыхәда инахаршәны сҽысшьырц сыӡбеит. Ишԥазурыз, уаҳа мҩаҟамшәа збеит. Сара сзы зегьы еиқәыбгазшәа, адунеи акгьы сзаламызшәа, схы-сыԥсы зегьы зысҭаз схаҵаҵәҟьа сиҭахымызшәа, уахаҵәҟьагьы сыԥсыр ачара иуазшәа. Уи усгьы дыцәахьан, санхәагь уаҳа злоу иԥсра убааит хәа ҵаҟа амаҵурҭаҿ дышьҭан, уаҩытәыҩса сибом, абыржәы сеиӷьны ахаангьы сҟалом, сҽысшьып сҳәан, ауха алаша-рагь ыҟамызт, кәаҷабк аасыԥшаан ашаха сашьҭалеит. Аха цас иауазшәа ашахагьы сымбеит, нас ҩ-мпахьшьык иеид ҳәаланы инасхасыршәп, исызхоит сҳәан, аҩнашьҭахьҟа абарҵахь сындәылҵит. Аха ауха, цас иауазшәа, убас ԥшак асуан, акәаҷаб аҩныҵҟа иаркны сындәылҵцыԥхьаӡа, ави-виҳәа иасуаз анаатә иаразнак иарцәон. «Агызмалцәа уқә
● Анатоли Лагәлаа  )	221 ●


тәоума? – аԥша сназаӷьит, сгәы ԥызжәаз аӡә иеиԥш. – Уахак сара аԥсра санаҳәагьы уара иууам. Сыҟазар избои, сгәы убриаҟара иԥжәахьеит, сыԥсы убриаҟара исфахьеит, шьҭа агага саҩызоуп, акгьы саԥсам».

Аха убасҟак схы агәра асыргеит аԥша акәӡамшәа са скәаҷаб уажәы-уажә изырцәоз, Дамеи иԥсы акәызшәа, ам-пахьшьы ахьхысшьшаз снамырбозшәа, иаразнак иаҭәҳәан иарцәозшәа. «Са сыԥсит, – иҳәозшәагьы саҳаит иара, ани ибжьы сгәы иқәыҩуаз зны исԥырысцеижьҭеи ахаангьы исмаҳацызт, исыцәгәаан исԥырҵит ҳәа сыҟан, аха сара аԥсра анызгәаӷь ишәан, еиҭахынхәит. Уи убриаҟара иҳа лалын, сара знык сзыԥсгәышьар, уа ҳаицнымхози иареи сареи, аха иамуит, бара знык бахьцаз быҟаз, быԥсы змаб-даз имаз наӡаӡа ҳәа исҿагылеит, – бара бхы бымшьын, ба ра ҩнрак ашә аабыртыроуп, бхылҵ-бԥылҵ ҟалароуп иа-гьа ибцәыцәгьазаргьы. Иагьа бхы-бгәы маҷзаргьы убри базхәыцла, убри азхәыцра быԥсы ҿнахуеит...»

Убри нахыс аԥша убас иасит, аҩныҵҟала иаартыз ашә аӡә днасгәыҵасызшәа снаднажьылеит. Уаҳа исзымгәаӷьит сара аԥсра, сшыҟазаалакгьы сыҟаз сҳәеит, сынцәыҵаҳан сыԥсаанӡа схандеилап, сзықәшәаз сҽансраалап сҳәеит. Убасҟан, убарҭ зегьы анысзеилаха, иаалырҟьан сзеигәыр ӷьашаз акы сақәшәеит. Цәгьарак ҟазымҵац ауаҩы, иагьа дгәаҟыргьы, дзеигәырӷьаша шәахәа хәыҷык, насыԥ хәыҷык изцәырҵуазаап игәиҽанӡамкәа. Уи убас даргәырӷьозаап, игәаҟрақәа зегьы ааихеиршҭыртә, шәымҭак даарылҵыртә, оф гәышьа ҳәа иԥсы игартә. Убриакгьы сыԥсы ҭакны иаан накылеит акәымзар, сзықәшәашаз, сзынҟьашаз, сыздыԥ сылашаз Анцәа итәуп...

Далашәагәышьеит сцәа ахшара! Сара уажәы-уажә ахықә гара, аԥсра иазхәыцуаз, сеиҭеизшәа сҟалеит. Уажәшьҭа схы сызшьуамызт, избанзар уи аҩыза агәнаҳа сыман сара адам-ра сызҭаломызт. Схаҵагь дсыргәырӷьап сҳәеит, издыруада иаргьы иҽиԥсахыргьы, иҟазшьа аҽеиҭанакыр, арыӷьарахь дхынҳәыр. Уи аухагьы иасымшеиԥш ицәазна ыжәны даа-ит. Саргьы азныказ уаҳа акгьы иасҳәарым, уаҵә ашьыжь
● 222 )	а и з га ●

ԥшӡала, иасҳәап сгәахәит. Аха ҳанышьҭала сгәы иаму-ит, ари аҩыза амаӡа сыҵаҵәахны уаҵәынӡа сызиом, убас дсыргәырӷьап, убас гәырӷьаҽҳәашак ҳәа исҭап, иаразнак иижәызгьы ааихнарԥсаап сгәахәит. Аха убраҟагь сгәы са-жьазаап сара рыцха, усҟан саазқәылаз убас сгәы сажьон, сара истәӡамкәа цас исызҭарҵазшәа, исылахәмарларц, ис-хыччаларц, сыԥсы хәыҷы шҭыҵуаз абаларц аҭахызшәа.

«Узыргәырӷьаша ак уасҳәоит... – сҳәеит сара, иаразнак изласамхамҳәаз џьашьо дахьышьҭаз ихаҿы снықәтәан, – ҳамҭас исуҭои?!» «Сзеигәырӷьаша сабҳәахьеит, балгахье-ит!» – дааҳәны аҭӡамц ахь дыԥшуа днықәиеит. Иаразнак изиасымҳәеи сҳәан, сых гәыбӷан насҭеит сара, иаразнак дсыргәырӷьар иасуахеиԥш аҭыӡшәагьы алагара дахьӡомызт. «Ардашьыл! – ҿаасҭит сара убас сгәырӷьан, ауаҩ игәы зызҭаз аӡә иакәзар иаразнак дааҳәны днасҿаԥшыр акәын, – ахшара сцәа далашәеит!!!» Уи ааҳәраз дааҳәит, аха ихы-иҿы иара ус-гьы ччаԥшьк, лашарак аақәымлеит. Уи ихы-иҿаҿы убриаҟара ацәымӷреи агәаӷи еизыҵәеит, санынаиҿаԥш, иаразнак схы инаркны сшьапаҟынӡа сдақәа сылԥсаазар ҟалап. Аха убригь сычҳарын убригь салаӡарын уажә избазма, аха ииҳәаз ажәа ауп исызхымгаз, сцәа сҭызрыԥсааз. «Дагьанбалашәеи, – ҿааиҭит иара, зны иџьеишьозшәа, зны усс имаӡамшәа аас-нарбеит, издыруада, издыруада деигәырӷьар, анаџьалбеит, абриаҩызаҵәҟьа дышԥамеигәырӷьари сгәахәит, – дыз тәыда?!» «Ах, – сҳәеит сара, – уара ала аԥынҵа икылҟьаз,

– убасҟан ахы сгәҵашәазшәаҵәҟьа сгәы акы иааҿнакааит, сыԥсы ҩеины сыхәда инакылагылеит, нас аӡыхәашь сҿа ҵәара иаҿызшәаҵәҟьа ахәаҽра салагеит. – Иагьа уанасы-жьыргьы убриак сызуанажьуам, уара ухшара дуҭахымзар, уара удагьы сара дсааӡоит!» – сҳәан, ашә аӷьеҩҳәа иныдыжь-лан сындәылҵит. Сдәылҵит, сгәы ашьа ҭакәкәа, арахь уаҳа ахаан сыԥсы ҭаны схынҳәуам ҳәа, саргьы сызҭаху, сызтәу шьоук шԥаҟамлари, сышԥакарыжьри зынӡа ҳәа. Аха ашҭа абжара ааиҩысшахьан еиԥш, санхәа дсыхьӡеит, сыԥсра бба-аит бцарызар, лҳәеит, аира аԥара лыман дсыҳәеит, дсашьап-кит, ахәыҷ иеиԥш лылабжышқәа хаҟәҟәала аара иалагеит.
● Анатоли Лагәлаа  )	223 ●


Лыҷкәын шаҟантә дирҵәыуахьааз, шаҟантә лыԥсы ҭиххьааз, иабантәаалгоз рыцҳа абриаҟара алабжыш. Сара ахаан абри аҩнрахьы уаҳа зҿы мааҳәырц идәылҵыз, сеиҭахнымҳәыр амуит. Аха уи ауха џьеи иара иахь схалрын, санхәеи сареи хшеидҵәыуалоз, ҳшеиҵақьызқьызуаз ҳанаанха, ханеид ӷьазкыла, лкаруаҭ аҿы ҳшеидтәалаз ҳамхацәеит.

Ашьжьымҭан иара деиҭа хрыбза-кәрыбзо дҩагылеит, иахатәи акгьы игәаламшәозшәа, иҩызак иҿы имиша, имгы-лаша уатка бааԥсык ижәызшәа, убри убас ихы иҭалазшәа, иҭаацәа ак реиҳәазаргьы, убри акәызшәа зегьы изырҳәаз, зегьы изырҟаҵаз. «Уанашьым угәы иҭоу ауп уанашьуагьы иуҳәо...» – сҳәеит сара, уаҳагьы ҭыӡшәа ҟасымҵеит. Амала, иан аума иқәылҳәацәеит, уара уансыхшоз сара сыԥсырауааз лҳәеит, сыԥсы зегьы зфаз, амыждараз исыхшаны адәы иқәу, сажәаанӡа сызражәыз, сыԥсра аанӡагь сызшьуа, уажә саргьы сузымхакәа, атәым ӡзӷаб дааганы лыԥсҭазаара уа лахәмарырц, иуҿаҟәарц уҭахуп, аха уи сыԥсы ҭакьакьанаҵ ишусмырҟаҵо саб иԥсаныс, лҳәеит, ма ҳауа ҳҭахыра зегьы ааизганы, узакәу нараҳәан удәылысцоит, ма уҽеихароуп лхәеит. Лара уи лҳәонаҵы убас дҵысҵысуан, ииашаҵәҟьан, ҳа ҳҵыхәала лгәы тәар хәа сшәаны, слыҳәо-сылчо мчыла дыргәыбзыӷны аҩныҟа дыҩназгалеит. Иаргьы акгьы да мыцҳаӡакәа даагьежьны иусурахь дцеит. «Схазҩахәқәа уфааит», – лҳәеит лара, ан рыцҳа, абри аҩыза лыҷкәын заҵә иалҳәартә дҭазыргылаз, нас уара уазхәыц дзакәытә уаҩыз иара... нас уара уазхәыц...

Убри иахыс мчыбжьык ааҵхьан еиԥш, иаалырҟьан сара сарыхьҭашьуа салагеит. Сҟәаҟәа уажәы-уажәы икыдыԥсаауан, иаалырҟьан сшоура шьҭыҵуан, илбаауан. Ахәышәтәыҩцәа сҽандсырба, ахьҭа ӷәӷәаны ибылалан быҟоуп, абыржәыҵә ҟьа бышьҭамлар ҟалом, рҳәеит. Изугәышьарыз, сышьҭамлар амуит, сара схы аҵкысгьы сымгәарҭа иҭаз иакәын сзыцә шәоз. Уи агәабзиара иоундаз, ак иԥырхагамхандаз ҳәа сгәыӷуан сара. Насгьы, сгәы исыҵанаҳәон уи дыҷкәынхоит ҳәа. Са исҭахын Дамеи ихьӡысҵар, аха Ардашьыл иаҳар уи
● 224 )	а и з га ●

аҭыӡшәа алихуан азы, исыӡбеит, ԥшӡала деибганы дир, ихьӡ идыруа дҟалаанӡа, дхәыҷнаҵы маӡала Дамеи ҳәа иасҳәалоит ҳәа. Нас дандухалак ихьӡҵәҟьа сҳәалап, аха гәаныла Дамеи ҳәа иасҳәалап...

Ҩымыз раҟара сҭахеит сара ахәышәтәырҭа. Аха ҩымз рахьтә ҩынтә заҵәык роуп дахьнеиз Ардашьыл. Аҩынтәгьы, знык дашьны дыҟан, аха излеичҳаз сеидру, иакәым акгьы мҳәакәа дысԥырҵит. Уимоу, уажәыҵәҟьа бырхәышәтәуеит, бымшәан ҳәа сыгәгьы ааирыӷәӷәақәеит. Санхәа лакәын рыцҳа иааҟәымҵӡакәа ицо-иаауа ибжьаз. Схәы-сыԥхь на сыԥда даҵан, ак сыгхар ҳәа дшәон, мчыбжьык ахь ҩынтә-хынтә аҩни ахәшәтәырҭеи данрыбжьысуаз ыҟан. «Ус бхаҵа дбыхӡыӡаауазҭгьы, – аҵәы сылырхуан исыцышьҭаз, – бгы-лар, амҩа дшықәыз ирхоз иеимаақәа рыхәгьы бахәомызт!» «Аха имагәышьам, – сҳәахуан сара, атәымуаа рҿаԥхьа дхьасыршшон, дыԥхашьар ҳәа сшәон, – уажә акыҭаҿ ԥсеи лахароуп, акәымзар дмаакәа иуӡомызт». Нас, зны иацы арахь даармышьҭит сҳәаларын, акгьы зхарамыз ашә ила-гылаз сылзаӷьларын, абни аӡәк даалышьҭыр иҟалоз ҳәа. Уи, саргьы схы злазжьоз амц анысҳәоз ииашаҵәҟьоушәа збо сҟалон, даргьы рхы аадырҵысуан, уи ус шакәмыз рды-руазар акәхарын, аха срыцҳашьан исымаркуамызт. Нас сгәы ааҟарҵарц еиҭасыхлафуан. «Дызхамшәало иус акәзар агьаурым, амала аӡәы дылхамшәало дыҟазар, уи хәартам!» «Уахь сгәы ҭынчуп, – сҳәеит сара, – урҭ иара иахь изқәысуаз аиҳа амаакырақәа зегьы амысхит!» – алаф сҳәартә сыгәгьы аасыҵасит, амчгьы сыԥшааит. «Амаакыра зҭаху зыхлахаҵ гьежьуа роуп, – аҟырҟырхәа иччон дара, – аха зыхлахаҵ мгьежьуа ирыԥсыхәои?!» «Урҭ рыхәшәгьы здыруеит, – ҿаасҭит сара сҭаҷкәым раҵәан идырбо, – излааз амҩа рха сыршҭуеит!..»

Ус сшыҟаз, брыԥҳақәа уашәшәыроуп, ахәыҷгьы игәаб зиара шыҟалаша сеидру, уажәнатә бҽыбрыбгароуп, рҳәеит. Убри сарымҳәакәа сыԥсыр иаҳа еиӷьын, иаҳа сҭынчхон. Са сгәабзиара акәӡамызт усҟан сзыцәшәоз, ани адунеи зым-бацыз, изакәыз ззымдыруаз, иахыбаахаз иакәын. Иҟасҵоз,
● Анатоли Лагәлаа  )	225 ●


даара иқәысҵеит, иқәысхит, аха, зегь акоуп, урҭ ирҳәоз сақәшаҳаҭымхар амуит, аҳәыҷ игәабзиара уашәшәыран дир хәа сшәеит. Убригь силаӡеит сара, убри аҵыхәтәантәи сгәыӷра хәыҷы... Убри, ииаанӡагьы бзиа избахьаз, ахьыӡ зысҭахьаз, ӡәыр изы сыԥсы ҭазар ззы сыԥсы ҭаз, аха аихаҵә ҟьа змаӡаз, убриҵәҟьа иахьымӡаз, иахыбаахаз... Адунеи дуӡӡа абни ахәыҷӡа иира аламӡеит, нас угәы еиҟәжәаны уз ламԥсуеи?..

Схынҳәит сара аҩныҟа сҽыхәшәтәны. Аҩны санааи, раԥ хьаҵәҟьа уи срыцҳаишьошәа, пату сықәиҵошәа ҟаиҵон. Аха нас еиҭах аҩыжәра далагеит, еиҭах зегьы изеиԥшны, аҵх агәанынӡа дгәарымло, данааилакгьы иан лахьгьы сара сахьгьы иҿыҵашәо ҳәо акәын дшыҟаз. Уимоу, уахынла ҳа нышьҭалозгьы, иҿы аҭӡами ахь ирханы ак исырхьыр ҳәа дшәаны акәын дшыцәоз...

Шаҟа хкы сзеилалаз сеидру сара, аха урҭ зегьы схызгартә, урҭ зегьы сыриааины, сынхартә-сынҵыртә сзыҟамлеит уи аҩнаҭаҿы. Санхәа адунеи азна пату лықәысҵон, дрыц ҳасшьон, аха санхәа дыбзиоуп ҳәа мацара рҩны сзыҩ нагылозма? Аҵыхәтәан, иара анхара-нҵыраҵәҟьагьы да ҟәыҵит, ишьапқәа еиқәиршәит. Ҽнак, ақыҭа амилициа алалеит, ашәақьқәа рылыргоит ҳәа аниаҳа, ашәақьқәа иаар ҟәаҵны аҽагақәа рылыргар еиҳа еиӷьуп, ҳаԥсқәа аагон, иҳәеит! Исылшагәышьомызт уи аҩнаҭаҿы уаҳа аангылара, насгьы, сыгага акәын уа иҟаз, сыԥсы зегьы маӡа-аргама идәылҵны ицахьан... Ажәакала, аҩныҟа схынҳәгәышьеит сара. Убасҟан еиԥш, ахаан аҩныҟа сгәы смыхо, ихәашьны, аԥсра еиҳа еиӷьасшьо саб иашҭа сҭамлацызт. Аха ишԥа зурыз, сара ус лахьынҵас, разҟыс исыман, дасу иҩнаҿы иҭынха иара дибароуп, ишырҳәо еиԥш, дасу иԥсы иара дирҽеироуп... Убразаҵәык мап аӡәгьы исцәимкит... Убра заҵәык... сразҟгьы схымбааит...

Сырма еиҭах дҩагылан, лкаруаҭ днықәтәаны адәахьы днаԥшит. Аха аҵх убас илашьцан, ауапа еиқәаҵәа ишәҵаны ахышә аӡә дылагылазшәа адәахьы акгьы лбомызт. Ил-
● 226 )	а и з га ●

барц илҭахыз лара лхаҭагьы илыздыруамызт, аха акы лбар лҭахын. Иҟалап аеҵәақәа ракәызҭгьы, урҭ акы ралҳәарц лҭахызҭгьы. Иҟалап, иара амза ахаҭа гухьаалгазаргьы, убригь лара лхаҭа леиԥш, рҵаҩыс аеҵәақәа ирылатәазҭгьы (уи уажә хаҵа дцаанӡатәи лҵаҩцәа лгәы аарзыблит, уа ҵәырнахыс сдәықәлароуп ашкол ахь лҳәеит), урҭ ирзым-дыруаз, рыԥхыӡгьы иаламшәацызт иара адгьыли ажәҩани ирыҵнадыраахьаз маӡа дук, дара зда ԥсыхәа рымамыз ак рыҵанаҳәозҭгьы. Аха убриҵәҟьагь аԥсҭҳәа иаҵәаххьан, иунарбомызт, шәара ауаа, уахынлаҵәҟьагьы иҟоу зегьы жәбозарц шәҭахуп, шәара шәаныцәоу, шәыԥхыӡқәа зны-кыр исзеиҭашәҳәа, исшәырба ҳәа снеихьоума шәхышәаҿ аҳәозшәа.

«Гәыбӷан зуҭода, – лҳәеит гәаныла Сырма ахыза дҩахан иналықәҵан дынхәыҵалан, – ажәҩангьы иаԥхьан иках-хаа ишыҟаз уажә иҟам, ажәҩан дуӡӡагьы аҽеиҭанакуеит, ауаҩ иакәым. Иҟалап иара ус иаҭахымзаргь, аха убригь амч зқәымхо ыҟазаап... Аус злоу иара мышкызны еилгоит, ма...

еилгандаз ҳәа шьоук рыблақәа ҭырхаха иаҵаԥшуеит. Аус злоу... мышкызны… мышкы аха мышкы аҵыхәа... аус злоу абарҭ аеҵәақәа реиԥш угәыӷрақәа уцәырымҵәахыроуп аԥ сҭҳәақәа... агәырҩақәа. Улаԥш убас иҵарызароуп! Издыруа-да, издыруада, убла иамбаргьы... угәы иабароуп... аразҟы анцәырҵуа...»


Л Ы Ԥ С Ы З Ы ҾҲ ӘА РА З

Ажәҩан алыхәҭеиԥш асы аҳәылы-ҳәылыҳәа иаҿыҵышәшәан илеиуан.

Адгьыл иац иаузгьы ҵаан иқәжьын азы, уажә иақәнауаз иаҳагьы ишәарҭан, уаха аҩнқәа зегьы, ԥыҭрак иааҟәымҵыр, асы рықәхтәхон, дара ашәыр ҵлақәагьы уажәы-уажә аҟамчы шьҭыбжь еиԥш, аҿаҩ-саҩҳәа рымахәқәа рхыжәжәабжьы ааҩуан, ашәыб ҵәыԥсы, рзынкыломызт. Асы убас иԥшӡаӡа ишьҭан, унапы налшьны ашәаӡеиԥш ҽыҭк аамхны исфан-
● Анатоли Лагәлаа  )	227 ●


даз ҳәа угәахәуа уҟалон. Насгьы иара цәгьала еимагылон, аигәыдҵаразгьы ибзиан, мыцхә араҵәара аҭахӡамызт. Ас асы ӷәӷәаны ианауа ашәарахгьы ашьха изаҿагылаӡом, арахь архаҟа илбаанацоит, еиҳарак абнаҳәақәеи ашьабсҭақәеи. Нас ашәарыцацәагьы аҩны иузынкылома, џьара ҿаҵахәык ҳамазар ишԥаҳԥыхьамшәари ҳәа идәықәлоит.

– Ҳгәы аакылнаҵәеит сы ҟадыџь, – Хьыкәыҷ аҩнаҵаҟа мцеиқәҵагас иҵәахны илымаз афархь аалган, ахәшҭаара аԥырӷқәа ааиԥхьышьшьааны ашәмҿқәа инарыҵалҵеит. – Абыржә знык ишаура иауны ишьҭыҵыр, нас уаҳа иамгәаӷьыр ҟаларын.

– Икыдыбго ббааит, – лҳәеит ланхәа, аҭакәажә Нуца, лхы-лҿы шьалла иҭаҳәҳәо. – Ара уажә иббама, знык иауз асы иаразнак изышьҭымҵуа иақәнауа ианалагалак, нас ауаҩ хыхьымӡӷшьаҩ иеиԥш, иаланагалоит, аҟәыҵшьагь аз дырӡом. Сынтәак ҳгәы аакылнаҵәан, уаҳа ҳалам, ишьҭыҵит шаҳҳәо, еиҭанышьҭагылоит...

«Бымшәан, ди, – лҳәеит гәаныла Хьыкәыҷ, ланхәа уажә акалашәа лгәы даарыцҳанашьан, уаҵә аашар ани аҩнынтәи иаазгаз аласа аласкәыгә иааҿыхны убас клаԥадқәак ҳәа бзысԥап, иагьа сыҩамгылах аургьы бхәыжжаӡа бӷыҵыр гартә».

– Ашәмҿы ҟадыџь нҵәо иалагеит, алгьы каркоуха иҩаны икыдгылоуп, аха амца ишақәуҵаз иаразнак иааикәабылуеит. Арахь иара шәарыцараха исит, ани агәаҩа иҭажьу ҳәа дызҿу арахь икылгазар... Амшә ахәы рбааны ишафо еиԥш, имыр-баауазар...

Хьыкәыҷ ус акәын, лхаҵа шәарыцара ҳәа дныҵыҵны ланхәеи лареи анеизаанхалак, уи иӡбахә џьара акала да лацәажәалар лҭахын, ажәеиԥшьаа аҭуан иқәтәан икылԥшны иааԥшуаны, иӡбахә, иԥсы шҭоу, аҿаҵахә бзиагьы шиҭатәу рхашҭыр ҳәа дшәоушәа!..

– Дызбогьы шәарах жьыла ҳирчо џьыршьоит! – Нуца дааԥышәырччан, лхы нарҟәны ахәышҭаара аԥырӷқәа неиԥ хьылышьшьааит, – есышьжьымҭан ашара даҵагылан шәа рыцара дцоит, ахәлара даман иаауеит. Зынӡагьы дхәыдам,
● 228 )	а и з га ●

аха феида дукгьы имам. Уи аҵкыс ара акы днаха-ҩахақәар, иҭаацәа ахьҭа ҳаимыркыр. Убри иаҳа иԥсаԥоуп...

– Аӡӷабгьы иахьа дшышьҭаз лыбӷа ԥымҵәеи, – лҳәеит Хьыкәыҷ урҭ рцәажәара лыԥшәма иныӡбарахь ианиас, иаҳ харҟьацәоит лҳәан, лыԥҳа лахь иааиаганы. – Анцәа иҳәо зар сынтәа ашкол далгоит, арахь лара лхы ззылкуа хәа егь ҳаздыруам, ҳҿи-ҳнапи еиқәыԥсаны ҳтәоуп.

Уи ауха Кама кыраамҭа ацәа дагомызт. Ԥахьа знык лхы анықәылҵалак, иаразнак даман ицон, усҟан ус ирлас ҵәҟьангьы ацәара лҭахӡамызт, насгьы лара данхәыҷыз аа-хысгьы бзиа илбон знык даннышьҭалалак краамҭа аҭуан даҵаԥшуа аиара, усҟан ахәыцра хаақәа дышрылаз ацәагьы анааиуаз лбаӡомызт. Насгьы урҭ лхәыцрақәа дышрылоу ацәа данагалакгьы, дзызхәыцуаз зегьы иаразнак лыԥхыӡ ахь ииасуан. Аԥхыӡқәа лара убриаҟара бзиа илбон, ланду: «бара ҵашәа, быԥхыӡқәа ус зегьы ирзеиҭабымҳәалан, нас ибхашҭуа балагоит» ҳәа дышлықәцәҟьозгьы, илгәаԥханы дзыԥхьаз шәҟәык еиԥш лҩызцәа ирзеиҭалҳәон. Даргьы уи убас дџьашьаны илыхәаԥшуан, ииашаҵәҟьан, лара лхаҭа гьы лакәк аҟынтәи даазшәа лхы лбо далагон. Аха лара убас дацклаԥшны иеиҭалҳәон лыԥхыӡ, анапы аҵаҵа, ашьапы аҵаҵа, лҩызцәа хәыҷқәагьы иасымша уи лыԥхыӡқәа иш рызхәыцуаз ишьҭалон. «Издыруада, издыруада, ажьақәеи абгахәыҷқәеи злоу ҳаргьы убас еиԥш иҟоу ԥхыӡ хаак аабар!» Ус, Кама лхәыҷра дшазхәыцуаз «уи аҳаҭыраз!» аҳәозшәа, ацәагьы аалхалан, иаразнак даман ицеит. Ашьыжь ашара адәы инықәлаанӡагьы драҳаҭӡа дыцәан.

«Ди рыцҳа, ма иахьак ажәқәа са илҟәыскып», – лҳәан гәаныла, лхыза ааԥхьаршәҭны лцәарҭа днықәтәеит. Лара ма-кьана иԥхаӡа иҟаз лиарҭаҿ даҽа ԥыҭракгьы лҽышьҭалырхар лҭахын, аха лгәы иамуит. Уи лхәыҷраҟынтәи илзынханы иҟаз аҟазшьақәа зегьы иреиӷьалшьон шьыжьла ацәара. Усҟан убас ацәа хаахоит, лан зны илалҳәан еиԥш, «аԥхыӡ ахҷаҭқәа зегьы ашьыжь ауп ианхыло!» «Ҵапҟа, ҵапҟа, – лхәеит ус ҟан лан зынӡагьы имырӷьцәакәа, аха иагьмырхаацәакәа, – бара шьҭа бхәыҷу џьыбшьо, амра бықәыҷҷо бшыцәоу аӡә
● Анатоли Лагәлаа  )	229 ●


дааир, бхы абабжуеи, ԥсрами!» Усҟан лара дхәыҷын, ам ра ҩхашалаанӡагьы дыцәеит ҳәа акгьы амамызт, аха нас дашьцылоит хәа акәын лан излалҳәоз. Уи амаҵурҭаҿ лха ҵеи лареи анааизынхалак, бара аӡӷаб дықәыбцалацәоит ҳәа дыхҭеикуан. «Уи егьамаӡам, – лҳәон лара ашә хыхра, ма асаанқәа рыӡәӡәара дахьаҿыз, – уажәоуп даншәарҭоу, аҟаз шьа бааԥсқәа зегьы ахьҭеиԥш илылалар аныҟало! Убри азы ҳәан иаразнак дрыԥрыҟәҟәаалатәуп». «Бшаҟәыҵра наҟ, – уи лажәақәа игәы иныҵаххуан Нарсоу, – ани лтәы макьана иу ҳәар ҟалома?» «Уашьҭан игәианхоит, – Хьыкәыҷ иаҳагьы лара лтәы иадылцәыло далагон, – абыржә данҩыҵшәо ауп зегьы анлырбатәу, ааи, ааи, зегьы ргьама лбароуп, ахаагьы ашагьы хәыҷык-хәыҷык. Иахьатәи аамҭа аӡәгьы далԥсаартә дыҟам, аха иукуа-иушьҭуа уанақәымшәа, зегьы умпыҵырҩуа уала-гар, Анцәагьы дузхьаԥшуам. Ҳара амгәарҭа иҭаагама, иаа-баз, иҳаҳаз ами ишьҭаҳкааз». Ус ишеицәажәоз лара Кама-гьы дыҩны дааҩнаԥалон, уи данхәҷызгьы цәгьала дҵарын. «Цәаблаҟы дылԥырхагоуп акәымзар, иҵегь деиӷьхон!» – ҳәа аҵәы лылалҵон лангьы зны-зынла.

Лара џьарак дузыртәомызт, изакәызаалак џьара акы даҿызар, акы лкызар, ак лышьҭызар акәын. «Абаҩ азы са сахь дцеит! – лҳәон Хьыкәыҷ гәаныла, лыԥҳа длеигәырӷьаны,
– раԥхьаӡа маҷк дҭынчцәоушәа збон, лаб иахь дцама, сыл шьыма ҵапҟа ҳәа сагьаалыршәеит! Аха нас, саргьы зынӡа адамра хыла салырсуазма, арыӷьарахь дгьежьит, Анцәа иҟынтә! Нас ишԥа, ауаҩ есымша амца иҵазар ауп акәым зар, абысҭамсеиԥш дыбжьысуеит, дгәыҩ-ҿыҩӡа, деимытта. Лаб итәык лылалар зуам, убригь зынӡаҵәҟьа аҵәы ихьу шьыртә дыҟам, аха, амала, лыԥшра-лсахьаҿ азамана, сакә шаҳаҭуп, уахь узрывалом! Убриак Анцәа ириҭеит, убра еиҳа дзамеигӡаз сыздыруам! Егьыс, агәаӷьаз, са сахь дцеит, уи ауп аус злоу, аԥшрагьы ԥшроуп, аха... Сыбыз цәгьазар аӡаӡ алоуп, макьана аҩбагь еицаалгоит...»

Нуца лмаҭа аиҳабы Кама убриаҟара бзиа дылбон, аш-кол лалгара аамҭа анаа, џьара ҵарак ахь лхы ҳархап ҳәа аҭаацәа еицәажәо ианааилатәалак, лара лгәы аԥыжәжәара
● 230 )	а и з га ●

иалагон. «Шәара абзиара збаша, – ӡӷаб заҵәык ишәымоу ақалақь днаган дналашәыршәуеит, аха уа лан дтәам, лаб дтәам. Илхылаԥшуада, сҵаауеит сара? Амла дакып, ахьҭа дакып. Ара ҳац дкылхны цәгьала дҳааӡеит, зегьы ҳшылҿу ҳалҿуп. Анцәа иҟынтә, леиҵбацәа аҷкәынцәа ыҟоуп, урҭ ҩеидасыр аӡәы дшәышьҭып, аӡә ара дыҟазаап. Ари лтәы сара сақәшаҳаҭым, сҳәатәы хашәҵозар».

– Лыҩны дамкуеи, – Нуца уажә лҭаца уи лыӡбахә ас иахь цәырылгаз шылгәамԥхаз ллырдырит, – уи макьана дны ҟәызгаша аҵара лара илымоуп. Нас, ԥшӡала, дызго уи лыз-хом, еиҳау дҭасҵоит иҳәозар, дҭеиҵааит, еиҳагьы изама-ноуп. Аха макьана ари џьаргьы лыгәра ганы даҳзышьҭуам, ашәырқыҭ дҳазрылаҵом. Дхәыҷыми, аҳәыс ԥшқа даҩызоуп, изыцныҟәатәу, изыцныҟәатәым дылдыруеит ҳәа быҟоума? Изшәасҳәаза-алакгьы лыҭра дашәыркыр еиҳа еиӷьуп...

– Аиеи гәышьа, – лҳәеит Хьыкәыҷгьы ажәа лымакра ишаԥсамыз лбан. Уи шамаха ахаангьы лгәы цәылымҟьацызт, лгәы иахәара абаҟасҵари ҳәа мацара дашьҭан. Лара Нуца-гьы лҳәатәы уақәшәар, дыԥҳәыс хәшан, укәа дҭалан умаӷра дҭысуан. Насгьы лҭацеи лареи аханатә аахысгьы ани ԥҳаи реиԥш акәын ишеизыҟаз, гәынҷыхьажәак рыбжьамлацызт. Лара Хьыкәыҷгьы инеишьҭаргылан ас ахшара анлықәԥса, адәахь усгьы, аҩн усгьы лзеилагӡозма, ланхәа лара лыҵуаара даҿымызҭгьы. Лҭаца лхы дааужьны лара агара даадтәалон, дара ахәыҷқәагьы лара ран лаҟара илышьцылан, лшьамхы ишантәалаз ирызҳаит. Уи шәхаҵкы сцааит ҳәа ада ахаангьы дырмацәажәацызт. Нас ишԥа, уи дшыԥсуа рымдыруеи, урҭ рыда илымада, иқьызқьызуа ргәы далырсны дырҵәыуааит, уаҳа лҭахӡам...

«Ҳлыдынҵәалахьеит, – лҳәеит гәаныла Нуца, нас ииа шаҵәҟьан Кама абыржә хаҵа дцошәа, ма кыраамҭа дахьы-лымбаша џьара ддәықәырҵошәа дааҟалан, лгәи-лылабжыши ааилаҵәеит. – Аҿаҵаҵәҟьа даблыр ҳәа ҳшәаны ҳаҭәҳәан илаҳҭоит, дныҵыҵыр џьара акы лмыхькәа дхынҳәындаз ҳәа ҳала ҭаа агәашә ахь ҳаԥшуп».

– Илҵаз мачхәума? – Нуца Кама дышлызхәыцуаз мҩа

шьо  ацәажәара  деиҭаналагеит. – Уи  дахьыҟазаалакгьы

● Анатоли Лагәлаа  )	231 ●


лхәы ахаангьы иҭалыжьӡом, уи лаҟара еилҟьамгьы џьара аӡәы аус иухьеит, ларгьы дашьцылап. Мшәан, егьырҭ зегьы икажьны ишьҭырхыз џьыбшьо иара анасыԥ ҳәа иҟоугьы. Иануааӡа, ианухьча, рыламыс, рыпату шәышәыра анамоу, иара Анцәагьы дырхылаԥшуеит, игәарԥханы анасыԥ рзи-шоит. Ҳаргьы ишԥаҳаҵеикри, нанхеит, аразҟқәа рҿы есым-ша даҳхылаԥшуеит, егьирахь иҳагижьуазаргьы...

Нуца егьирахь ҳәа дызҿыз лашьцәа ртәы акәын. Урҭ аҩыџьагьы аибашьра иалаӡгәышьеит, иахьагьы ианаал гәалашәалак, иаразнак лылабжыш нхыҳәҳәылоит. Иахьеиԥш илгәалашәоит урҭ ашҭа иҭыҵны ианцоз лара дгәыдыркылт, дхыдыркылт, аха иеибыҳәан иҟазшәа ианыналԥырҵ, уаҳа аҩныҟа ихьамԥшӡеит. Убриҵәҟьагьы шаҟа илгәырҩазеи Нуца, дара алахьынҵадақәа убасҟангьы рцәа иалашәахьа зар ҟаларын уаҳа ишызхнымҳәуаз. Ирҭахымхеит раҳәшьа заҵә лгәы ԥшаар, иҟалап урҭ игәарҭазар аухантәарак уи ла цәааихьшь ҟамҵаӡакәа дышҵәыуоз ишлыршаз. Лыбла ԥшӡа қәа ҟаԥшь-ҟаԥшьӡа иҟан, арахь лара мчыла дрыхәаччон, идылмырдырыр лҭахын, аха дара уи рзеилымкаахуа иҟазма.

– Быҽрыӷәӷәа, – иҳәеит Асҭамыр лыжәҩа инапы нықә кны, дааигәдиҳәҳәалан, уи иажәақәа есымшагьы агәым шәара рыҵылбаауан лара. Усҟангьы иара аибашьрахь, ԥсра-ӡра сцоит ҳәа дыҟаӡамызт, ус агәылара, ма шәарыцара дцошәа акәын игәы шҭынчыз. Уи баша игәы ирыӷәӷәоит лҳәарын, иара иасымшагьы ус дыҟамызҭгьы, аха иара ес-нагь ус акәын. Зны лгәы илнаҭеит уи аибашьра закәыз ма-кьана дазымхәцӡацшәа, имнырӡацшәа, нас гәанылагьы дааигәырӷьеит уи дахьазымхәыцыз, иаҳа игәы ҭынчны даанхарцаз иара дналагылаанӡа. Аха убрагь агәҽанызаара игхар ҳәа дшәон лара, уи шаҟа дыџьбараз, шаҟа дыӷәӷәаз аҟара, убри аҟарагьы дҳалалын, дразын, дыгәрагаҩын. Аи башьраҿ уи шәарҭагәышьан, аха лара иаҳәшьа иҟалҵоз, уаӷа игәра умган ҳәа иалҳәозма, уи иаргьы идыруан. «Угәуҽаныз!» – лҳәеит, уаҳа егьылзацымҵеит лара. Иара ҟадыџь уи ажәагьы иаҩижьит, усшәа лирбеит лара, иирҳа заргьы сеидру, аха... Нас ҿааиҭит: «Ҳара ҳхынҳәаанӡа аӡ
● 232 )	а и з га ●

ӷабцәа баарыхәаԥш-аарыхәаԥшла, – лыхцәы инапы на-лишьын, деиҭааигәдиҳәҳәалеит, уи уажә хыс имаӡамзар акәхарын, аха лара лгәы акала ишьҭыхтәымзи, – ахацәа ҳанахыргалак, дара рымацара иаанхоит, иаҳа иҳазгәыкуа, иаҳа иԥшӡоу аӡәаӡәа ҳзалх. Бара быгәра аагоит, бара иб гәаԥхо мап лцәаҳкуам! Сашьцәа еибга-еизҩыда кьыс ры маӡамкәа иаауеит ҳәа раҳәа, шәыцәа ҭынчыз ҳәа раҳәа! Амарџьа, амарџьа, рызхәыцра шәаҟәымҵын ҳәа раҳәа!» «Шәымшәан, – лҳәеит ларгьы даалшәаны, ашәаӡыӡара дыз-лаз дызлаунажьыз лара лхаҭагьы илзымдырӡо, – урҭ ҳәаны исыртәоит сара! Рхы нықәырҵар рыԥхыӡ шәалашәо, рыла аахыртыр шәыдам-здам аӡә дамбо! Шәыхьӡ ҳәаны аӡы иахәо, ишшәызхәыцуа мацара идырхәло, идыршо!» «Ус ҳҳәеит ҳәа, зынӡа агәырҩа иабмырган, – ҿааиҭит аиҵбы Адамыр мчыла дааччан. Нуца илбеит уи мчыла дшыччаз, ах, шаҟа ибзиаз уи илызгәамҭар иҭахымкәа мчыла дшыччаз. Ус анакәха, уи игәы ианырхьан дышзыхнымҳәуаз, уи ахәаша, иаб иҩнаҿы иеиликаама аԥсра шизыԥшыз. – Аус злоу, аса-лам шәҟәқәа рҩлааит, ҳаргьы ҳааигәа иҟоушәа ҳбо ҳҟалап!» «Ишԥармыҩуеи, – лҳәеит Нуца рыцҳа дааҵҟьан, – рнапқәа ырҵәины мацара идсырҩуеит. Сара сҳәара рҭахума, аката-катаҳәа ишынарышьҭуа жәбара шәыҟоуп. Аҭакқәа рыҩра шәамыхәо, излашәҟәышәцаша шәзымдыруа!» «Ҳангьы баалхылаԥшла, – иҳәеит Асҭамыр даалҟьаны, ихы-иҿгьы аҽааԥсахит иаразнак, уажәраанӡа аччаԥшь зҿықәыҳәҳәыз аашәшьит, – уи зегь лылшо џьылшьоит, акыс уажә иҟоу зегьы лзеилалеит, ма агәырҩа алацәгьеиԥш бара иаалыҟәцала...

Анс ҳәа, арс ҳәа, егьахк еиқәбыршәап бара ибҭаххар. Ҳашә ҟәқәа анымаауагьы акы ӡбаны былзаԥхьала». «Уи са из-бап, – лҳәагәышьеит Нуца, аха уажәы-уажә лажәақәа лыхәлашәон, лашьцәа иҵегь ралҳәар, ргәы џьара акала иҟалҵар лҭахын, аха арахь лылабжышқәа ируамызт, мчы-ла илцәаауан. Зны Асҭамыр игәы лыҽнадылҵон, зны Ада-мыр игәы, лылабжышқәа лҵәахыр лҭахын, аха еиҳагьы еицәалтәуан.– Ҳан хьҭа дасыркрым, мла дасыркрым, шәара шәхаҭақәа аҩны шәыҟаҵәҟьоушәа дныҟәызгап. Уахь шәгәы
● Анатоли Лагәлаа  )	233 ●


шәырҭынч, шәылцәымшәан». «Ус анакәха, быҟаз, – иҳәеит Асҭамыр, еиҭа иара иоуп изгәаӷьыз ашҭа аҭыҵра, ларгь уаҳа инаскьалгар имуит, ран усгьы аҩны дыздәылымҵит, лгәы иамуит, ашҭа ианҭыҵуа лбар лҭахымхеит. – Ҳхынҳәаанӡа аҩнаҭа бара боуп иахагылоу, ахьӡгьы ахьымӡӷгьы бара ибы-дуп!»

Уаҳа аӡәгьы ажәак имҳәеит, Адамыргьы уи дшаагәы дикылаз ишьаҿақәа аарыӷәӷәаны ддәықәлеит, рыҩны аԥхьа ахәы дахьынахшәо алемсаа ԥшны итәаз џьушьап! Урҭ ашҭа иагьынҭыҵит, лыбла иамбо ицаанӡа ус акәашҵлеиԥш лцәа-лжьы акгьы анмырӡо, дууаӡа дгылан, нас даахынҳәгәышьеит, аха лшьапы ҟадыџьқәа аҩныҟа днаргомызт, знык дызнеир, лкаруаҭ лыҽнықәжьны лызхара дҵәыуар лҭахын, аха мчыла лхы нылкылеит, избанзар лангьы џьара ак лаҳәатәын, лгәы еиқәҳәалатәын...

Нуца лҭаца Хьыкәыҷ ари аҩнаҭаҿы данаанага ауаса даҩызан, дҭынчын, аха зегьы еиллырҷҷон, ланхәа лҿгьы кыраамҭа дымцәажәеит, аха нас, «аинраалаҩцәа» рацәаҩ хо ианалага, агәылацәагьы уи иаҽыҵгашәа, аҭаца илҽыҵ гашәа, кыраамҭа дара рахь амҩахыҵра аныхҭаркцәа, лан хәагьы дылмацәажәар лымуит. «Ҳгәылацәа ҳаҭлаҩа ҭыр ҟьеит, ҳаицәажәагәышьап, ари аҩнаҭа ду бахажәааит, бара ибтәуп, нан, сара исылшоз ҟасҵеит, быхшареи, бхаҵеи ба-реи шәыда ԥшәыма дамоуааит, нан», – лҳәеит. Лара усҟан дымцәажәарц далагеит, лхы лҵәахит, аха, зегь акоуп, ланхәа аҵәца кны данныҳәа, уи нахыс лара лцәажәара аҿҳәарагьы уа иԥҵәан. «Ибҳәаз саԥсахааит, ди», – лҳәеит лара амыҵмыџь еиԥш дааҟаԥшьхан. Нас ашьҭахь илҳәаз даназхәыц, ди ҳәа акәмызт, сан ҳәа акәын ишлаҳәатәыз, иҟасҵеи сара рыцҳа, схы шԥасырԥхашьеи ҳәа кыраамҭа игәнылгон. Аха уина-хыс уи ланхәа маҷк лықәра ахьдуцәаз иахҟьоу, ма мыц хәы дахьылцәыԥхашьоз акәу, сан хәа лызламҳәаӡакәа, ди шылҳәоз дамха-шьцыланы, дыԥсаанӡагьы уи акәын илалҳәоз.

Лабхәа, даннанага адырҩаҽны инаркны, агәлацәа-азла цәа ырӡырҩны лныҳәаҿа икит. Уи аныҳәаҿа аниҳәоз, ус
● 234 )	а и з га ●

ҟан лара зегьы дырцәыԥхьашьо, дхәацыхәаԥшьха дыш-гылазгьы, иааиҳәаз зегьы уамашәа игәнылкылеит. Иахьа-гьы, мшаҽнеиԥш илгәалашәоит, уажәыгь иаламкьысӡакәа акәасқьа авара игылоу ауаџьаҟ ҭбааҭыцә аҭаны, аҩн ду ҳәа изышьҭоу амаҵурҭаҿ, ихҭарԥа шкәакәа ихаҵаны да нааҩнала, ҭацабара инеиз агәылацәа ҳәсеи-хацәеи адру ҳәа ишыҩеибаргылаз. Иара илабашьа наиҵаргәаны дааҭ гылан, раԥхьа ихаҵгылаз, аԥсшәа реиҳәеит, нас иҭаца лахь днаԥшын, ихы налықәкны ацәажәара дналагеит: «Дад, бымшны быҵхны быҩналааит абри аҩнаҭа. Бара абрахь банымҩахыҵ нахыс, бхы-бгәы бақәгәырӷьо, насыԥ зауз иреиӷьу сара шԥасакәыз бҳәо, аҩнаҭа баԥшәыман Анцәа бҟаиҵааит. Дад, ҳара быргцәақәак, ҳаԥсы ҭанаҵы шәара акы ҳашәмыхәозар ҳашәԥырхагам, шәара шәеидымшлахааит, шәынасыԥ нагӡахааит» ...Хьыкәыҷ лхәыцрақәа данаарылҵ, Камагьы дычча-ччо амаҵурҭа дааҩналеит. Уи иахьа маҷк лҽышьҭалырхеит, насгьы иахьа мҽышан, абжьааԥны иасы-шьыжь аҵх ишалаз ашкол ахь дгылан дцалон, есымша ацәа лыгын. Иахьак ма сыԥсы сшьап лҳәан, амра ҩхашлаанӡа дышьҭан.

– Цәаблаҟы былкыма? – лҳәеит Хьыкәыҷ, уи дгәаан ил ҳәозу, дыхәмарны илҳәозу узеилмырго. Аха нас даалыхәач чеит, уи есышьжьымҭан агылара шлықәшәоз даназхәыц, иахьакгьы, амҽышаха, лызхара дыцәазааит лгәахәын.
– Ааи, – Камагьы уажәшьҭа лан длацәҳарц лгәы ишҭамыз анылба, ларгьы дыччо ҿаалҭит, – уи Цәаблаҟы мҽышала цас илуашәа слырҩышьуеит! Ацәа салҵыр луам! Иахьакгьы аҩны иахәатәуп сҳәеит, аха ихалымҵеит! Уаҵә шәахьоуп лҳәан, иаҿаршәны илкыҵәҟьеит!..

Кама иаразнак аҳәымсаг аашьҭылхын, аҩны ааҩныл ԥсааит, нас еилашхьаз ахьурӡы ашыла нахалԥсан, ахьыруа чуан азна абысҭа луит. Уи ашьҭахь дааикәҟьашан иахатәи аҟәыдгьы лырԥхеит, амца иахакнаҳаз ажьҵаа аалбааган, аҵәы инахаҵаны, аӡра далагеит. Уи аҭса андырҭәо еиԥш, уажәы-уажәы ашша алҵәҵәан, ахәа алаҭәара ианалага, дне-ины адырган аалган, инаҵалыргылеит. Ланду Нуца ажьҵаа
● Анатоли Лагәлаа  )	235 ●


ашша адырганаҿ абысҭа ԥха аншьылан афара цәгьала бзиа илбоит. «Джәытәуаҩыми, – лҳәеит гәаныла уажә Кама – даныӡӷабызгьы шшала ддырчозар акәхарын. Уажәгьы ил-зынханы иҟоуп уи ажәытә гьама, ажәытә барақьаҭра»

Кама урҭ рхәы ҟалҵонаҵы Хьыкәыҷ ажәқәа лхьан, ау-еидра азна ахш лыман дааҩналеит. «Урҭгьы сара илзыс хьап ҳәа акәын, аха исалмраӡеит», – лҳәеит гәаныла Кама, уи дантәылҵыз лымбаӡакәа уажә ахш лыман данааи иаа џьалшьан.

– Ахшгьы ахьаҳагӡап, – лҳәеит. Хьыкәыҷ уажәраанӡа иӡәӡәаны илырмазеихьаз ачуан инҭалҭтәан. – Ахәыҷқәа ажьҵаа ргәы ахшәеит, шьыжьынаҵ бааӡарак рҿаҳҵап.

– Азамана, – лҳәеит Кама, абысҭа аакныхны уи аҭыԥаҿ ахш ныкналҳан, нас анҵара дналагеит. Уи аҿахрақәа, асасцәа ирымҵалҵошәа, есымша мыцхәы ирԥшӡаны ианылҵон. «Шаҟа бҿахра бырԥшӡо аҟара, убриаҟара бхаҵагьы дыԥш ӡахоит!» – ҳәа абысҭа ананылҵоз ланду алаф лылыхуан. Абысҭа анҵаны данаалга, ашә лхы нкылырҳәҳәан акәас қьахь еиҭанаҿылҭит, шәгыл шьҭа, ақраҳфоит ҳәа лашьцәа еиҵбацәа рзы. Аха дара уахь рыбжьқәа гон, арахь уаҩ дцәырҵуамызт.

– Аиҵарҟәаҟәа шәҭахӡами?! – акыр иаанагозар аиҵар ҟәаҟәа аӡбахә раҳар иаауеит лгәахәын, ҿыналҭит. Уи акәхеит, даргьы акәасқьа абарҵа еихьыс-еиԥысуа иҩны иааҵалеит.
– Ус адыруеит, Анцәа ишәиааит! – лҳәеит Кама, акыркырхәа дыччо, – аиҵарҟәаҟәа амч ӷәӷәоуп, мамзар иахьа гылашьа рымаӡамызт!

Хьыкәыҷ лхәыҷқәа ахҩык раԥхьагьы ҷкәынак длоухьан. Аха уи жәымзгьы ихымҵыцкәа ахы гәаҵәыхь ихьын, уи акә хеит, аԥшқа рыцҳа уаҳа ихәоз хәшәы ҳәа акы ааҟамлаӡакәа дагеит. Хьыкәыч лыԥшәмеи лареи даара игәныргеит иры-хьыз. Уи дыԥшқан, дмаалықьын, ҵасым, баԥхьаҟа быхшара брызхәыц, ашәы бшәыбымҵан рҳәеит лгәылацәа, аха лара аӡәгьы лҳәатәы хамҵакәа ашәы лҽагәылаҳәан, уи ашьҭахь Кама лцәа дшалашәахьазгьы, шыкәсынаҟьак илшәын. Нас илшәылхит. Аха уи лгәырҩа ашәеиԥш кыраамҭа илзыл
● 236 )	а и з га ●

шәымхит, уахынла даныцәалакгьы лыбла дшыхгылоз, лгәы дышҭаз, ԥхыӡлаҵәҟьагьы дшықьызкьызуаз, дышҵәыуоз, Нарсоу дӷьазкыр ҳәа дшәаны дааирԥшуан. Уи уаҵәы дыԥ сраны иахьеиԥш, аҵыхәтәан дангарылхуаз иҭаҷкәым хәыҷқәа аараҵәан, ишьап ԥахәқәа дышрықәгылаз ажәак иҳәеит. Аха уажәраанӡа ажәак цқьаны изыхәлымшәацыз аԥшқа, ииҳәаз Хьыкәыҷ дгәырӷьацәан илмаҳаит. Нас иар гьы, ишылмаҳаз еиликаазшәа, сышьҭых ҳәа аанарго инап қәа иҟьеит. Лара даашьҭылхын, даалгәыҵалыҳәҳәеит. Аԥш қа Хьыкәыҷ длылаҵәан лыхәда инапқәа аахишьит, нас иқьышә хәыҷкәа ааирқәац-қәацеит, аха усҟантәи ицәажәара ажәа еиԥшыз акгьы аламызт, ус дахьзымцәажәоз, ииҭахыз ахьизымҳәоз иаҳагьы игәы еибанаркуазшәа иан лыхәда иҽаларԥсны икын. «Суцәыргар хәа ушәома, сыԥшқа хәыҷ?!»

– лҳәан, игәыдкылара далагеит. Иара усҟан раԥхьеиԥш ацәа жәара уаҳа иҽазымкуа, иан дызлеикыз инап ԥахә хәыҷқәа рыла иаҳагьы дирӷәӷәеит, усҟан лара лхаҭагьы иџьалшьеит, ахаан ас илыламхәаҵацыз, уажә лыхәда инапы ныхшьны да-хьааникылаз шаҟа ирӷәӷәаны дикыз. «Сумхәаҽын, – лҳәеит дыхәмаруа ан рыцҳа, усҟан иалылдыраауаз, илзыԥшыз, – уара, излазбо, уаб иаҵкысгьы уӷәӷәахеит, уажәнатә ҳаисра уалагахьеит». Иара иаҳагьы иӷәӷәаны дикын џьара дицәцар ҳәа дшәошәа. Хьыкәыҷ уажәыгь зны-зынла дцәырҳаны дааԥшуан, уи инапқәа уажәыгь лыхәда иакәыршан икушәа, арахь длымҟәыҵҩрны дкаҳар ҳәа дшәошәа, зны длыман аты-ша дхықәгылоушәа, зны ацҳа ҵәры дықәушәа, амаакырақәа аԥсаатә мҵәыжәҩа-ԥҵәеиԥш икыдҩрны иахьынҳалоушәа аԥхыӡ ҿаасҭақәа лбон...

Аҭаацәа неилатәан ашьыжь акранырфа-акраныржә, ианааилгақәа, Нуца дҩагылан акәасқьахь лҿыналхеит. Уи иҟалҵаз аӡәгьы игәамԥхеит, Кама лани лареи иагьынеи ҿаԥш-ааиҿаԥшит, аха азныказ иахырхәаарыз ҳәа егьыр-зымдырит.

– Сыԥсы еихәлахошәа збоит, измааноу сыздыруам, – лҳәеит уи, урҭ шанхашәа ишаанхаз анылба. – Снықәиар исыхгозар акәхап, шәара шәнеиха ааихала, ари асы аҽарыцә гьар ҟалап иахьа...
● Анатоли Лагәлаа  )	237 ●


Хьыкәыҷ ара даанагеижьҭеи Нуца ус ахаангьы илмыхь цызт, ак аалылакьакьаргьы иаразнак илхәаҽуан, идлыр дырӡомызт. «Акы иақәылкра дыҟоуп, – лҳәеит гәаныла Хьыкәыҷ, лыгәгьы нҭыԥсааит иаразнак, – дыбзиахәха дгы-лоуп ҳәа ҳашлыхәаԥшуа иҳаҵалкыр, ҳанҵәеит...»

Нуца, ашә ажьы ахьыр ҳәа дшәошәа, ԥшьаала иныд ҵаны дындәылҵит. Хьыкәыҷгьы Камагьы уи иналышь ҭаххны индәылҵит. Аха лара урҭ абарҵа ианааҵала ршьа пышьҭыбжькәа лаҳан, ҟалашьа амам, сара ус сыԥсы ааив ҵахеит ауп, снықәиар сҭахуп, шәара шәусқәа шәырҿыз лҳәан, илымукәа илырхынхәит.

«Сара саныԥсышаз сзымԥсит, шьҭа ак сыхьыр ҳәа шәым шәан» лҳәеит нас. «Бара ибхарагәышьоузеи, – Нуца уажә илгәалашәаз лашьцәа неиҭамҳәақәа ртәы шакәыз анылдыр, днацралеит: – Усҟан адунеи амца акын, шә-ԥсык зхаз ракәын ихынҳәуаз. Урҭ Анцәа дрымамызт, бара ибхарагәышьоузеи?» «Аиеи, гәышьа, аиеи гәышьа, – лҳәан, акәасқьа ашә аалыр-тын дныҩналеит, уахьынтәи еиҭах аарла лыбжьы ааҩуан,

– сашьцәа хазынакәа зныктәи рнықәгылара соуп зҳәо даԥсагәышьан, уажә сара урҭ рылымкаа адәы сықәуп, дара ирымбо збоит, дара ирзымфо сфоит. Зегьы схы рхызбаауе-ит, дара рылымкаа сыԥсы ахьҭоугьы, ааи, абри сыԥс хәыҷы ахьҭакьакьоугьы схы ахызбаауеит...»

Хьыкәыҷ лыԥҳаи лареи кыраамҭа рнапқәа ргәыҵаԥсаны ахә иахь инармышьҭуа агәакьацәа реиԥш акәасқьа абарҵа иҵагыланы Нуца илзыӡырҩуан. Уи кыраамҭа лашьцәа рпатреҭқәа ахькыдыз аҭӡамцаҿ акаруаҭ ахы лыҽнадҵаны дгылан драцәажәон. Нас днеины ркәымжәқәеи ркабақәеи ахьыкнаҳаз лнапы аархьылшьуан. Дара амаҭәақәагьы рыз-хара иршәырымҵацызт урҭ агәаҟқәа, иахьымӡацызт, ир ӡахижьҭеи рацәак мҵӡозаарын, аибашьра анрыхьӡа, абыржә иааршәыхны инкнаҳан идәылҵызшәа акәын ишыҟаз...

...Убасҟан Нуца илгәалашәеит Наҳар иԥсра ԥыҭк ша-гыз, иареи лареи амаҵурҭа ианааҩнаха, бызла иеибакны ишеицәажәаз. «Умыццакын, – лҳәеит усҟан Нуца дааиқә ҟьашан, аха илкуаз илышьҭуаз акгьы данақәымшәа, «иахьак
● 238 )	а и з га ●

зегьы шԥасымҟәыҵышшо сара шәицәа» лҳәан, ауаџьаҟаҿ абылра иаҿыз ашәтә мҿқәа дҩарыҵхан иҩеихәлалҵеит. Нас лгәы дынҭацәажәеит: «Уара мышьҭа бзиа, уанҽыжәлозгьы убас акәын сышуцәшәоз, уажә аԥсра уанхықәгылагьы, Анцәа ҽак сҿаиршәуам уи ажәа ада». – Уахь ахьы ршо џьушьо, баша ушьамхы уҽаургоит. Бзабаа дук аабаанӡа, ҳашгәаҟ-гәаҟуа, ҳашцәыҵасуа, иахьынтәи аауа умбаӡо, ахьшь еиԥш ак наҳаласуеит. Ҳабӷа аанааиҵаҳхуа аамҭа икылатәан иа зыԥшуашәа…» «Акы барҳәацәоит», – иҳәеит Наҳар дааҳәны лара лахь дааԥшуа даақәиан. Уи аиарҭа дамеижьҭеи ԥыҭк ҵуан, аӡынра зегьы дшуазыруаз ихигеит. Еиҳарак уахынла акәын дангәаҟуаз, аӡын ҵыхқәа шәынтә еихалон, еихыҵуан ила ҭаа аҭуан дшаҵаԥшуаз цәгьала иааиршон. Насгьы уи уажәы-уажә аԥхӡы иқәнаҭәон… сцәа ыҟам, сжьы ыҟам, сыбаҩқәа заҵәык сырхаанхеит, нас аԥхӡы абантәаауеи ҳәа иџьеишьон. Знык ашара адәы ишаақәлагәышьалак, иԥ сы ааилалон, нас ахышә даннынкылаԥшлак, адунеи зегь днықәыԥшызшәа игәы иабон. «Сара макьана џьаргьы сыц цакып ҳәа сгәы иҭаӡам, бара сыбмырццакуазар…» «Унан, џьбеит. – Нуца дгәырӷьаҵәа ҿыцбарах дылбазшәа днеи ҿаԥшит лыҭаҳмада. – Сара ушысмырццакрыз, уаџьал уа-мырццакуандаз, уара мышьҭабзиа...» «Акраадыруоу, – На ҳар ииҳәаз азныказ Нуца лгәы иалсзар ҳәагьы даашәеит, аха, нас иажәа иаразнак алаф ахь ииаигеит. Уи есымша-гьы Нуца лгәы ахтышьа идыруан, аиарҭа данылахагьы уи даҟәымҵӡацызт, – анҭ исырхаанӡа исыҵхны иган икабы-жьыз аимаақәа реиԥш, бгәы сыхшәазар!.. Сеидрума!.. Се-идрума, шәара аҳәса иагьаџьара шәыԥсы ҭоуп!» «Иаҳәац ахәоит! – Нуца зыбжа каԥсахьаз лхаԥыцқәа ирывҟьоз, акә таӷь ԥҽыбжьы иаҩызаз лыбжьы ҵаӷаӡа иааҭлырҟьеит, – умцаӡар умуа уҽаҿушьаауазар, суҭрақәа баҳа, икәакәа, нас узкыда, уцагәышьа!..» Наҳар убасҟан, убас игәарԥханы дыч чеит, уиабжьарак асеиԥш ихьанҭахахьаз илацәақәагьы ры лабжыш аахаҟәҟәалеит. Убри аамҭаз илҵны ацара иаҿыз имчгьы «ахьхәны» аҽаԥыҭкгьы арахь изыхынҳәызшәа, макьана ухы иархәала ҳәа ахәазшәа, игәы иабо дааҟалеит.
● Анатоли Лагәлаа  )	239 ●


«Еиҭа ба бтәахьы бахоит! – иҳәеит Наҳар иблақәа гызмалӡа, анкьа лара лҳәашьала «ашәахәақәа анрыҵыҷҷоз» еиԥш Ну ца дналҿаԥшын, – ианызбаҳа, ианыскәакәа, нас сзырцца-кыхуеи, иҿалогьы агьама збарц сҭахуп!» «Нас уааԥшы ҽа хәыҷык, иухыццакуада?!» – Нуца гәаныла абырсааҭк иара длыԥханы дтәазшәа аҩнра зегь лхы нахылбааит. «Сеи-дру, ариабжьарак ԥхыӡла сшьацәхныслоит, аӡә дысхыцца-куа дысзыԥшымкәа дыҟам...» Нуца убасҟан лыԥсы ҩеины лыхәда иҩкылагылеит. Наҳар ус данцәажәоз лара есымша дак лылԥсаауан. «Уара шәикәагә, – лҳәеит, нас лылабжыш аарла иаанкыланы, – заа зегьы ршьапы ианықәургыла, шьҭа угәы ҭынчцәахеит, убригь умгәаӷьра џьушьо…»

– Сара иҟамлаша, – Хьыкәыҷ даахынҳәын, лыԥҳа длы-ман – амаҵурҭахь лҿаалхеит, – урҭ апатреҭқәа кыдхшьа сызрымҭеит, лара иаҳагьы илзеицәоуп.

Кама ахьҭагь дакит, арахь дызлаԥшызгьы лгәы аалым нахын, уажәы-уажәы лыц еихасуа лан агәжәажәара дахьа ҿыз длыхәаԥшуан. Арахь лаб иакәын дыҟамызт, асыҭәҳәаха шәарыцарак хҭеикит, ма уи дылбар иаҳа лгәы ааиқәы лымҳәалоз.

– Иахьа лшьара дықәҟьан дшыҟаз ҩашьомызт, – Хьы кәыҷ амаҵурҭагь дзыҩналомызт, арахь лара лышҟа днеир гьы иаҳагьы лгәы ламхацәҟьар ҳәа дшәон. Ганкахьала ус еиҳа еиӷьзаргьы ҟалап ҳәа лгәы иаанагеит лара, агәыр ҩагьы џьара царҭак амазар ауп акәымзар, лгәы иҭашыр иаҳагьы еицәоуп, ухәнажәоит. Насгьы уи усҵәҟьа лҽалҭо мызт уажәраанӡа, иахьа ишакәым илылсит. Иахьа иаҳа дзыхҭанакрыз, изылгәалашәарыз уи...

Камагьы иџьалшьон уи. Иџьалшьон уажәраанӡа абриа ҟара иҵәахны илымаз лгәырҩақәа, лашьцәа ртәы, лхаҵа итәы, зныкгьы дара рҿы ицәырлымгацыз (ус ажәа иалаҵан илымҳәозар), иахьа дшыркыз, ишылзеизыкәкәаз.

…Кама дхәыҷын усҟан, аха ибзиан илгәалашәоит лабду даныԥсыз амш. Ҽнак аҳа ашәшьыраҿ дшықәиаз, иҷкәын, лара Кама лаб Нарсоу изҿиҭит уааишь аранӡа ҳәа. Нарсоу даннеи, уи иԥшшәы зынӡа игәамԥхаӡеит, алаҳабӷьеиԥш
● 240 )	а и з га ●

дцәышӡа дҟалахьан, аха аҳәса рахь акгьы имырзеит. «Сҽы ааугароуп, – иҳәеит иара иҷкәын диҿамԥшӡакәа, наҟ ахәқәа рахь дыԥшуа, иԥшшәы ихыггара ишаҿыз иҵидыраар ҳәа дшәозар акәхарын. –Ааԥҭра анаҩс иҩашьҭу ахәы уахьыҩа хысуа, акаӡӷы ԥшӡа иаҿазар ҟалап. Иаразнакгьы иузкы-шам, аха аԥш арба, аԥырча арба, унапы арба зҳәаз еиԥш, иргәбзыӷ. Иааҟоуҵалакгьы икны исзааугароуп». «Ибзиоуп, саб, – иҳәеит Нарсоу, иаҳаз адунеи азна иџьашьо; ибзиоуп иҳәеит, аха арахь иаб ииҳәоз иаанагоз, изызкыз цқьа изе-илыргомызт, нас, – аҽы уақәымтәеижьҭеи анбатәиу, нас-гьы уажә аӷәра аҿамшәеижьҭеи ақьаф ҭоуп, аҽархагоит», – иҳәеит. «Иаага ҳәа уасҳәазар, иаага, – ҿааиҭит иаб иаразнак дааикәашәан, – уи ахьықәу рацәак бжьаӡам, амра ҩхашлаанӡа уцан уаауеит». Нарсоу уи уаҳа ахымҳәаакәа аӷәреи ԥш-лапҟьаки аашьҭихын, дцеит. Уи ауахьад ирылан, ари алԥ хынрак аӷәрагьы амбацызт, аха аџьыка гәхьааган иҟазар акәхарын, аԥш арбаны данаԥхьа, раԥхьа иаақәырқәырын ирҳаны идәықәларц иалагеит, аха нас ишыӡыӡымкуазгьы ааигәара днанашьҭит. Нарсоу иаразнак аԥырцәқәа инапы нарылаирԥан, аӷәра нахаршәны ҽыкәбалла дааит. Аҩны данааи иаб ашәшьыраҿ дахьтәаз дтәан, иԥшшәы иаҳагьы ихыггахьазшәа ибеит. Аха уи џьара акала игәы шьҭихыр иҭахын, маҷк аҟара дагьааихлафит:

– Уҽыкәаша хиоуп! – Нарсоу дакӡамызшәа аҽы даал бааԥеит. – Џьаракыр уцар уҭахызар, искәадыруеит!..

– Ҳаи, ухаҵкы сцааит! – ихәеит иаб, дахьихәаԥшуаз иԥс гьы ааилалазшәа ибеит. Уи иара ихаҭагьы Нарсоу димыц храакәа дызгылоит хәа дыҟамызт, аха дгылеит. – Уажәшьҭа акәадыр, ана акәасқьа абарҵаҿ икнаҳауп, иааг. Уанӡа сара сҽааибысҭап...

Амаҵурҭа аҟынтәи иааԥшуаз Нуца илбоз иахылҳәаара лзымдыруа дшанханы дгылан. – Уара шәиыцәа, – лҳәеит усҟан дрыцҳалшьозу дихыччозу узымдыруа, аха Кама дрыц ҳашьан илҳәозшәа ауп ишылбаз, – уԥсра аазар, уҩны ухы нықәҵан уԥсыр, аҽыццышә уақәтәан убаҩҷа зурӡуа. – Аха уи ашҭа данаақәла, Наҳар дгәеиҭан, ҿааиҭит:
Анатоли Лагәлаа  ) 241 ●

– Сҭакәажә, баасыцхраан сеибыбҭароуп... – нас уахагьы лара лахь дхьамԥшӡакәа акәасқьа амардуан днаҿалеит. Аха уи убас ԥшьаала, ҭынч-ҭынч днеиуан, ԥшашәышәык наи-сыр дкаҳап угәахәрын. Амардуан абжара днеихьан еиԥш дышзымхалоз ибазар акәхап, абыркьыл иҽнықәкны Нуца лахь деиҭаахьаԥшит. – Быццакыроуп...

– Ушзахәо уааи рҳәама?! – лҳәеит Нуца, лыбжьы иара иҟынӡа инаӡартә дааӷьын. – Фу уҳәар укаҳауеит, арахь аҽура сақәтәоит ҳәа икны идураагоит. Иҭыкәкәаӡама зынӡа?! Уҩ ны уакыр иаҳа иузеиӷьуп...

Наҳар уажә уи дызлалацәҳашаз амч имазҭгьы, ллымҳа аҭаҩара бзиаитәуан, аха илшомызт. Нас уаҳа егьанизымҳәа, ажәҩан дҩаҵаԥшит, абыржә знык уаасхылаԥш, мыч хәы ҷык сыҭ, аҽыбӷаҟынӡа сназгаша хәа иҳәозшәа. Нас Нуца еиҭаналыкәҿиҭит:

– Бызгылои буауаӡа? – усҵәҟьагьы иҳәар иҭахымызт иара, аха Нуца даалықәымчыр еиҳа ирласны дшеибылҭоз идыруан. – Скәымжәы, скаба, сыхҭырԥа, сааибыҭ!

Нуца уажәшьҭа уи бзиак ишазҳәамыз лдырит, аха уаҳа диаӷьыр лҭахымхеит, уимоу лыгәгьы даарыцҳанашьан, да-аццакит.

– Ҽырбара уцома? – лҳәеит еиҭах, уи уажә акәашымҿ аҵәымӷ жьакца алалар аҳа, алаф шиламӡоз лдыруан, аха иламхаҳәеит. – Укәымжәи, укабеи, ухҭырԥеи анушәыз са ра уансеиҽырбоз акәын! Сагьхухит, сагьугеит, уи нахыс иу шәумҵаӡац!

– Иаазырха, – Наҳар ихлахаҵ гьежьуазшәа ибан, иҩнапык рыла абыркьыл ааникылеит. – Ауаҩы даныццакуа, аԥсыха анимам ҳәа акы ыҟоуп…

Нуца уи нахыс илаҿымҭӡакәа днаицхраан дынхалга-лан, деибылҭеит. Иаргьы уаҳа ажәак иҿымшәеит, уи абас ажәжәаҳәа аҽеилаҳәара дахыццакуа, абас ацәажәара илым-шо ахаан длымбацызт. Знык сҽеилаҳәан сыздәылҵындаз ҳәа дыҟан, ма дахьцо, дызхыццакуа, дкыдызҟьо закәу иҳәар. Аха уи ус ҟазшьас имагәышьан, џьара данцоз дзыз-цоз, ииҭахыз, шамаха аҩны иреиҳәаӡомызт. «Уи хаҵа

● 242 )	а и з га ●

усуп, ԥҳәыс усым!» – иҳәон Нуца даныхҭалкуазгьы. Уаҳа душьыргьы ажәак узирҳәомызт, уи ус дишеит дызшаз, лара илылшагәышьоз...

«Хаҵа усзар акәхап уажәтәигьы», – лҳәеит гәаныла лара, аха диазҵаар иаҳагьы дшеибалыркуаз лдыруан азы, икә ҿылымҭӡеит.

Наҳар иҽанааибиҭа изгәамҭаӡакәа мыч хәҷык илалазшәа ибеит. Уи знык аҽыбӷаҿ дызнеир, нас их имч ақәхон, аха уанӡа анеира акәын ицәгьаз. «Анаџьалбеит, – иҳәеит гәа ныла иара, – абра заҵәык исыҵоумкын, сыдунеихаан уаҳа аказы сумыҳәац!» Наҳар ишьаҿақәа иԥхьаӡошәа амарду-ан ԥшьаала дналбааит. Ашҭа данаақәгыла, азныказ ад-гьыл гьежьуазшәа ибеит, рыҩны аԥхьа игылаз ахәқәа зе-гьы ахьшьыцбеиԥш ихәыҷӡаны аттаҳәа иаԥхьа иниаҟьеит. Нас амра иҿаԥханы иаԥхьаҟа дамырԥшуазшәа, илахь ина-пы наԥыреикын, ажәҩан дҩаҵаԥшит. Убасҟан адгьылгьы агьежьра иаҟәыҵит, ажәҩангьы иибац акәны ииаҵәҳаҳараӡа иааҟалеит.

–Аҽы арахь уаах,– иҳәеит Наҳар, аарла ибжьҭахәаҽ ааҭиган. Уи Нарсоу ашҭа агәҭа дышгылазгьы аарла ауп ишиаҳаз. Аҽы аӷәра ианкны иман данааи, уажәраанӡа ишӡыӡымкуаз, уажә иҭаслымхан иаангылеит. –Сагәалашәагәышьоит, – иҳәан, днадгылан, акәадыр амахақәа ааникылеит. Аха ашькыл ишьапы изақәыршәомызт кыраамҭа, иара убриаамҭаз аҽгьы аакьыркьырит. Уи убас икьыркьырит, убас икьыркьырит, абжьы ажәҩан агәы кылнаҵәартә. Еикәагылаз зегьы аҽы ахы рханы иахьыкьыркьыруаз ианынаԥш, иаахьаԥшаанӡа Наҳар аҽы дхалан дақәтәахьан.

– Ари шә-ԥсык ихоуп! – лҳәеит Нуца, илбаз ааџьашьаны, нас гәаныла дагьааиеигәырӷьеит. «Кәантра аниба анышә дыҵазаргьы дгылоит!»

Уи акәхеит, аӷәра ааирҵәин, иҽы аныҟәашәа аарццак-ны, лара Нуца данылгәалашәоз, даныҷкәыназ еиԥш ашҭа дынҭҟьеит. Аҭаацәа зегьы рыгырҿамҳәо ашҭа иқәгылан, Наҳар иахьатәи иҟазшьа аӡәгьы иахиҳәаара издыруамызт.

– Аҽгьы гәыкуан, – иҳәеит Нарсоу, иаб ашҭа данҭыҵгьы кыраамҭа дишьклаԥшуа. – Сара санаба уиаҟара исмеигәыр
● Анатоли Лагәлаа  )	243 ●


ӷьаӡеит, исыман ашҭа санааҭала ауп исызнымкыло ианала-га. Аӷәра ԥҵәаны исыцәцарц егьагымхеит!..

– Иара ами дзышьҭаӡаз, – Нуца лылабжыш лцәаазар акәхап, лыԥхӡы лырбарц лҭахызшәа лыԥраҳәа налҿылшьит.
– Уаха аҵх агәазы икьыркьырыргьы дцан агәашә аар-тны иҭаижьлар акәын. Нас ахәыҷ иеиԥш ахы ишьышьла-рын, агәы ишьышьларын, ԥыҭрак ашьҭахь ахьҭа данаклак, аҟәара-аҟәара деиҵасуа дааины днышьҭалон.

Рацәак мырҵыкәа дхынхәит Наҳар. Ашҭа данааҭала, абри акы илакьакьоит уҳәарымызт, уимоу дузымдыруа-зар, чараҳәаҩык, ма шәаџьҳәаҩык даауеит уҳәарын. Нарсоу аӷәра ааникылан данынҽыжәих, ҿааиҭит:

– Уажәшьҭа схагалан сықәшәыриа. Амала, аҽы акәадыр ақәумхын, амгәархақәа ркәаданы ашҭа иқәыз…
Наҳар инаиҵагылан, дынхагалан, днықәдыриеит. Уи уа ҳа ажәакгьы аҳәаха дахьымӡакәа, иҟьаҟьаӡа иаартыз ашә аҟынтәи адәахь илаԥш шкыдыз иԥсы наихшәеит. Уи нахыс ҵәыуарахеит, ҳәҳәарахеит, аҳәса акәу-суҳәа иааилалеит. Кама лабду иԥсымҭа анылгәалалыршәоз, убранӡа акәын иахьыл гәалалыршәоз, иацыз дацәшәаны лхахьы иаалгаӡомызт...

Уи аахыс уажәшьҭа быжьбаҟа шықәса ҵуеит, ландугьы хар лымамкәа дыҟан, аха иахьа ашьыжь ас иаалырҟьаны илықәшәарыз? Издыруада, убри дшазхәыцуаз лыхлахаҵ гьежьызар, издыруада лашьцәа ртәы лгәы ҿкааны иакызар? Издыруада, ма лыҷкән, лара Кама лаб Нарсоу дизхьаазар?.. Уи лықәраҿ ауаҩ игәы хәыҷхоит рҳәоит, ари аҟара ауаа зцәыԥсхьоу уажәы-уажә иааималымҭәо дыҟам, аха уаҩы имырбаӡакәа иҵәахны дааиуан. Уажә иахьа урҭ аӡәы итәы дарҭынчуам, ма зегьы лзеилалеит...

Кама лгәы иамукәа акәасқьахь деиҭахалеит. Аха Нуца уажәы ус акаруаҭ дықәианы лашьцәа рпатреҭқәа дры хәаԥшуан. «Нану, – лҳәеит гәаныла лара ахышә дкылԥшны дахьыԥшуаз, – акы иақәыскуеит ҳәа баламган. Ааи, ааи, быгәгьы иаанамган, ҳара баҳҭахуп бара!»

Нас Кама уи лааԥшымҭа иақәыршәаны дгәалҭар ҳәа дшәан, даагьежьны амаҵурҭахь дналбааит. Уаҟагь илкуа

илышьҭуа дақәымшәо аҩны дыҩнагәышьан лан.

● 244 )	а и з га ●

– Бымшәан, – Кама уи лгәы лырӷәӷәарц дналагеит, – нану ус аламала дақәшаҳаҭхом!..

– Бхаҵкы сымцоз, – лҳәеит Хьыкәыҷ, ԥшшәы лхаӡамкәа дахьтәаз. –Лыҷкәын ҟадыџь шәарыцара дшыҟоу акы лмы-хьындаз. Џьара уасиаҭк иалҳәарц лҭаххаргьы. Аха Анцәа илҟәырхуп, џьым-џьым, исҿашәақәо закәызеи, уи макьана аԥсра абалаҭәоу...

– Ларгьы усҵәҟьа лҽалҭарым, – Кама агәра лгар лҭа хымызт ланду дыԥсыргьы шлылшоз. «Иҟалалакгьы аӡын сыҽшәыласыжьуам» лҳәеит жәаха.

Хьыкәыҷ илзымҷҳакәа инеималҭәеит. Нас зыӡәӡәара даҿыз ачуан архнышьна дҩахан амца инахакналҳан, адәа хьы дындәыдҵит.

Кама уаха лҩызак лымшира лаҳәан. Аха ланду ас данеи ҭашәа, шьҭа дылԥырҵны дцар лҭахымызт. Акы, лыламыс-гьы дашьҭуамызт, ҩбагьы, ран лаҵкысгьы изааӡахьаз, иры дынҵәалахьаз лара лакәын, уажә деиҭашәан дшыҟоу дыл ԥырҵны дызлацарыз.

«Издыруада егьылмыхьыр, – Кама гәаныла ацәажәара даҿын, – уи абас дышҳацәажәо, дышҳалагылоу, иаалырҟьан изқәылкрызеи? Насгьы лара илҳәалоит еиԥш, дара рыжәла зҿырпра цәгьоу аԥшыжәла иаҩызоуп, машәырла, ма бџьарк иамгозар ус рхы нықәҵаны кыраамҭа иԥсӡом, аԥсцәаҳагь имч рықәхом. Ус аԥсцәаҳа ҳәа аӡәыр дыҟазар, гәы ҳәа акыр изҭаӡазар, ма лыҳалалра гәеиҭап, лџьабаа дахәаԥшып, ау-аагьы еилыхны акәхап ишиго уи. Абзиақәа наҟ днарыхо-зар акәхап дара ражәра, рыԥсра ааиаанӡа, ихәарҽхаанӡа. Нас, неихыркәа рымамкәа ианыҟалалак, ирыцҳахәха, рхы иамыхәо, ирԥхашьагаха адәы иқәымхарц азы, дара рхаҭақәа натәаны иҳәоит аԥсцәаҳа: «Аԥсцәаҳа ҳәа аӡәыр уҟазар, уааи, ҳара уажәшьҭа иҳалшагәышьом, баша ҳгәырҩаха адәы ҳақәзар аҵкыс, хҭаацәагьы ҳаргәаҟрым, ҳахгьы ҳаргәаҟрым, абыржә амшқәа шыбзиоу, ҳазҭахугьы гәыблыла ҳарҵәыуап, хазқәаҭыԥ ҳахумбаан». Аԥсцәаҳа асҵәҟьа ианиҳәалак, иар-гьы ауаҩ ишьа далҵзар акәхап, ауаҩ игәы изҭазар акәхап, ариаҟара зықәра зфахьоу, изгахьоу, изыҳәаз наумыгӡаргьы
● Анатоли Лагәлаа  )	245 ●


ԥсаԥам, мышкы-зны саргьы нарцәыҟа наӡаӡа сышцара здыруеит ҳәа дақәшаҳаҭхоит. «Азамана, – иҳәозар акәхап иара, – шәара макьанагьы шәыԥсы ҭазар шәахызбаауамызт, аха ус ианышәҭахха, шәара шәажәа сзыԥҟом». Абыргцәа рыцҳақәагьы, усҟан руа-рҭахы аӡәык-ҩыџьак иларыԥхьан ирарҳәоит руасиаҭ.

Кама уажә иааџьалшьеит дзызхәыцуаз. Ганкахьала-гьы лгәы аалырӷәӷәеит, Нуца макьана урҭқәа зегьы лых-гьы лыгәгьы ирҭам, ус адәахьы дыздәылымҵкәа аҩны даныҩнаха, лашьцәа мыцхәы лгәы иҵалеит. Насгьы, усҟан лара дқәыԥшын, урҭ ргәалашәара лгәы ҿырҳәыцааны иа-кызар акәхап. «Сара уажәшьҭа уахьгьы сгәы азыбылуеит,

– лҳәеит ҽнак аҭаацәа еилатәаны аԥшцәырҳәра ишаҿыз – са стәқәа абжеиҳараҩык уахь иҟоуп, схы нықәысҵар дара роуп сыбла ихгылоу». Кама лан лгәы иҵаххит уи илҳәаз уи ус ланхәа длацәажәо уаҩы имбацызт, аха убри убас ҿаал ҭит: «Ди, уахь шәзымцар ҳәа шәшәома, ҳара макьана ара ҳаибабақәароуп, арҭ шәнапы иахарԥаны ишәааӡазгьы рыб-зиарак жәбароуп, даргьы акыр ишәыхәо иҟалароуп. Арҭ зегь рыла ҭаа ишшәыхәаԥшуа, ус иншәыжьыр ҟалома?» «Ма-моу, с-нанраа, ус исҿашәеит ауп, – лҳәеит Нуцагьы, Кама уи ус ахьылҿыҵҟьаз дыԥхашьазшәагьы лбеит,– уажәшьҭа аԥсра аӡбахә сыбыз иқәыххуа иалагеит, сызшьапык уахь иҭагылазар акәхап. Аха уи хьаам, сцозаргьы шәара сгәы шшәыладуу сцоит. Шәара абас шәеиҵаҩҩы сышшәылаԥшуа сыԥсыр, сыԥсра ԥсроума?!» Кама ллапҟьа нышьҭалҵан, ланду лшьамхы лхы нықәылҵеит. Ԥыҭрак ус диан, аха иас деиҵақьызқьызны ҵәыуарак ҳәа хылҵеит, илыҳәо-илчо цәгьала дааҟәырымхыр дӷьазкыр ҟаларын. «Уажәшьҭа сыԥ сыргьы сбымҵәуан, – лҳәеит Нуца, Кама дналҿаԥшын, – шәгәы былуеит рыцҳа, сыбзиара дуӡӡак шәыдушәа...»

Кама деиҭахалеит акәасқьахь. Ахышә данынкылыԥш, ланду аҭӡамц дкыдыԥшыло дшықәиац дықәиан. Ааԥхьани уажәи рыбжьара иҟалап уаҳагьы лҽылмырҵысыцзар. Урҭ лгәалашәарақәа абриаҟара лымч шԥалылдыршәшәеи? Нас, иҟалалакгьы лҳәан, ашә нывҵраан дныҩналеит. Аха Нуца уи
● 246 )	а и з га ●

дналхагылаанӡагьы длызгәамҭеит. Даныналхагыла, дцәыр ҳаны дҿыхазшәа, лхәыцрақәа иаразнак даарылҵит.

– Бабаҟаз, нан? – лҳәеит уи иаразнак, уаҳа акгьы лҿам шәакәа. – Бысцәымшәан, – ҿаалҭит нас, уажәы-уашьҭан инеимаҭәаны дышҵәыуара дышгылаз анылба. – Сара ма-кьана егьсыхьуам, ус сыԥсы ааивҵахеит ауп.

– Амаҵурҭахь ҳалбаап, нану, – лҳәеит Кама, лхы лалыр ҟәын, лнапгьы лыжәҩа инаҵалҵеит длыргыларц.

– Мамоу, нан, банду ибыхьша лыхьааит, сара даҽа ԥыҭрак саақәиоит, нас снеиуеит. Бара бца, амцагь шәыцәмыцәааит, уажәы-уажә шәнаҵха-ҩаҵхала, Нарсоугьы дарыхьҭшьны дхынҳәуазар акәхап.

– Ас ахьҭагь багоитеи, – лҳәан, Кама егьи ауадаҿ дне-ин ахызақәа рацәаны изқәыз акаруаҭ хызаԥхак аалылхын, иааган хыхь иналықәылҵеит. – Арҭ зегьы ба боуп иаазхәаз, бара ишбықәугьы ихароуп...

– Урҭ ба банцо ибыцысҵоит, – лҳәеит Нуца, агагеиԥш аар-ла ччаԥшькгьы лхы-лҿы иаақәххит.. – Салабгәалашәалап!..
Кама, уи ахыза анлықәылҵа, уаҳа илҳәоз ҳәа егьылҿам шәеит, дызцәыԥхашьоз азныказ лхаҭагьы илзымдырӡо да гьааԥхашьеит, нас лҽааларҟәны, уи ллымҳа ак ҭалҳәошәа дналыгәӡын, дындәылҵит.

«Убриак сахьӡар шԥасҭахыз, – лҳәеит гәаныла Нуца уажә дахьышьҭаз. – Сцәеи сыбаҩи лыдӡылахьан, амаҳә хәыҷгьы снеиҿаԥшыр сгәы ҭынчымхоз. Аха ҳазшаз дылхылаԥшыроуп, инапы дануп...»

Нуца Кама дышлызхәыцуаз иаалгәалашәеит лара лхаҭа даныӡӷабыз, зны-зынла дыхәмарны илҳәалон еиԥш, иар кы-иаркы ирцә ҳәа даныҟаз. Усҟан аибашьра аламҭалаз акәын, хаҵа зхылаҳәаз ӡра-ԥсра ицахьан, мызкы-ҩымз рахьтә знык аӡәы ишәаџь анаарымгоз ыҟаӡамызт. Лара лашьцәагьы уахь иҟагәышьан, лгәы шшәаӡыӡоз дышьҭалон, ишшәаӡыӡоз дгылон, аҭаҭын, ачаи, аҟанҷ иахьа хәлаанӡа усуран дызҿыз. Ларгьы усҟан дахьаацәырҵуаз зылаԥш хы-лымкрыз дарбаныз, длаша-лашо лҭәымҭаҵәҟьа дҭагылан. Уи аибашьра иалагаанӡа ҷкәынак ажәа лниҵахьан, иара
● Анатоли Лагәлаа  )	247 ●


даҽа қыҭатәин, знык-ҩынтә еиқәшәахьан, уимоу чарак аҿгьы еицыкәашахьан. Аха усҟангьы, уи ашьҭахьгьы, иара ихаҭа игәаӷьны акгьы изымҳәеит, иҟаларын агәаӷьраз игәаӷьыргьы, аха аԥсуа ҵас дзахымԥазар акәхап. Ус акә, анс акә, лара аиҳа дзыцныҟәалоз, иахьеи-уахеи дахьынҭыҵуаз ҩызаҵас илывагылаз лгәыла ӡӷабк лҿала иааицҳаит. Аха ларгьы џьеи иаразнак акы лҳәарын, «нахьхьи дахьтәоу аӡәы ибыз дафозаргьы сыздыруам, арахь даацәырҵааит!» лҳәеит ларгьы. Аҷкәын даҽа ҩынтәҟагьы ажәа лниҵеит, аха лара ус лафла иахылго мацара ишааиуаз, чарак аҿы иеиқәшәеит. Уи амца иҵоушәа дԥаџь-ԥаџьуан, ҭыԥк дакуамызт, ус лара лҩыза деиҭаԥшаан дылзааишьҭит. «Иахьа са смаҵуҩуп,

– лҳәеит лара еиҭах аҵәы наилаҵан изылыцҳарц, – асаан ықәсыргылар аҵәца нхоит, аҵәца ықәсыргылар – акәтыжь. Раԥхьа днатәааит, акы днацҳааит. Ҳара ҳчараҿ асасцәа цәажәарыла ихҭакны акрыфара рхаҳаршҭӡом. Ааи, ааи, иа-гьа ргәы ҭәызаргьы, ҳчараҿ ианааи акы инацҳароуп. Нас-гьы, баргьы асалам шәҟәкәа реиԥш аката-катаҳәа баашьҭра даҟәыҵааит! Беимаақәа хоит!» «Бара ахәмарра баҟәыҵ,– лҳәеит усҟан лҩыза, уи аҷкәын аандаҿ игәы ҭыԥа-ҭыԥо ҿымҭ-ԥсымшьа сқьаӷьариа иаалгарызишь ҳәа дыԥшуа дышгылаз аалгәалашәан, – иаргьы бара быда уаҩ димбацкәа дыҟам, аха бара ҽакалашәа бигәаԥхеит. Уи ус шакәу басҳәахьеит, уажәшьҭа бара бажәа иҵегь иаабырхаар, дназықәгәыӷша ак иабҳәар...»

«Дназықәгәыӷшоу, – еиҭах днаҽхырччеит Нуца, еиҭах уи аҷкәын игәы ԥылжәарц лыӡбеит, избанзар уи агәыла ӡӷабгьы лара лажәақәа уи иҟынӡа иқәмыркьысӡакәа иша-алгоз лдыруан, – сара хымԥада дзықәсыргәыӷуа даҽа сааҭк ала ачараҿ аишәа хианы дшахатәо ауп! Асас сара уаҳа акгьы дысзақәыргәыӷуам!..»

«Бҳәа быбыз сҳәап, аха быҟаз, – Нуца лгәыла ӡӷаб апар-пыл еиԥш дааицрашәеит, нас дналыдҟьан, абри сара уаҳа салацәажәом, ари аӡӷаб ԥсҭыхга лхы укыр лҿы узым-куа са сзылмацәажәеит ҳәа лҿыналхон еиԥш, еиҭах лгәы аахьаԥссан, ҿаалҭит, – уи аҩыза анасыԥ есымша бааҵраҿ
● 248 )	а и з га ●

ибԥаҳало џьыбымшьан. Уашьҭан бхы бкыр ҟалоит, бахьхәыр ҟалоит, Анцәа бахьимырхәааит, аха...»

«Бымшәан, – лҳәеит Нуцагьы лцәажәара уа ишаан кылатәыз лцәа иаалашәан, – ида ԥсыхәа смоуа сҟалар, бна-пы ианысҵап... – Нас уи лгәыла ӡӷаб длыцәгәаар хәа дшәан, дналыдыххылан, ллымҳа дынҭахәыҭ-хәыҭит. – Ҭынч утәаны акрыф ҳәа сызиаҳәа, мамзар, игәы анҭынчым фырџьанк ижәыргьы дашьуеит!..»

Нуца лгәыла ӡӷаб иаразнак лхы-лҿы аалхаччеит, уи лцәа иалашәеит Нуца уажәшьҭа зегь шылзеиԥшымыз, уи аҷкәын дызусҭоу, ихы-иҵыхәа еилылкаарцгьы цәгьа илым-бо дшыҟалаз. «Ус адыруеит! – лҳәеит гәаныла уи, нас убас илгәарԥханы дыччеит, уи лыччабжь, аҵәцақәа реинҟьабжь еиԥш, ашьаԥа аҵыхәтәантәи амаҵуцәа ҷкәынцәагьы аанарԥшит. – Ибгәазырԥхаз сикәыхшоуп!..»

Аха Нуца акгьы ҟамлаӡазшәа амаҵ шылуц илуан, уи-моу, уи аҷкәын дахьтәаз аганахьгьы днеины ак нарым ҵалыргылақәон, аха иара иалкаан зныкгьы дихәамԥшит.

Уи аҷкәын акы иҳәақәаргьы иҭаххеит, аха анс-арс ши ҳәоз акгьы изеиҿымкааит. Лара уи дазыԥшуазма (уи игәа ҵәа еилысны акы иҳәаанӡа!), аџьар деиҭанарылаӡуан. Ус, ақәаршҩы еиԥш анапеинҟьабжьқәа геит, ҷкәынакгьы дԥыруа даақәлеит. Аҷкәын идыруан уи аӡӷаб ааигәа дшы ҟаз, иара шьҭа дҩагылан уи лҟынӡа анеира дахьӡаанӡа, ари аҷкәын ԥарԥита длыцкәашар шилшоз. «Абыржә ауп ахаҵара анаҭаху, – лҳәеит Нуца лгәыла ӡӷаб лхы налыдкы лан, – ашьацәхыртәышьа идыруоу!» Уи аӡӷабгьы дааччеит, уи уажәшьҭа илбон Нуца лара лхала иара иӡбахә шлам хацәыргоз. Ус анакәха, уи аҷкәын џьара акала лыла ирбаны дыргылатәын, ус днаидыххылан иалҳәар лҭахымызт, нас иара ихала балкаан дааины дбыцкәашеит ҳәа дыҽхәаларын Нуца лҿы. «Ашьацәхыртәышьа идыр баҟәыҵ, уи зныктәи икәашара баргьы саргьы ҳаԥсоуп!»

Нуца илгәарԥханы дааччеит, аха лыгәгьы хааӡа иааҭыԥ саан дааиԥхьхәыцит: «Сара иагьарааны сыҟазаргьы сыбыз сақәӡуеит, – лҳәеит гәаныла лара, – аҷкәын знык уаницкәаша,
● Анатоли Лагәлаа  )	249 ●


знык уаниацәажәа, знык уанихәачча, нас игәы укит ауп. Уи нахыс дуцрыҵрангьы дыҟаӡам. Ақьаӷьариацәагьы аҳатәы зҳауа реиԥш, ицо-иаауа ибжьазаауеит...»

Нуца лгәы иҭалкыз цқьа азхәыцра дахьӡаанӡа уи аҷкәын дҩагылан иҿааихеит. «Иббома, – лҳәеит уи лҩыза, дгәырӷьаҵәа дналҿаԥшын, – ибасымҳәази уи дымкәашар иуӡом ҳәа. Амала, аус злоу уи ирылиԥаауа дарбан ӡӷабу? Ахәыжәҵәы зықәшәодашь?! Бара дбаҩымсуандаз, анаџьал беит!» «Бара аџьнышгьы са сыбжьоит, – Нуца лгәы иазым чҳакәа ҿаалҭит, – уи быблақәа ибмырбазҭгьы дгыларан дыҟаӡамызт. Ҳара ара акәашара ҳҭахны, ҳшьапқәа еисир ҳәа ҳшәо ҳашгылоу издырӡомызт!» «Иззымдыршагьы аӡәы иоуп, – Нуца лҩыза уажәшьҭа иаҳагьы лгәы ааҟалеит, уи дааиаанӡа даҽаӡәы дықәигалар ҳәа дшәан, лнапы ҭарсны иаанылкылеит, – уи абыржә бахьгылоу бгәы иҭоу зегьы аҷҷаҳәа даԥхьоит. Ааи, ааи, уи убас илаԥш ҵаруп. Илаԥш аҵкысгьы игәы, игәоуп изныруа зегьы...»

Убри аамҭаз уи аҷкәынгьы аџьар даарылҵәраан раԥхьа даагылеит. Аха уи аҽыкәашеиԥш џьарак дызгыломызт, акәашара иҭахын, арахь дара акәашара иаҿызгьы макьа-на еиԥхьымбацызт. Ус, уа икәашозгьы аақәҵит, аха, зе-гьы акоуп, анапеинҟьара еиқәтәомызт. «Ҳаицыкәашап, – иҳәеит уи Нуца дналыдыххылан, аха абри ажәагьы иҳәеит, уи ахәыҷ иеиԥш дҟаԥшьӡа дааибакит, нас, ихы аацәиган еиҭа ҿааиҭит, – ҳамкәашакәа ҳцар, аԥшәмацәагьы ргәы иалсуеит!» Нуцагьы ус лхы аалырҵысит ауп иара диҿам ԥшӡакәа, уи иаанагоз, уқәлар нас иҟаҳҵалакгьы убап ҳәа акәын. Аҷкәын ахьышәҭҳәа даақәлеит, убри аамҭаз иара ицәырҵра дазыԥшызшәа даҽа ӡӷабк дныбжьаԥалан дкәашо лҿыналхеит. «Ибасымҳәази, – лҳәеит Нуца лгәыла ӡӷаб лгәы ааибакны, – уи ицкәашарҭа боуӡом ҳәа! Уажәшьҭа аӡӷабцәа зегьы ддыргәыӷьаанӡа ицкәашалашт. Абри аҭыԥҳа дшаакә ҵыз бара быбжьалар ауп». «Иаачҳа, – Нуца уажә иаҳагьы лгәы хыҭ-хыҭуа дааҟалеит, – уи цәгьала ирццакны дкәашоит, иқәшәарагьы ус имариам!» «Дыфраҭми, – Нуца лҩыза знык аҳәатәы лоугәышьазар даҟәыҵуазма, – уи аӡӷабцәа зе-
● 250 )	а и з га ●

гьы ырааԥсаны аҟәара иқәыршәу аԥсыӡқәа реиԥш иҳаш-ҳашуа ибирбап издыруа иакәзар! Ах, сара снапы ахьаласкуа здыруаҭгьы! Сара сҩызцәа ақьаӷьариацәа зегьы ирымоу џьыбшьо! Са сҩызцәа шәышықәса рахь знык ауп ианиуа! Сара иалысхыз далысхит, уи насыԥла убас деиқәсыршәоит, иԥсы ҭанаҵы сыхьӡ ҳәаны аӡы имжәуа! Ааи, ааи, сныс иҳәароуп, сара уи саԥсоуп!»

Ус уи аҷкәын, хҩык раҟара аӡӷабцәа ицкәашахьан еиԥш, Нуца лҩыза дналыцәхасын мчыла днықәылгалеит. Урҭ кыраамҭа икәашон, даҽа ҷкәынакгьы дыбжьаларц далагеит, аха аҷкәын уи џьеи днаишьҭрын. Нуца уи убас лгәы иахәаны дицкәашеит, убас диқәшәеит, ашьҭахь даҽазныкгьы ла лха-ла дицкәашеит. Убасҟангьы цәгьала иԥшӡаны еицыкәашеит, кыраамҭа иқәрыжьуамызт анапеинҟьаҩцәа. «Ага бӷьыци ашьха бӷьыци, – иҳәеит аӡә дахьтәаз даареигәырӷьан, – ас кәашашьала еиқәшәо саагылазар џьара исымбац, иабеибаԥ шааи уҳәарауазеи!» «Аразҟы! – лҳәеит Нуца лҩыза лкьатеиах ԥҵәо урҭ днарыхәаԥшын – аразҟы еиқәнаршәеит акәымзар ас кәашашьала еиқәшәо аарцәы акәым, нарцәгьы иҟамзар ҟалап!»

Ауха, ачара ашьҭахь, Нуца уи аҷкәыни лгәыла ӡӷаби аҩ нынӡа днаскьаргеит. Ианеиԥырҵуаз еиҭа еиқәшәарц еибыр ҳәеит, аха мчыбжьык ааҵаанӡа уи аибашьрахь иԥхьан дыр-геит.. Уи нахыс уаҳа ихабар-зхабару ҳәа акгьы ҟамлаӡеит...

Нуца лгәалашаәрақәа данаарылҵ дҩагыларц лкаруаҭ днықәтәеит, аха деилышшошәа лхы лбан, срылаҳар аҵкыс лгәахәын, деиҭанышьҭалеиҭ. Уи иаалырҟьаны ас дызкыз лара лхаҭагьы илыздыруамызт. «Ари аӡынраз ианакәым исықәнакит, – лгәы инҭылҳәааит лара деиҭанықәиан, – ма ԥхаррак ҟалаанӡа сыԥсы сызнагар. Ари асыҳәаха гәлагь-злагьы рыргәамҵра сҭахгәышьам...»

Кама ԥшьаала лыԥсы ӡаны абарҵа дыҩхалан дынкы лыԥшит. Аха Нуца дшықәиац дықәиазшәа лбан, уаҳа лыла ҿылымҭит. Амала, ашә абжьы мыргацәакәа, ԥшьаала даахан иныдлырӷәӷәалеит, аԥша кылшәшәан инеиуеит лгәахәын.
● Анатоли Лагәлаа  )	251 ●


«Уи уажә лыгәқәа шааиласыз ала, ахьҭагьы лзацнаҵар, нас егьылзыҟамҵеит ауп, – лгәы инҭылҳәааит Кама абарҵа дахьықәгылаз. – Бара бжәытә уаҩуп, Анцәа ауаа игәарыԥханы ианишоз бишеит, лакьакьак боур ҟалома – ҳәа ҳшылхыччоз. Иҟалап дгәыгәҭаҳажьцәазар, цқьа ҳалхыламԥшзар, ҳлықә гәыӷцәазар. Уи лықәраҿ ауаҩ мыцхәы игәы ԥшаауеит, илы маз зегьы нҵәахьеит рыцҳа. Шаҟаҩы дрылаӡарыда... Урҭ зегьы хьаан илзеизыкәкәалозар акәхап уажәы-уажә. Лара уажәраанӡа илынмырԥшкәа дааиуан, иагьараангьы иаҳ цәылҵәаххьеит, иахмырдырӡакәа иагьаран гәырҩала дтәа хьеит...»

Кама уахь данзыҩнамла иҟалҵагәышьоз, дналбааит еиҭа амаҵурҭахь. Хьыкәыҷ уа дгьежьы-гьежьуа алу еиԥш дыҩнан, аха илуаз-илҳәоз акгьы лгәы лзақәкуамызт, ланхәа иахьа иаалырҟьан абас дахьеиҭашәаз гәнылгон. Уи илдыруан лара ус зны-зынла лхы даназынхалак дҟәиҭӡа, аԥсрахь зхы кыдызҵоз ауаҩ иеиԥш дшаатәоз, аха аҭаацәа аӡәы даныл-балак, иаразнак даалҵуан, акгьы хьаас илымаӡамызшәа, зе-гьы лхы аарылган, мчылагьы дааԥышәырччон. Аха иахьа ус лзыҟамҵеит, иҟалап иахьа аԥсцәаҳа ҟадыџь лара лхаҭагьы длызгәамҭаӡакәа зынӡа дылцәааигәахазар, даалышьҭцәазар. Иҟалап лара лхаҭа ус илҭахызҭгьы, уажәшьҭа иԥыскуеи, наҟ схы ықәызгар, иаҳагьы рыххатәыс, уадаҩс сыҽрысҭар аҵкыс лгәахәызҭгьы. Уи ус ауп, зегьы рхы рхылбаауеит, зегьы лара деидаран рыхәда дықәушәа лбоит...

– Дшықәиац дықәиоуп, – Камагьы ашҭа иқәу асеиԥш лхы-лҿы ҟәашӡа дааҩналеит, – уаҳа ҽырҵысгьы ҟалымҵац. Ашә аартны сеиҭаҩналап сҳәан, аха исзымгәаӷьит...
– Уи акгьы лыхьшам, аха... – Хьыкәыҷ лыԥҳа лгәы зын ӡа ицар ҳәа дшәан ҿаалҭит, – арҭ ахьҭақәа иҟалаз лымч карыԥсеит. Уи шьҭа дхәарҽхахьеит, рыцҳа, лцәа ахьҭа азын кылаӡом, иаразнак лыбаҩқәа ирҭалоит. Амала, абрахь ама ҵурҭахь диагазар акәын, ара амца дахәаԥшуа диазар иаҳа лгәы ӷәӷәахон…

Хьыкәыҷгьы илдыруан уи уажәшьҭа рацәак шылзыҟам ҵоз, арахь лхаҵа аҩны дахьыҟамыз зынӡа деилаганы да-
● 252 )	а и з га ●

ман. «Ма уи илакҭа дҭтаԥшуазҭгьы иаҳа лгәы ӷәӷәахозаргьы здыруадаз, – уи изхәыцра уажәы-уажәы аԥыр-ԥырҳәа амца лнаркуан Хьыкәыҷ – ара акәым, ана акәым, дахьамоу сеидру. Абна илоу ашәарах зегьы иара инирҵәоит, иара дымсааит. Уи ус ауп, аҩсҭаацәа иқәтәоуп, реиҳа дануҭаху, иара дныҵаба дцоит...» Убасҟан Хьыкәыҷ илыӡбеит Кама агәыларанӡа длышьҭырц. Уа ма Арсана дҟаларын, ма уи иҷкәын Ахра дышԥаҟамларыз. Ма аӡнырцә Алхас иалҳәар мап икуамызт. Руаӡә абранӡа дааиртә иҟалҵар, нас уи ишиалҳәашаз лара илдыррын...

– Кама, – лҳәеит Хьыкәыҷ аарла, лыбжьгьы ҵыс-ҵысуа, арахь адәахьала лыҽлырӷәӷәон, аха дамхаҵәыуар ҳәа дшәон, – Арсанараа рҟынӡа бцароуп. Ма иара, ма иҷкәын аӡәы абранӡа дааиртә иаҳәатәуп. Иԥҳәысгьы даақәлааит зынӡа деилахамзар...

– Бзиоуп, – лҳәан, Кама иаразнак дындәылҟьеит. Убригь аҩны дшындәылҵлак лан дахьылымбо знык дызнеир, лыз-хара дҵәыуарц лҭахын. Ааи, ааи, уи убас дқьыз-қьызуа знык дызҵәыуар, нас лгәы иаҳа идон, уа Арсанараа рҟынӡа анеи-рагьы акгьы ахлырҵуамызт.– Аҩны урҭахуп ҳәа иасҳәап...
– Ааи, ааи, нан, уда ԥсыхәа ыҟам, умнеикәа умун хәа иа ҳәа. Баргьы арахь ирласны бхынҳәы...

– Уажәыҵәҟьа саауеит. – Кама дыҩны агәашә дынҭҟьеит.

– Усҵәҟьагьы быҽхәыбымжәан, нан, – Хьыкәыҷ уи ина лышьҭалҳәеит, – макьана ԥсҭбараҵәҟьак ҟамлацт. Џьара бнықәҵәраан бкаҳан акы набыхьыр ари аҟьаҵәыраха, усҟан исыжырҭои бан анышә зфаша....

Кама усҟан агәашә дҭыҵны дцахьан, Хьыкәыҷ илҳәоз уи лҟынӡа иабанаӡоз, ус лгәы иамукәа дцәажәон акәымзар. «Дшаҵәы-шаҵәыуа аҽырхаиԥш дгылоуп,–лгәы инҭылҳәааит уи лыԥҳа длышьклаԥшуа, – сынтәак ак ҳашькламҳакәа убри лҭыԥ даҳзықәҵар. Лгәы ҭамшькәа, лыԥсы лҿамҵакәа...»
Кама знык ахәы данынхшәа, раԥхьа дназыдгылаз аҵла лхы надылҵан акьыжыҳәа аҵәыуара дналагеит. Уи лыз-хара данҵәыуа лҽааиқәылкын, уаԥсҵәык асы хьшәашәа налҿылшьын, лылабжышқәагьы аалрыцқьеит. Нас деилыхха
● Анатоли Лагәлаа  )	253 ●


дааҟалеит, уажәраанӡа ихьу-хьууаз лыгәгьы лылабжышқәа анца аԥсы аагеит.

«Уи дҳадынҵәалахьеит, – лҳәеит Кама, лаԥхьа игылаз аҵла уаҩԥсык иеиԥш дацәажәозшәа, – лара лхы-лыԥси ирыгыжьны ҳара дшаҳҿыз дхеит, дҵыкәкәеит. Арахь ҳара ҳтәык лдыруандаз ма, макьана џьабаамзар бзабаа лԥымлац. Ирызҳандаз, иуаахандаз, џьара акы рхы азыркындаз... Лыҷ кәын дшиҿыз диҿын, уи ишьапы данықәгыла, ҳара дна ҳалагеит. Аха, ҳара аӡәгьы акгьы ҳзылмыхәеит, уи арахь иҳадылҵоз мацара акәызшәа иаҳҭахыз... Мап, мап, уи ма-кьана аԥсра Анцәа илҟәырхыуп, уи макьана дҳалагылазар ауп. Саргьы акы сышԥазҭамлари, сшаалгалак раԥхьа исоуа аԥара ала лара лызнымаҭәа ҟасҵоит. Ааи, ааи, лара лхаҭа дымсааит убас ҟасымҵозар... Уимоу, маҷк лшьапы дықә гыло дыҟазар, лара даашьҭыхны ақалақь ахь дызгоит, адә қьанқәа дрыҵасырԥшуеит, лхаҭа дрыларԥшны, лнапы зқәылкуа, иаалгәаԥхо лзаасхәоит. Ааи, ааи аҿар аџьџьахәа иахьеилатәоу днаган ихааӡа каҳуакгьы лсыржәып. Уи урҭ данрылаԥшлак иагьа лгәы иазҳап. Издыруада ҳара ҳтәык, џьара иҳаҵкару аӡә дылбаргьы, усҟан лнапы ыргьежьуа, дикәшо, ихаҵкы иԥсаҵкы дцозар акәхап. Нас ахәылбыҽха ианыхьшәашәарахалак, ԥшьаала автобус ҳнақәтәан аҩныҟа ҳаап. Убасҟан издыруада уи лџьабаа маҷӡак, шәыџьара ишан хәҭак сызшәар. Нас ишԥа, уи лџьабаа зегьы сзымшәаргьы, аус злоу уи дышгәыгәҭаҳмыжьуа лдыруазааит, уи бзиа дшаҳбо, дшаҳҭаху, зегьы ҳзыхшаз ҳан леиԥш ҳшылзыҟоу, ҳани лареи шеилаҳамхуа, аӡәыкны ишаҳбо лдыруазааит...»

Кама асы дылалан дахьнеиуаз уажәы-уажәы аҵәыуара дакуан, аха лара лтәалагьы лгәы лырӷәӷәон, уи макьана урҭ зегьы ааилажьҵәҟьан аԥсра лҽалҭарымызт ҳәа. Уажә Арса-на иҿы днеины иалҳәап ушзахәо аҩнынӡа уҳазнеи ҳәа. Ар-санеи уи ландуи егьырҭ зегьы раҵкыс даҽакала еизыҟан, уи сынтәатәи алԥхынрак мчыбжьыкахь знык аҩны данымне-иуаз ыҟаӡамызт, иара иқәра акры ифахьан, аха, зегьы ако-уп, дахьынӡанеихьазгьы иааиџьушьартә дыӷәӷәан макьана илаҵатәқәагьы иара илеиҵон, иаандақәагьы иара ихика-
● 254 )	а и з га ●

ауан, аԥсреи абзареи дагмызт, иҷкәынцәа ақалакь иаман, аиҵыбӡа аҩны дидкылашәа диман аха убригь дзеиуаз иара ихаҭагьы издыруамызт, аха Арсана ибон убриҵәҟьагьы ақалақь ахь ихы шхаз.

Арсана дылбар издыруада иаҳа лыԥсы ҭалар. Ажәытәуаа дара-дара еиҳа еибырҳәашагьы рымоуп, аӡәы акы ани-хьуа егьи ибара днеир, илаҵәҟьа хәшәушәа ибоит, насгьы иаҳагьы ргәы былуеит рымацара ианааизынхалак. Кама илгәалашәоит Арсанеи Нуцеи ашәшьыраҿы иаатәаны ир-хыргахьаз ианалацәажәоз шџьалшьоз, иҟалап уи лара лакәызҭгьы уи аҩыза аԥсҭазаара дзаҵамгылозҭгьы, иараз-нак аӡыблареиԥш дахәаҽуан. Аха дара рхы ацәыргеит, ры-ламысгьы шыцқьаз, руаажәлар рҿаԥхьа рхы ԥхасҭамтәкәа, аӡә дымҭикәа, аӡә даамхәакәа иааит иахьанӡа. Кама ибзиан илгәалашәоит урҭ ҵыԥх ашәшьыраҿ иахьтәаз аҳа ҟәыбан лкалҭ азна анырзаалгаз излацәажәоз ахҭысқәа.

– Быԥсынҵры кәыркәа лаҳа иқәлааит! – иҳәеит Арса-на адунеи азна даалеигәырӷьан. – Баатәа, дад, аӡә иӷрасуа аӡәы издырӡам, рҳәоит. Шәара аамҭа бзиак шәалиааит, Ан цәа иҟынтә, шәара ижәуа-шәҳәо шәақәиҭуп уажәы. Ҳара усҟан ҳгәы иҭаз ҳгәы иҭаԥсуан, ҳшьамхы иалаз, – ҳшьамхы иалаԥсуан, иуҳәо-иууа шәазар акәын, изазар акәын, уз қәыӡуаз уздырӡомызт...

– Нас ишысҳәоз саҟәыҵит, – Нуца уажәраанӡа ацәажәара дшаҿыз мҩашьо лажәа инацылцеит, – усҟан ҳа ҳҟны ани Ҭемыр ҳәа зегьы лажәхырԥа рзызуаз иакәын бригадирс иҟаз. Уи уаргьы дуцрасқәахьан, аха ишҳам уазымгеит, Анцәа иҟынтә. Уи ашьҭахь иара ихаҭа ԥсышьацәгьа иоугәышьеит, аха... Изхысҳәаауа, Расидац рыцҳа лыԥсы ҭыкәкәа аус луан, шьыжьла даныҩагылалак аҿыӡәӡәахаҵәҟьагьы дахьӡомызт, лхәыҷқәа ахь-мыхьк нарҿаҵаны, дышзахәоз аҭаҭынырҭахь дцон. Арахь ма акры аҭныҵны илбандаз, рыцҳа. Ҽнак, иҿылхыз аҭаҭын клаҭла иеивҵарыԥх ирҭәны илыман дша-ауаз, амҩан хәбаҟа цыра ахышәшәаны илыцәкаԥсеит лара рыцҳа, лара шәиыцәа. Уи лара илызхон, уаҳагьы аҭахӡамызт лырӡразы. Ақыҭсовет аҟны длеины ацәгьа иҳәеит аԥҳәысеиба
● Анатоли Лагәлаа  )	255 ●


Расидац аҳәынҭқар имал далахәмаруеит, амҩа узаным-суа, иқәлырттаз аҭаҭын уахҟьашаны укаҳауеит ҳәа. Уи ада рҭахызма урҭгьы, усҟан акыс аӡә дырҭицыԥхьаӡа аиҳабыра рахьтә ҭабуп ҳәа рарҳәон, ауаа рыцәгьа ҳәаны рырӡра аҭаҭын еиԥш планс ирыдын. Ааи, ааи, уара ибзианы иумдыруеи, ҳара аҭаҭын шалаҳҵоз еиԥш, даргьы ауаа аларҵон, рыплан нарыгӡар акәын. Аԥҳәысеиба рыцҳа лхәыҷ маҟаҿамҳәақәа шыҵәаа-ҵәаауаз днархыҟәҟәааны дрыманы идәықәлеит. Аха амҩан дшәиит лара шәиыцәа, лара еиҭамҳәа. «Сара,

– лҳәеит, – абас схәыҷқәа шыӷьаҵәыӷьаҵәыуаз гәнаҳала атәымџьара сган сҭазырхо, уҩны уԥсра Анцәа иҟоумҵан». Дыԥҳәысеибамзи гәықәха, лҳәахьа наӡеит, убра заҵәык илыҵеимкит Анцәагьы. Ашьҭахь акыр шықәсқәа нҭакәкәа ианҵы, ун дзырӡыз ақалақь ахь нхара диасит, ицәа дҭыҵны, жәларык рыԥсҭазаарақәа иӷрагәаны дыштәаз, иԥшәма ԥҳәыси иареи дәыӷбала дгьыл харак ахь ныҟәара иш-цоз, мҩабжара инеихьан еиԥш иааиқәшәан, уасиаҭкгьы изымҳәакәа иԥсы наихшәеит. Лшьа кәапеила илтон рыцҳа аԥхәысеиба убри дахаанхазҭгьы, аха, зегьы акоуп, иԥсышьа цәгьахеит, лара лтәы наӡеит... Аҳақгьы ыҟазаап, рыцҳа...
аиба икәакәар ыӡуам рымҳәеи...

Кама дахьгылаз днеилууааит усҟан. Ишԥыкәу ауаа шеибаҭиуаз, ишԥыкәу аӡәи-аӡәи рыцәгьа шеибаҳәоз, из хибарҟьоз. Ирзеиҩымшоз?! Избан аԥҳәысеиба рыцҳа лхәыҷ қәа днарԥырганы дызкыладырӡыз? Нас ирыԥсыхәахеи ахәыҷқәа, амлеи ахьҭеи иамгаӡеи?..

– Бара абзиара збаша, – Арсана ҽакы игәалашәан дна лагеит, – аҳәсаҵәҟьа рыцәгьа ҳәаны изырӡуаз закә ҵмыҳә ҳәарқәаз нас бара базхәыц. Ауаҩы ддаӷьхарц, дмаҭхарц да-лагар дышԥаҟалои? Нанашь рыцҳа иллахьынҵахаз бымды-руеи? Аҩшьыбжьонк рыбжьара арашәара дшаҿыз дааԥсан, днатәеит, рыцҳа. Амра лхы кылнаҵәо иалагазар акәхап, аԥхәыс лакәым, ахаҵа ихлахаҵ гьежьуеит кәыркәа ашаура агәҳәҵәаз. Убасҟан, уи дгәазҭаз абригадир Хьрыԥс, ажәлар аколхоз мхаҟны ианыхандеиуаз, лара аҽнышьыбжьон дказ-за аӷьара дықәжьын, «шәызҿу зегьы башоуп, ҳаззыхандеиуа
● 256 )	а и з га ●

ҳәа егьыҟам», – хәа лҳәазшәа, лажәа еиҭарсны аиҳабыра рахь икылигеит. Уи араион аҟынтәи иаарышьҭыз ауаа дрыман ишнеиуаз, ани абригадир иҩызцәа цәгьаҳәаҩцәақәаки иареи ашәшьыра иахьыҵатәаз аҟынтәи ҿиҭит: «Аҽнышьыбжьон бҽага бхарззала ԥшахьырсра бцома?!» ҳәа. «Ааит уара зын ӡа сгәаҵа уҭаԥшыр уҭахума, арахь аӡы саҭан утәоупеи, уара алаԥынҵа икылҟьаз!» – лҳәан, лҽага рыхханы ихы дласын, иԥҽны илаган илкалыжьит. Иаргьы ақәҷышь еиԥш дааԥаҟь-ԥаҟьит аха уаҳа акгьы илымшазт уа иҽааиҵихит. Аԥхәыс рыцҳа усгьы-усгьы ддырӡуан, уаҳа лхабар-зхабару ҳәа егь мааҩит, ахаан лҿы мааҳәуа дхырҵагәышьеит рыцха.

Кама абарҭкәа зегьы шеидылхәыцлоз Арсана игәашә даадгылеит. Раԥхьа лақәак аахыш-ҿышын рҿаархеит, аха ашьыжь аҭаацәа аҩны аҩныҵҟа акрыфара иаҿызар акә харын, урҭ рыдҵра рзымгәаӷьит.

– Арсана, – лҳәан, лыбжьы аарла иааҭылгеит Кама, аха уахьынтәи бжьы ҳәа акгьы анылмаҳа, – Арсана, – лҳәеит уажә иаҳа лыбжьы аахҵаны.

Ус, ашә аатын, иара даадәылҵит. Акрыфара даҿызар акәхарын, инап иаразнак ӡык нахьиршан, лара дахьгылаз агәашә ахь дыццакны иҿааихеит. «Ари макьана ишьамхгьы ӷәӷәоуп, – лҳәеит гәаныла Кама уи дыццакны дахьааиуаз днеизыԥшны, – дкәаруеит!» – ус гәаныла иахьламхаҳәаз цәгьарак аҵазшәа даацәыԥхашьан лқьышәгьы днацҳаит.

– Бзиала баабеит, бмааиуеи арахь? – Арсана агәашә ааир-тырц аӷәарӷәал нылиршәеит, аха лара сыццакуеит анылҳәа, иџьашьаны ҿааиҭит. – Иҟалеи, бзиароу?

– Иагьбзиарацәам, – лҳәеит Кама, уаҳа даҽакала ҳәашьа лзамҭазт. – Аҩнынӡа шәҳазнеир ҳҭахын... иауазар иаар ласны...

– Уажәыҵәҟьа сбышьҭалоит, дад, – иҳәан, икьаҿ ишә хаирԥарц азы акәхарын аҩныҟа дыццакны иҿынеихеит.
– Аҷкәынцәагь аӡәыр дыҟазар днеиуандаз...
– Ҳнеиуеит, дад, ҳнеиуеит, – иҳәан, бзиарак ишазҳәамыз идырын, иаҳагьы иааирццакит.

Кама урҭ дырзымԥшыкәа лышьҭахьҟа дхынхәны дыц цакы-ццакуа лҿаалхеит. «Урҭ еиҳа еибырҳәаша рымоуп»,

Анатоли Лагәлаа  ) 257 ●

– лҳәон гәаныла уи лхы лықәыршәны дахьаауаз. – Нану уи данылбалак лара лзы уи аҽны мшаԥуп. Уи дырны ауп сан-гьы арахь сзаалышьҭыз. Избанзар урҭ зхаану рацәоуп, акыр збахьоу, акыр заҳахьоу еидызкылогьы рацәазар акәхап. Аха иара макьана ацаҟьаш хаҳәык алшәараҳа имч ааилымшәац. Сылацәа анаахт дшызбац дыҟоуп лҳәалоит дахыхәмарны нанду».

Кама иҵегь дыццакыр лҭахын, аха лыԥсы лгәы икыла-хан уаҳа дашьҭуамызт. Ус данынаԥш, ргәылара Кәасҭараа рҿы аҳәаса шәҭны ажәҩан иалакнаҳаушәа алҩа хәхәаӡа иҩеиуан, Кама ак аалгәалашәан, дааԥышәырччеит. Уи иҵегь даныхәыҷыз акәын, абас ф-класск рҟны дтәазар ҟа ларын, уи иҷкәын Ардашьыли лареи ашкол аҟынтәи иша-ауаз (аҵыхәтәан иара ақалақь школ ахь диарган, уажә гьы уа дҭоуп), ҭырас еимҿырха ҳахәмарып рхәан, аӷдара инылалеит. Усҟан аҭырасқәагьы ҿыц ианҩыҵхахоз акәын, иҟат-ҟато игылан. Ардашьыл иџьыба дынҭасны, чақ хәы ҷык ааҭиган, ршьапы иныҵакны, рԥыҟҟара дналагеит. Нас рымахәқәа рыцқәа хәыҷык-хәыҷык аарзынижьын иаа ҿиҟьҟьеит. «Уажәшьҭа абарҭ акака рылаҳхуеит, – иҳәеит иара иҽаарзажәны, уи илирбар иҭахын лара дахьыӡӷабыз азы пату шлықәиҵоз, убри азы лара раԥхьа илҭахыз алыл-хыр акәын, – бнапы зқәыбкуа ба ибтәуп!» Усҵәҟьоу, – лҳәеит ларгьы аӡӷаб наӡа леиԥш лҽаарԥагьан, – ус анакәха, абри реиҳа иӷәӷәоуп! Абри сара истәызааит!» «Азамана, ибтәызааит, – иҳәеит иаргьы дақәшаҳаҭхан, амала, хынтә еиҿҳархоит, насгьы ак ықәымҵакәа ҳзыхәмаруам... Ус иаҳа еиӷьуп, ҳаланахалоит!» «Ишуҭаху, – ларгьы дшақәшахаҭхаз ирдыруа арҵаҩ иаԥхьа дгылоушәа лнапқәа налывалыԥсеит,

– уара уоуп ҳалазгалаз, уара иӡба». «Ус анакәха, бӡырҩла, – Ардашьыл арахь аҭырасрахь илалаанӡагьы ииҳәашаз ӡбаны иман, аха уажәы лара лаԥхьа дгылаҵәҟьан аҳәара аниқәшәа иааицәымыӷхеит, ихы-иҿгьы ҟаԥшьхан, иуарцеиуа иааиба-кит акәт аикеиԥш. Аха, зегь акоуп, уажәшьҭа иҳәар акәын, из-банзар ларгьы лҽырзажәны деиқәлымҳаха дӡырҩуа дгылан.

– Амала, ибгәамԥхозар иаразнак саанкыл, саргьы сгәаа ӡом, баргьы бымгәаан... – Лара лхы аалырҵысит сгәааӡом

● 258 )	а и з га ●

ҳәа аанарго. – Актәи аҿы са сиааир барӷьа ӡамҩа сыгәӡуеит,

– абри егьиҳәеит, зынӡа аԥхӡы иқәнаҭәазшәа ибеит, иаҳагьы ицәеи-ижьи амца ҩахҟьеит, изгәамҭаӡакәа афархьмцеиԥш дааибакит, аха нас уи дызлашәаз амца дабылӡар хәа дшәазшәа лара (уи дгызмалымзи, аҷкәын дызҭашәаз иараз-нак иеилылкааит!) лхы-лҿы маҷӡак аччаԥшь аакәлырххит, сгәааӡом сара ари азы, уаҳа акыр уҳәар утахызар иацҵала ҳәа аанарго, – бара биааиргьы убас… – Аҷкәын аӡмыжь ихы аалигазшәа иԥсыԥ ааиҩигеит абри ҳәаны даналга, аха лара лҟыт-ԥсыт мыргаӡакәа лгылашьала, егьырҭ аҩбатәи ахԥатәи раан иаиааиуа иҟаиҵашаз еилылкаар шылҭахыз аныԥшуан лхы-лҿы гызмал. – Аҩбатәи иаиааиуа, арма ӡамҩа игәӡуеит!

– Аҷкәын уи аниҳәа, маҷк иԥсы ааҩигеит, ларгьы лқьышәқәа рҿы лыччаԥшь даҽа маҷк иаалырхааит. Ахԥатәи, – иҳәеит аҷкәын, ибжьгьы ааҵыс-ҵысит, уи иаҳа аҳәара цәгьазар акәхарын, аха, зегь акоуп, саналага изгәаӷьып иҳәазар акәхап, игәаӷьит аҷкәын, – ақьышәқәа игәыӡуеит!»

Аҷкәын уи ҳәаны данаалга, Кама лхы-лҿы уажәыгь лыччаԥшь ықәу-иқәму еиликаарц иҭахын, аха ихы дҩахан лҿаԥшра изымгәаӷьит. Амала, излеиҳәаз, излеигәаӷьыз иара ихаҭагьы иџьеишьон.

«Иахурҟьацәеит – лҳәеит Кама азныказ дааикәашәан,
– амала, ус иануӡба, уара уиааир – иуҳәаз ҟаҵа, са сиааир
– ишысҭаху! Избанзар, са сыӡӷабуп, саниааи, са стәы иага-роуп!»
«Ибзиоуп, – иҳәеит аҷкәын, иԥсгьы ааигеит уи зынӡа дшымгәааз анеиликаа, – ҳалагап! «Иаҿырха, – Кама лҭырас хәыҷы налырххеит иара иахь. Иаргьы ажьы ахьыр ҳәа дшәо шәа ԥшьаала инаҿирхеит. – Иҵегь уамыхар акгьы ԥҵәаӡом, уаха!»

«Анцәа сырманшәал, – дааԥышәырччеит аҷкәын, нас аҽы аӷәра анаҿарықшо еиԥш, иарӷьа нап ааирҭрысит, – ба бтәы ԥҵәеит, – иҳәеит иара даагәырӷьан, – абар ҵаҟа иахь каршәу!»

Аха Кама усҟан акгьы лымҳәаӡеит, амала, ишибоз маҷк


дааҟаԥшьхеит, дагьаақәыԥсычҳаит. Нас лҿы налырҳәын лӡамҩа наимҵалкит, иҵегь данхәыҷыз, даныркәабоз лыла

● Анатоли Лагәлаа  )	259 ●


асапын ҭалар ҳәа дшәаны лылацәақәа шхылҩоз еиԥш иаа хылҩан. Аха аҷкәын ԥыҭраамтак анеира изымгәаӷьит, дшьаҳиҭхан дадырсызшәа дахьгылац дгылан. «Уа утәы иа-кит, – лхәеит лара лылацәа шыхҩаз, – иуҳәаз ирласны ианы наумыгӡа, настәи алам!»

Убасҟан аҷкәын инапқәагьы ишьапқәагьы ҿаҳәаны из-кыз акы иааунажьызшәа ибеит, нас дналыдыххылан ларӷьа ӡамҩа аҵәах аахиргеит. Уи аҟамч абжьеиԥш ауп ишгаз, Ка-магь аӡәы иаҳазар ҳәа дааԥхашьеит, амҩахьгьы днаԥшит, аха уаҩ диасуамызт. Нас лылақәа аахылтит, аха иара диҿамԥшӡакәа аҭырас еиҿырхақәа ахьышьҭаз ашьацаҿ днеин ҽак аарылылхит.

«Уажәшьҭа иҳаибарбап, – лҳәеит лара еиҭах уи иаԥхьа аҭырас еиҿырха иара иахь иналырхан, уажә хымԥада лара дышиааиҵәҟьоз агәра лгон, – уҭырас ац ҿаӡамкәа ауп ишыҿнарҟьо!»

«Бгәы бамжьааит, – аҷкәынгьы ахҷаҭеиԥш игәы ихааӡа ак шықәыз мҩашьо аччара даҿын, – сара иахьа сарӷьа шьап ала сгылеит!»

«Иаабап, – лҳәан, Кама уажә раԥхьа аҭырасқәа рыцқәа анааиҿадыршә лара ирҭрысны дахеит. Уи акәхеит, аҷкәын итәы ац наҿҟьан, икәалкәало аҟанҷ амжәабӷь ишахьынҳало еиԥш иахьынҳалеит. – Раԥхьа угәырӷьацәеит, ус ауп ишады-руа. Раԥхьа иҵҟьаз аҽыҩ иахьыз умдыруеи?! Уажәшьҭа ухы уаахи арахь, – лҳәан, аҷкәын ихы данааха, длыгәӡуаз џьшьа дшыԥшыз, лнацәкьыс хәыҷқәа ааиҿалыршәын, ашьац ҳәеиԥш, ианааҭлырҟьа, аҿыгәҳәа ихы днықәсит. – Уи акы, – лҳәеит акыр-кырҳәа дааччан. – Уажәшьҭа ҽа ҭыраск шьҭых ны уҿааха!»

Ари ахԥатәи акәын, насгьы дара уаҳа ихәмарӡомызт, аҷкәын уажә диааиргьы иҭахын, даҵахаргьы иҭахын. Аҩбагь игәы ҭыԥсаауа акәын дшырзыҟаз. Диааир – лқьышәқәа игәӡыр акәын, даҵахар – ихы агәҭа лнацәкьара хәыҷқәа рыла аҿыгә аақәлыргон. Иҟалалакгьы иҳәан, аҷкәын аҭы рас еимҿаԥақәа ак аарылихын, лара лахь инаирххеит. Ианааимҿдырхха, уи акәхеит, Кама лтәы ац наҿшәеит.
● 260 )	а и з га ●

Ларгьы уи деигәырӷьазшәа акыр-кырҳәа дааччеит, нас ииашаҵәҟьан, сугәӡуазар сыгәӡы ҳәа лҳәарц лҭахызшәа иара маҷк дааизааигәахеит. Иаргьы лара лахь днеихон еиԥш, акыр-кырҳәа деиҭааччан днаидҟьан лҿыналхеит, «абысҭа хәыҷны ашә дуны, абысҭа хәыҷны ашә дуны!» – ҳәа ашәаны иҳәо аҭырасра днылҟьан амҩаду шыҟаз дцон. Аҷкәынгьы иҟаиҵоз, аԥхыӡ хаа агәҭан ицәырҳан иааԥшыз аӡә иеиԥш, ихы дазгәаан уи дналышьҭалеит.

Кама дышзахәоз даауан аҩныҟа. Уи знык аҩны дызне-ир, знык ланду ллакҭа дынҭаԥшыр, есымшеиԥш, ирхаан даалҿаччар, нас убри нахыс ланду лгәы иҭалкқәоз зегьы даарҟәаҵрызшәа, арсҟаҩык илааӡахьоу ахәыҷқәа, аҭаацәа, имырцәакәа иахьа уажәраанӡа иаалгоз ахәышҭаара, иара аӷба иаҩызоу аҩнра ду, арҭ зегьы ркажьра, наӡаӡа рызхьамԥ шра дахьхәуазшәа лбон. Избанзар уи зны-зынла ахәыҷқәа ргәы лыман, ахәыҷқәа ирҳәоз зегьы рыцылҳәон, дара сырччоит, дара иргәаԥхоит ҳәа иҟарҵозгьы рыцҟалҵарц даналагоз ыҟан Кама илдыруан уи абни дара еиҳарак ир зааигәаз, ирыцхәмаруаз, ирҳәоз рыцызҳәоз лхәыҷ-гәы, лара Нуца аԥсра лҭаххеит ҳәа иара ишамуаз, иара макьана аҽшықәнархоз. Иҟалап уи акәзаргьы иахьа уажәраанӡагьы даазгоз, иара ахәыҷқәа каты-шәато адәы иахьықәыз бзиа иахьабоз, иҩуа изрышьҭамлозаргьы, гәаныла иҟарҵоз зе-гьы ахьрыцҟанаҵоз, зны-зынлагьы иҩыр иҩуазҭгьы, иԥар иԥозҭгьы, урҭ икәал-кәало ишрышьҭаз, иажәхьаз, аамҭа иархәарҽхьаз ацәеижьи, абаҩи, ражәра рхашҭны, џьарак измыртәоз, измыргылоз, ҷкәынра шьак рыланаҵозҭгьы. Ааи, ааи, агәы иалымшо акы ыҟамзаап, иааҭаххар ахшыҩ аҵкыс иаиааины, ауаҩы дшажәыз, уи уажәшьҭа уаҳа ши-лымшо, дынцәыҵаххны дкаҳар – дышзымгыло, абырг – амахә ҿӷьыр дшаҩызоу, аԥсҭазаараҿ ԥша шәышәык насыр даналҟьо изымдыруа дҟанаҵоит. Ус иаҳа еиӷьуп, ус иаҳа инахоит иҿҳәара. Иара уаҵәы, аха, иаапкыр уаҵәашьҭахь, мамзаргьы иуанашьҭахь ҳәа дыззыԥшу, бжьы-шьхак рын хыҵ ихароушәа, макьана иара инимҵыц ԥсҭазаара дук бжьоушәа инарбоит. Ах, агәы, иааҭаххар иалшақәоузеи
● Анатоли Лагәлаа  )	261 ●


уҳәарауеи, ах, агәы, ах, агәы, ауаҩы ихыҵәҟьа ихазыршҭыр зылшо адунеиаҿ иара акәымзар даҽак ыҟам...

Кама аҩны данааи раԥхьа амаҵурҭа дныҩналеит. Лан-гьы дкәыкәма-шәыкәмаха, илҳәо-илуа дақәымшәо дыҩнан, Кама данылба лгәы ааӷәӷәахан, ларгьы усҵәҟьа дшәаҟьаны дшыҟоу лылмырбарц лҽааҟалҵеит. Аха, зегьы акакәын, уи алҩаҷышә еиԥш агәҭҟьара лхы-лҿы иқәын.

– Баама, нан, ибыхьша сара исыхьааит, – лыԥҳа илҳәа рызеишь ҳәа дналҿаԥшит. – Аҩны идәылҵаанӡа аӡәыр дыб багәышьама?

– Ааи, ди, иаауеит, – Кама убас лыԥси-лыԥси еивҵалон, уаҳа акгьы лзацымҵеит. Нас лҽанааиқәылк, днаҵааит: – Нану деиӷьу деицәоу, уаҳа доунамышьҭӡеи?

– Дшыҟац дыҟоуп, – Уи иҵегь деицәахахьан, уимоу уажәшьҭа ацәажәарагьы лцәуадаҩхахьан, аха Кама иараз-нак ус лаҳәан лгәы ҭалшьырц лҭахымхеит. Ԥыҭк лыԥсы ааиҭалкыр, лхы-лгәы аҭыԥаҿ иааир, нас илалҳәашт, уахь дхалаанӡагьы лгәы лырӷәӷәон, ауаҩы дызқәымшәо егьыҟам, аира зшаз аԥсрагьы ишеит, уи ҳара есымшагьы дҳамазарц ҳҭахын, аха ҳазшаз ус игәаԥхеит. Насгьы лара лықәра лфа-хьеит, рыцҳа, џьабаамзар бзабаа дук лымбацт, аха, зегь акоуп, егьырҭ лашьцәа рылымкаа адунеи дықәымзи, лы лақәа мааԥшуази. Убригь акыр иаԥсами, ҳаӷеимшхара лара дрыҭнымхазҭгьы, урҭ рыӡбахә зҳәара уаҩы дҟамлар ҟамлози. Ларгьы зынӡа ус адамра хыла дасҵәҟьартә ды ҟам, жәларык лмаҭацәа дышшәылагылоу, шәара ахьхьа-аџьџьаҳәа шәшеилоу лымбеи. Убас лгәы зырӷәӷәаша ԥыҭк анлалҳәалак, нас ларгьы зынӡа лыҽшԥалҭари, азныказ даақьып-шәыпыргьы, ланду рыцҳа уаҳа ԥсыхәа шлымам лбаргьы, нас убри агәырҩагьы данаалароуп, ишԥалури. Егьырҭ ахәыҷқәагьы аҵәыуара иалагашт, аха урҭ иаҳа рыжьжьара маиоуп. «Ари даҽакала дыҟоуп, – Хьыкәыҷ лыԥҳа дналызхәцит, – амаҷгьы адугьы иаразнак лгәы иа-суеит. Нас аҵәыуара далагаргьы дгәыӷьаанӡа даҟәыҵӡом, усҟан уаҩы бызшәагьы зынӡа иллырҳаӡом. Дургәыбзыӷырц уалагаргьы иаҳагьы даҿаапкны дҵәыуоит.. Ааи, гәышьа,
● 262 )	а и з га ●

уи лҵәыуара аԥынҵа ашьара иаҩызоуп, уи ицаша цаанӡа ишузнымкыло еиԥш, лызхара дҵәыуан лгәы лҟычаанӡа дузынкылаӡом. Сзыцәшәо, дышҵәыуо дысцәалахар ҳәа ауп, лаб икылаӡышагьы дахьцаз уаҳа дкылымсит. Ус сҳәомызт, аха уирҳәацәоит, уаҳа хыншьалара имоуит, есымша шәарыцароу џьишьоит, иара ашьха дшаҿоу иан дыԥсит ҳәа ашәаџьҳәаҩ динҵаны, адырҩаҽны ишәақь ихәда ихшьны, дмага-маго ашҭа дааҭалар ишԥаҟало? Уи игәырҩа саге-ит сара, иара акгьы усс имаӡам... Агәыла ииҳәарызеи, ауа ииҳәарызеи, дара ирҳәарызеи, ирыгузеи, ирыбзоузеи ҳәа зегьы сышрышьҭаз сырхыԥсааит. Сагьырзымхеит... Санхәа рыцҳагьы дхеит, дыԥсит, гәы бзиак лызҭан ҳәа уажәраанӡа дызлааиз џьашьатәуп. Аха абыржә знык дҳаламҳандаз, сынтәак хәыҷык ҳхы ҳахәақәон, хаԥсы ааиҩаагон...»

– Сара акәасқьахь схалоит, – лҳәан, Кама лҿыналхеит, аха Хьыкәыҷ дналыхьӡан даанылкылеит.

– Уи уажә дыцәоуп, былҟәаҵ, лыԥсы ааиҩылгааит. Нас дааԥшыр ҳхалан арахь дылбаагап. Ауаҩы иаалырҟьан ус ацәара аниҭаххо ыҟоуп, ааи, ааи, дынҭаҳан дыцәоит... Уи иацәшәатәым... «Ӡӷаб ҟадыџь, иахьа иакәымкәа аҩны да-наанхоз иақәшәеит, ма ашкол дагазҭгьы иаҳа еиӷьымзи. Лгәы цар ҳәа сшәоит, сара иҟамлаша. Ари дхәҷым-дмыҷым, дызжьап ҳәа уалагаргьы дузжьом, зегьы еилылкаауеит, зегь кыллыршәшәаауеит...»

– Бзиоуп, аха... – Кама лгәы иауамызт ланду ллакҭа дын ҭамыԥшыр, аха лан ас ианамалк, лҽаанылкылеит. Зегьы акоуп, лгәы иаҳа-иаҳа иҭыԥсаауан, уажәы-уажәы иҭыз шьаашаз ак лаҳар ҳәа дшәон. Уи ма акәасқьа абарҵаҟынтәи ахышә дынцәыҵыԥшыр лҭахын, издыруада, издыруада, даақәтәазар, ӡык лҭахызар, даҳәазар, аха илымҵазыргыло ҳәа уаҩ дҟамлазар...

– Бара ара быҟаз, сара дгәаҭан саауеит, ҳаицнеир дҿыхар ҳәа сшәоит... – Хьыкәыҷ ашә ныдылҵан акәасқьа абарҵахь лҿыналхеит. Абарҵа данықәла, ахаҵа гәыжәлацәгьа иха ԥыц абжьеиԥш, аҿҿа ахгеит. «Уаргьы шьҭа уажәит, – лҳәеит гәаныла Хьыкәыҷ ркәасқьа ҩны азы, – ма ашьаҟақәа
● Анатоли Лагәлаа  )	263 ●


ԥсахзар акәын, анышә иахьыҵаз иафеит. Ауаҩ ацәгьеи аб-зиеи зегьы дрықәгәыӷуазар ауп, агәырқьҳәа шьоук аақәлан иазышьҭымхкәа инеизҟәыҿыр ҳаԥхамшьеи... Ма абна ҳалатәамындаз, ма амаҭәахә ҳамамындаз... Ус уҳәар ду-еисуеит, бара аҵларкәыкә еиԥш акы банамысуа бхы бы-хьуеит ҳәа... Уи сара исҳәо зегьы аҵәы иахеиҵоит, аха ихы далԥшыр, ибара дыҟоуп изеиԥшроу...»

Хьыкәыҷ ахышә иадыз аӷәышәқәа адәахьала иаалыр-тын дныҩнаԥшит. Уахьынтәи Нуца лыхәда абжьы ишакәым иааҩуан. «Лыԥсы еизылгома, рыцҳа? – лҳәан, ашә аартны дныҩнашылеит, аха уи ацәагь далымҵит, дагьымқәацеит. – Даасырԥшып ҳәа сыҟоуп, изури, далысхыр иаҳа иеиӷьзар...
Лҿы неихыԥхьан акы лҳәар иаҳа лшьара дықәлозар. Ас дынҭаҳан иаразнак дышԥацәеи?»

– Ди, бааԥши, ди, – ԥшьаала лхы лнапы нақәылкит лшоура лшәошәа. Аха Нуца аарлаҳәа лыблақәа анаахылт, аӡаҵаҟантә аӡәы исахьа агага анубо еиԥш, лҭаца дналҿаԥшит. Нас еиҭа лылацәа неиқәылыԥсеит. Аха лгәы аҟәышра иланаҳәазар акәхап лҭаца дшылхагылаз, ажәақәак шлаҳәатәыз, зынӡа лгәы шышьҭтәымыз, лҿы ааихлырԥхьан аарла ҿаалҭит:

– Нан, шәымшәан, са сыда хьааа шәмоуааит,–деиҭанҭаҳаит уаҳа акгьы лзымҳәо. Нас лызнапык аарла иаашьҭылхын ахыза инықәылҵеит. Аха иԥсадаӡа, шьакәарак аламкәа иҟаз лхы-лҿы инықәылшьырц акәын илҭахыз, илзышьҭымхит акәымзар. Нас еиҭах лқьышәқәа ааихлырԥхьеит, даҽа ажәақәак лҳәарц шылҭахыз ҩашьомызт, аха лыԥсыԥ ааиз-ганы излалҳәашаз аҳауа лызхомызт, аҟәара иқәыршәу, аша-бара иаҿу аԥсыӡ еиԥш, аҳауа мацара алага-ҩагара акәын дызҿыз.

«Бара шәиыцәа, – лҳәеит гәаныла Хьыкәыҷ, лылабжыш хаҟәҟәала аҵәыуара дахьаҿыз, – быҷкәынҵәҟьа дыбха гыламкәа аԥсзеигара баҿуп. Бара бџьабаа ҳара ахаангьы иҳазшәомызт, аха убриҵәҟьа ҳмыхьыр акәын... Бара ауа ҩы ԥсылман, бара зегьы бкәалкәало бышҳашьҭаз, зегьы бышҳахӡыӡаауаз, зегьы ҳашҵыбуаауаз иаҳхыԥсааз... Бара ҽнак шьыбжьаанӡа зхы нықәҵаны зыԥсы зымшьацыз...
● 264 )	а и з га ●

Бара абри аҩнра змыр-ӡыз, аныхеиԥш амаҵ зуаз... Хәыҷы ҟадыџьқәа џьара ршьапы нкыдсылар, дак злыԥсаауаз. Бара ала баарцазшәа бзиара наӡа зымбаз, бара иззеиҭамҳәаз...» Хьыкәыҷ ланхәа дахьылхагылаз гәаныла амыткәмаҳәара даҿын, лылабжышқәа  хаҟәҟәала  илеиуан,  аха  лыбжьы ҭымцакәа мчыла лҽеихагәаны акәын дышҵәыуоз. «Арсана-гьы дышԥакыдцәалеи, – гәаныла, убригьы днаизгәааит, – ма убри днаиҿаԥшыр лгәы амбаауази. Уии лареи даҽакалашәа еизыҟан, агәылацәа аӡәы дилалҵомызт... Уаҩы димба, уаҩы

димаҳа, изқәылкыз закәызеи, сара хса...» Нуца аарла дааҳәыцы-мыцит. Уи лылацәагьы хылтырц

лҭахын, аха еимаҷабызшәа рыхтраҵәҟьагьы лылшомызт, арахь лгәы иаҳа-иаҳа иҭыԥсаауан, иҵаакәкәалон. Ус илу-лакгьы деиҭаацәажәеит.
– Ахәыҷқәа арахь иааашәмышьҭын, нан...

– Бара рыцҳа, бара егьызқәымыз, – Хьыкәыҷ лыҽлыз нымкылакәа иналҿыҵҟьеит. Уи уажәшьҭа егьшылзыҟамҵоз лдыруан, аха асҵәҟьа дыхәнаҵәап ҳәа дыҟамызт.
Ус агәашә ахь алашыбжьқәа геит. Хьыкәыҷ ашә ныв ҵраан данынаԥш, Арсана иҷкәыни иареи ццакы-ццакуа ашҭа иааҭалеит. «Уара лыла уамбозаргьы, зегьы акоуп, лгәы уеилнакаауеит, – лҳәеит гәаныла Хьыкәыҷ урҭ анылба маҷӡак лыԥсы аалылалан, – лыԥсы уахьӡеит, Анцәа дҳама зар... Ианамуӡах, ма иахьак, лыҷкәын дшылхагылоу... Убри акгьы разҟыс илмоур дрыцҳами шәикәагә... Дидынҵәа лахьеитеи...»

– Иҟалеи, Хьыкәыҷ, бзиароума?.. – уи уажәшьҭа ишыб-зиарамгьы ибон, аха уаҳа даҽакала изцәырымгеит. Уаҳа изымгәаӷьит уи ажәа аҳәара «гәаҟроума, ԥсҭбароума?» Иҟа лап уи ажәа урҭ ргәы ԥнаҵәахьазҭгьы, анкьа уажәы-уажәы ирҿыҵакызҭгьы, убри азы ргәы цәнахәҳәхьазҭгьы, уажәгьы игәаӷьны ирзымҳәозҭгьы. Иҟалап Арсана иҩнаҭаҟара пату зқәиҵоз ари аҩнаҭаҿы иҟаҵәҟьоу еиликаанӡа уаҳа даҽакала аҵаашьа, аҿеихыхшьа дақәымшәазар...
– Ди иаалырҟьан деиҭашәеит, зынӡа ҳгәы иҭаӡамкәа, ҳшақәымгәыӷӡоз. Арахь лыҷкәынгьы дабрагьызшәа абна
● Анатоли Лагәлаа  )	265 ●


иҽеиҭеит... Ишԥааури, иаҳашьҭуада уахь? Ма лыԥсы да хьымӡоз. Ҳаӷеимшхара, аибашьрахь дыҟоушәа, дылхагы лаӡамкәа...

– Ҳаи, ҳалшьит, ҳалшьыҵәҟьеит! Ас иаалырҟьан аӡәы ибахьоума, аӡәи иаҳахьоума! Уи иахь аҷкәын ддәыкәҳамҵои, уи идыруеит ишәарыцарҭақәа. Уца, абааԥс, ушзахәо, шаҟа иузырццакуа.

Арсана ашә аартны дныҩналеит. Аха Нуца дшықәиац дықәиоуп, уаҳа аӡәы даныҩнало, аӡәы дандәылҵуа ҳәа акгьы лызгәаҭаӡомызт. Иҟалап урҭ рыбжьқәа лаҳауазҭгьы, лгәы иқәыҩуазҭгьы, аха лара драцәажәартә, лҿы еихылрыԥхьартә дыҟагәышьамызт. Лымчқәа зегьы лылшәшәахьан, рыцҳа, аԥсрахь лхы нкыдылҵахьан...

– Нуца, – ԥшьаала дналхагылеит Арсана, – аха уи ибжьы лмаҳаит, лыԥсыԥгьы иаҳа-иаҳа ирлас-ырласны илалга-ҩалгон. – Нуца, бааԥши, баасыхәаԥши, Арсана сами, – лна-пы ԥшьаала инапы нақәиҵеит. Убасҟан, аарла лылацәақәа аахылтын, ԥыҭрак ус диҿаԥшуан, нас деилылкаазар акәхап, лхы-лҿгьы аарла иубартә ччаԥшьк нықәлеит. Арсана да-нылба ишлылымшозгьы диеигәырӷьеит, рыцҳа, лыҷкәын ашә даахыҵызшәа...

– Уцәа иалашәама? – лҳәеит уи аарла иуаҳартә. Аха Ар-санагьы Хьыкәыҷгьы ираҳаит уи илҳәаз, Хьыкәыҷ лгәы ааҭгәырӷьааит уи ацәажәара шлылшаз анылба.

«Издыруада лыԥсы дахьӡаргьы, – лхаҵа днаизхәыцит инабжьаршәны, аха уи убриаҟара дизгәаан дыҟан, иаԥхьан гәаныла, ижьы сымазар исфон абыржәы лҳәеит, – аԥсра, аиҭаԥсра, ажәлар қызықызуа ашҭа ишықәу, ишәақь ихәда ихарззала ашҭа дааҭалар. Ихы иҭашәааит. Сара дысны ҳәаанӡа...»

– Адырра сырҭеит. Нуцахеит, зегьы ҳгәаҳҽанӡамкәа изқәыбкыз закәызеи? Ус бааиҭашәазаргьы бгылап, аҳаҳаи, бгәы бмышьҭын, ауаҩы дызнымио акгьы ыҟам. Бареи сареи ҳаныԥсышаз, иаҳа аамҭа аныцәгьаз ҳмыԥсыкәа ҳанхеит, ҳаџьал ҳахыԥеит. Уажәшьҭа ус аламала ҳаҽиаҳҭар ҟалома аԥсцәаҳажә. Ааи, ааи, аман ҳаибарҳәароуп иареи ҳареи!
● 266 )	а и з га ●

– Иабатәи ԥсроу, макьана Анцәа илҟәырхааит, – Хьыкәыҷ Арсана аҟәардә ааган инаимҵалыргылан, ларгьы днеины акаруаҭ аҵыхәан Нуца дналҿаԥшуа днықәтәеит. Уи уажә шьҭа маҷк лгәы ааӷәӷәахеит изыхҟьаз лара лхаҭагьы илзым дырӡо.

– Аӡы, – ҿаалҭит Нуца лыбжьы ахраӡага икылсуазшәа иҵаӷаӡа, аарла иуаҳартә, – сҿажәкуеит.

Убасҟан Кама ашә аартны дааҩналеит. Хьыкәыҷ игәалҭеит уи аҵәыуара дшаҿыз, лылацәакәа ҟаԥшьӡа иҭчааны иҟан.
– Бнеины аӡы аагишь, нан, – уи лхы налықәылкын на лызҿылҭит. Аха, зегьы акоуп, уи арахь даалышьҭыр лҭахы мызт макьана. Нас уи амаҵурҭа аҟынтәи аӡы лыман дха лаанӡа дахьылшьҭышаз лыӡбеит. – Нанашьраа рҟынӡа бца-роуп, нан. Анҭицеи лареи еиманы, иааиааит. Џьара гәыла ԥҳәыск дыҟаӡамкәа... «Аҳәҳәацәагьы ҳмоур ԥхашьароуп, лара шәиыцәа зынӡа илыҵаҳкит. Уи уажәшьҭа иҟалҵараҳа, ҳазҭахым, цәгьарак ҳақәшәандаз ҳәа иҟоу иҟаимҵааит...

Лцәеи лыбаҩи ҳадӡылахьан, луа-лҭахы аӡәы луасиаҭ иаҳәаха лмоукәа дышԥахәнаҵәеи».

– Аҩны иҟамзар? – Камагьы уажәшьҭа лымч лылыкәкәаны дыҟан, арахь шьыжьаахыс еимаҭәаны аҵәыуара даҿын.
– Иҟамкәа иабацо, иахыӡаауазма?! Уаҩ дбымбар, Адица-раахь быр. Ма уиаӡәкгьы дҳамазар. Лхахә ыллымхуазар...
Кама дыццакы-ццакуа агәашә деиҭаныҭҟьеит. Уи уажә дахьцоз иаҳа имардарран, раԥхьа амҵәышә еиԥш иҩашьҭыз ахәы ҳарак дхалар акәын, нас амҩахәасҭа хлаӷьаран ицон, иааихҵәаны ирласны днеиуан. Уи уажәшьҭа аҵәыуарагьы лылшомызт, лылаӷырӡқәагьы иахьа шьыжьаахыс аҵәы уара дахьаҿыз инҵәахьан. Знык урҭ агәылаҳәсақәа рҿы днеины ирызлаҳәар, нас даахынҳәны аҩныҟа даауан, уи нахыс аӡәымзараӡәгьы дишьҭаломызт, лангьы дылзым хәыцкәа днеины Нуца лкаруаҭ аханы днатәоит, уаҳагьы дагьдәылҵуам. Шьыжьаахыс дшышаҟь-шаҟьоз ланду лыд тәалахаҵәҟьагьы лмоуит, џьара уасиаҭ ажәак лалҳәарц лҭахызаргьы дыбналазшәа. Лабгьы усгьы дыҟам, егьырҭ ахәыҷқәа лан уахь иналышьҭуам, ларгьы агәылацәа дыҩуа
● Анатоли Лагәлаа  )	267 ●


дрылоуп. Арахь илбоит акгьы шылзыҟамҵо, аха лыдтәа лахаҵәҟьа лмоуц. Дара агәылацәагьы уажәы-уажәы иша-аиуаз, уажә иаҳа ианырҭахыз иҵабеит. Лара дрылалан еи-зылгар акәхеит. Аҩнынӡа шәнеи ҳәа ауп илҳәо, уаҳа акгьы ацылҵаӡом, санду дгәаҟуеит, аԥсхыхраз дықәуп лҳәаргьы ҟамло, аха убриҵәҟьагьы лызлыдкылом макьана урҭ рыҟны игәаӷьны, лҿы иҭагӡаны илызҳәом, лгәаҿы ус шьҭа акгьы шылзыҟамҵо шылдыруагьы, уи ус амыцхә лхы агәра ана-лыргалак дҵәыуарцгьы лҭаххоит, аха лылаӷырӡ ааӡом. «Сгәы цәымсахама, – лҳәеит гәаныла лара, ахәыҷ иеиԥшгьы лхы дназгәаауеит, –санду рыцҳа мышктәи алабжыш даԥ самкәа дыҟоума?.. Нас лыбыз днацҳаит лгәы иҭалкыз арахь иламхаҳәазшәа. Ауаҩ иԥсы шҭоу дырҵәыуома, сара рыцҳа... уи шҵасым, ишыҟамло лара лхаҭагьы шаҟантә илҳәо саҳахьоузеи. «Ауаҩ игәы ӷәӷәазароуп, ацәгьа алакҭа ушынҭаԥшлак иаразнак аԥхын қәеиԥш еимоумҭәароуп». Иҟалап лара абриаҟара даазгазгьы абас лгәы ахьыӷәӷәаз акәызҭгьы. Иҟалап урҭ агәырҩақәа зегьы анылзаилала-лак лыҽрылымҭозҭгьы, абзиара дазхәыцуазҭгьы. Ааи, ааи, лыҷкәын дизхәцуазҭгьы, лҭаца, лара лмаҭацәа. Уи дҭынха доума, сеидру, лгәы ззыбааша, лгәы ҟазҵаша, лгәы зырӷә ӷәаша уаҩ длымамкәа. Лара илҳәан еиԥш лыжьрацәара ӷәӷәоуп, лҵәыуарҭагьы реибаҭашам. Лахәшьаԥацәа, урҭ рыҳәса, рмаҭацәа, лабхәындцәа рыхшара, урҭ рҩызцәа, дызлатәоу, иаалрыххьоу лгәылацәа, лқыҭа. Урҭ рҟны лшьап қәа даннанагоз ԥсреи бзареи дагымхац, зегьы дкәалкәало дрышьҭоуп, аӡә дылцәынхар ҳәа дшәоит. Ҽнак аҳамҵаҿ ҳтәаны ларгьы саргьы хшеицәажәоз мацара сара сааԥсан амарҭак схы ахьнықәысҵаз самхацәеит. Ларгьы шьыбжьы агәыҳәҵәанӡа аҭаҭын ҿыхра даҿын, дааԥсаны дыҟан азы дашәан дыцәеит. Ус сшықәиаз сгәы иқәыҩуеит аӡә ацәажәара дшаҿыз. Ԥшьаала сылацәа хтны санааԥш, ҳакәша-мыкәша аӡәгь дыҟаӡам.. Сгәы сажьазар ҟалап сҳәан, схы еиҭа инықәсҵеит сыцәарц. Аха ацәа сынҭанагалон еиԥш, еиҭа быжьқәак саҳаит. Сылацәа анаахыст, лара лакәын, рыцҳа, ԥхыӡла дцәажәон, абыржәгьы сгәы иқәыҩуеит уи лыбжьы.
● 268 )	а и з га ●

«Шәааи, нан, шәааи, смаҭа хәыҷ ичара иеигәырӷьан иашҭа иҭалаз зегьы, сшәыкәыхшоуп! Иара макьана дхәыҷын, аха абас сгәы иҭоуп ҳәа иаҳәшьцәа ианреиҳәа, урҭ ҳа иҳарҳәеит. Иеиԥш зеиԥшыз дааигеит иқәақәра сцааит. Убриакгьы сыла иамбеи, уажәшьҭа скәаџ-қәаџуа шьапыла нарцәыҟа сцоит. Аиеи, нан, срыкәхшоуп, иагьа џьабаа збазаргьы имцурамхеит, аҳәынҵәа иларымкәаҳаит. Сара стәы усу-ма, дара рхы-ргәы иақәгәырӷьааит, анасыԥ роузааит. Ка-моу, Камагьы иахьыбзиарҭану џьара дцозар акәхап, лан-ду лара длыкәыхшоуп. Лара леиԥш иҟоу аӡәы, дхагамкәа дԥагьамкәа. Дышмаҳәу идыруа, дыԥхашьа-ԥхаҵо, аԥхын мҵы еиԥш уҿы дҭамԥало! Ааи, нан, слыкәхшоуп, уи слыцә шәаӡом, уи дышхәыҷугьы ашьауардын ахшыҩ лымоуп... Ус баша-маша ҟьаҵәырак дылагылап ҳәа сыҟам, Анцәа ҳазшаз дылхылаԥшроуп, дгәеиҭароуп, инапы дануп. Шәлеи, нан, шәлеи, ҳгәырӷьараз ҳашҭа иҭалаз зегьы абзиараз Анцәа ҳашәхьигӡааит!..» «Нану, – сҳәеит усҟан сара сыбыз сҿы иаа сызҭамкӡакәа, – аимҭахара ду аҿы акәашара ыҟаӡами?! Аӡәгьы инапы еиниҟьо, дкәашо смаҳаӡеитеи! Ҳара ҳажәла имкәашакәа-имшәаҳәакәа еиԥырҵӡомызт, акәашара ду ҭарҵарын!» «Унан, анышә сфааит, ԥхыӡла сцәажәозма?! – Нуцагьы иаалцәымыӷхан, аӷьычра иақәыркыз ахәыҷ иеиԥш, лхы-лҿгьы аҟаԥшьра аахыҩлан лмаҭа дналҿаԥшит, – иахьак шьыбжьон саныцәа ԥхыӡла ачара сналалеит! Исҳәоз, быԥсцәа ирымаҿуп, ишсабҳәара?..» «Ибымҳәоз иҟааз, – сҳәеит сар-гьы сыччо саақәтәан, сара знык ак саҳагәышьар, нас аҟара ахасмыргылози, – ашҭа иҭаз ауацәа аҭахцәа зегьы рхаҵкы-рыԥсаҵкы бцон, амаҳә хәыҷи аҭацеи ажәҩан ихабгалон, саргьы сыӡбахә бымҳәар сымгәаауази сыбгәалабыршәеит!» «Сара шәиыцәа, – лҳәеит, деигәрӷьозу, илыхьыз гәнылгозу узеилымкаауа, – уи лабҿаба сахьымӡаргьы, ма ԥхыӡ избаз!»

«Бгәы кабмыжьын, – сҳәеит сара, ааи, сара ԥхамшьа убас ҵәҟьа сҳәеит, уи лҿаԥхьа адырган ианшәалаз ахәшеиԥш сыԥхашьаны сызламӡыҭыз сыздыруам уажәгьы, – шьҭа жьазар аҵыхәа бкыртә бааит!» «Унан, бҿы изҳәаз хьыла иҭәааит, – лҳәан, саалгәыдлыҳәҳәалан, схы агәҭа днагәӡит,
Анатоли Лагәлаа  ) 269 ●

– са сзыргәырӷьаз Анцәа биргәырӷьааит!» Сара убасҟан убас сыԥхашьеит, убас сыԥхашьеит, сахьтәаз адгьыл насыҵабган ицар еиҳа еиӷьасшьеит. Нас сгылан сдәықәлар лара дгәаар хәа сшәан, ԥшьаала схы лшьамхы инанысҵеит. Уи кыраамҭа схы лшьышьуан, дсацәажәон, нас дҩагылан амаҵурҭа аҟны днеин акәапеи азна ахарҵәы хьшәашәа аалган ислыржәит. «Аԥхыӡ бзиа ашьҭахь есымша аӡыша уакуеит, саргьы изжәит, баргьы бҩахан ижә, бгәы арԥсаауеит». Убасҟан убри акәапеи азниа ахарҵәӡҩа убас исгәарԥханы изжәит, ижәны санаалга, иаразнак сеихыкка сааҟалан, акалаҭ аашьҭысхын ҭаҭынҿыхра сҿынасхеит».

...Кама Нанашьраа ргәашә даннадгыла, лхәыцрақәа даа рылҵит. Нас агәашә дҭамлакәа ҿаалҭит:

– Нанашь! – лыхьӡ анылҳәа, егьи, сыхьӡ зҳәарыда ҳәа дыԥшны ашә дылатәазшәа, иаразнак лҿаалхеит.

– Аҩныҟа бмааиуеи, нан, Асидагьы иацы даан аҩны ды ҟоуп, шәызхара шәааибабақәап, – лҳәеит уи агәашә аартны дҭаларц длыҳәо.

– Сыццакуеит, – лҳәеит Кама, иаразнак игәалҭеит лылаб жышқәагьы аарц акгьы шаарыгымхаз. Аха илулакгьы лых лымч ақәхан, лҽаанылкылеит. – Нану дхәарҭам, иахьа шьыжь аахыс дҭанагалан, ацәажәарагьы лылымшо дықәуп. Аҩнынӡа шәызнеиуазар, Анҭицагьы илабҳәар...
– Дида хаас, иахатәи сыԥхыӡқәагьы шԥабааԥсыз, иаалыр ҟьан акы лмыхьуандаз, – лҳәан аҽықәҿаҳәеиԥш дахьгылаз иҟалҵара лзымдыруа даагьежьы-гьежьит. – Уажәыҵәҟьа ҳбышьҭалоит, нан, ҵкык насхасырԥап, – лҳәан, дыццакы-ццакуа лҿыналхеит лымацара дцәажәо. – Қыҭак ирыԥсаз аԥҳәыс, жәларык еиҵазааӡаз, иаалырҟьан илхаԥаз закәызеи, гәаҟ? Иац уахь снеип ҳәа акәымзи сара ԥҳәыс мцурагьы, ҳааицәажәап ҳәа акәымзи, аха арҭ аҷыҷмаса узрылҵуама? Акаҭеиԥш срылахеит… Зӡи-зымцеи еиқәызымҭәаша…
Кама дхынҳәны аҩныҟа лҿаалхеит. Уи дыззааиз анылҳәа иаҳа даунашьҭызшәа, данаауаз аҵкысгьы дыццакны лҿы налхеит. Ахәы ашәахсҭеиԥш иаҿыгаз аграпара днанылан, ажәытә қьаԥҭа шыҟаз ақәаҵа дыҵысны дцарц лыӡбеит.

● 270 )	а и з га ●

Устәи иаҳа иааигәан, насгьы хлаӷьаран аҩнынӡа днанагон. Уахь шьыжьнаҵы ашәарыцацәагьы аҿысхьан, иара ажәытә мҩахәасҭа аграпара азылырххьан. Ус дышнеиуаз данынаԥш, аӡә иабџьар иазқәынҵан, лашәарыцакгьы ицуп, дыҿҟьа-ҿҟьо дааиуеит. «Ажәеиԥшьаа узыԥшуп, – лҳәеит гәаныла уи дызусҭаз макьана ишылзеилымкаауазгьы, – аха ара ақыҭа агәҭа аҽнышьыбжьон иуԥыхьашәо сыздырцәом. Ацыблыкь қәа ракәзар акы иамусуп, урҭ ари ақәаҵа иамоуп».

Аҷкәын Кама данаалывала дааҭгылеит. Убасҟан ауп лар-гьы данылдыр, уи рқыҭантәи ҷкәынан, ҵыԥх ашкол далган Аҟәа арҵаҩратә институт дҭалеит. Кама лхы аалҟьан аԥсшәа ҳәаны ус днаиаҩсырц лҭаххеит, иаразнакгьы лхаҿы иааит уи лҩызцәа знык-ҩынтә иӡбахә шларҳәахьаз, дшыҷкәына бзиоу, аҵара шиҵо, дызҭалаз аҵараҿгьы дшаанымгыло, наҟ-наҟ иагьшациҵо. «Сара дызсыдшәырҽхәалои, – лҳәеит усҟан иааџьалшьан урҭ зҿыз, – сара сакәушәа аҟазшьарбага шәҟәқәа ицызҵо! Дыбзиазар дыбзиоуп, дызшаз дисасуп!» «Ҳара ҳабыз ҳафан иаҳҳәаӡом, – аӷу ааилдыргеит даргьы лымҳаҭасқәак шрымаз мҩашьо, урҭ усҟан ак раҩшәомызт, иныбжьаршәшәа шьоук ааихәаԥшыргьы, ах, рацәа ишәы ҵаадырааит, бзиа шәеибабозаргьы шәара шәеиԥш иеиқә шәо уаҩ дыҟам, шәеигымхааит! – хәа иаауҿагылоит,– ҳара лымҳаҭаскәак ҳамоуп! Абзиара иатәхааит!» «Абзиара иатә хоу, ацәгьара иатәхоу сыздыруам, аха сара уи аусаҿ акгьы салаҟьашьым, шәгәы рҭынчны шәыцәала! Ааи, ааи, сара уахь макьана схы кыдым!» «Ҳыҳ, – лҳәеит руаӡәы дгыз малӡа, лылақәа еикәаԥхо, лӡамҩақәа ҭыҵәрааны ицо, уна цәа налурбар акыр-кырхәа дшыччоз дгәыӷьны дкаҳап угәахәрын, – баша слаԥықәшәа сажьозма, бара бакәын ҳәа сыҟамзи! Ахәыжәҵә ба ибықәшәаз џьысшьон!» «Аӡӷабцәа баша агәырҩа иабыргеит, – Кама уажәшьҭа лара лтәы иша-гоз лбан, дааҳәны аҵә рылаҵара далагеит (ма убриала сгәы сҟычып!), рыцәа ыҟам, ртәа ыҟам, ишыгәырҩоз, ишырџьабоз, ишнықәырҵа-аақәырҵоз, есышьыжь ачара ишахатәаз идыр шозшәа рылацәақәа ҭчаа иаауан, баша абызҭыԥ садыргеит. Амарџьа, амарџьа, абызҭыԥ ӷьаӡом рҳәоит, шьҭа исыԥ
● Анатоли Лагәлаа  )	271 ●


сыхәои?!» «Быбыз ахы шьшьааит! – аӡӷабцәа руаӡәы лҩы за дналықәыцәҟьеит, – бара бакәҭгьы зегьы зхароу, Кама лыгәгьы иҭамкәа, лыхгьы иҭамкәа баша закә бызшәоу зеи игәарабҵаз». «Ааи, ааи, – уи иналыцлырӷызит ҽаӡә гьы, насгьы уи аӡӷаб излацәажәоз аус иашаҵәҟьаз џьшьа ны убриаҟара азхәыцра дагахьан (избанзар, ларгьы знык-ҩынтә ихааӡа длыхәаԥшхьан уи аҷкәын, ила аҵәы иҭ нахааит, убригь акы иазҳәамкәа иҟазма), лыфагьы иагхан, лыцәагьы иагхан, аҷын еиԥш дҵарыхәҵәаӡа дгылан, сыбыз сафон ҳәа иабалак абмырҳәалан!» «Уи илхарои? – Кама уи аӡӷаб зегьы анлықәпапа даарыцҳалшьан дныбжьале-ит, – дасу иара ихы иара ихагылоуп, шәареи сареи иаци иахьеи ҳаибабама, ус акрыҟазар шәара ишәыҵаскуазма, абас ауп, абри аҷкәын иҟынтә лымҳаҭасқәак соуеит, шәгәы иаанагозеи ҳәа сышәмазҵаауази. Ыы, шәаргьы са сҭыԥаҿ аӡә шәыҟазар ус ҟашәымҵаӡози, сеидру?» «Нас ишԥа, – лҳәеит урҭ руаӡәы, уажәшьҭа Кама аҵыхәтәанынӡа лыгәра ганы, уи даалықәшаҳаҭхан, – ҳара еицәаҳҵәахуа маӡа ҳа мамзароуп». «Анцәа ишәиааит, – лҳәеит Кама, ахара зе-гьы урҭ инархараҵаны дыччо дырԥырҵуа, – амала, уи азы сшәызгәааз џьышәымшьан, ишәхарои, ҿа сыдыжәбалеит! Ишырҳәо еиԥш, бга ахьҭоу ауп, ла ахьҭашуа!..»

Аӡӷабцәа уи илҳәаз зынӡа ршьара иқәнаҟьеит, иқәырҵеит, иқәырхит, аха уи нахыс лара уи иӡбахә ала илмацәажәеит, дааҳәны дара рхаҭақәа рҵәылхра далагар ҳәа ишәан. Ама-ла, ус ишеицу иара данаарывалалак, рлымҳакәа кьацәӡа иааҟалон амахәыдарҭа иалагылоу ажьақәа реиԥш, иарбан гану иаҳа иахьыԥштәу, иахьшәарҭароу ҳәа…

– Бзиа ббааит – иҳәеит уи аҷкәынгьы, аха лара, усҵәҟьа диаҩсны дцоит ҳәа дыҟамызт. Насгьы еиқәмшәеижьҭеи акыр ҵуан, иахьа ас ргәы иҭамкәа, рхы иҭамкәа, иманшәалан ианеиқәшәах, иааицәажәақәар амуази Даргьы ара уаҩԥсы ибартамызт, аӡәы игәеиҭаргьы, ус еиԥылеит ауп имҩасны ишцоз, уаҳа акымзарак акгьы ргәы иаанагом. Аха лара дааҭгылан дагьиҿамԥшит, аӡхьамԥш зго иеиԥш дыццак-ны дцон. Азныказ аҷкәын џьара иакәымкәа лымҳаҭаск
● 272 )	а и з га ●

лоузар ҟалап игәахәит. Нас уаҳа акгьы аидхәыцларақәа дрыламгакәа ҿааиҭит: – Кама, ибыхьи, бзырццакуеи, бзиа-роу?

Кама лыхьӡ убас иҳәеит, лара лхаҭагьы иааџьалшьеит. Лара игәаҭан илыман узҭаху ухьӡ аниҳәо ушиҭаху аныԥшуеит, гәыбылрак аҵеиҵоит ҳәа. Уи дыҷкәыназ, дыӡӷабыз, зегьы акоуп, иҳәашьа ианыԥшуеит. Лара Кама уи агәра лгон, убри азыҳәан лыхьӡ зҳәоз данрызхәыцлак, рҳәашьала иаразнак илдыруан ишылзыҟаз.

– Бзиараӡам... – лҳәан, Кама дааҭгылеит аԥсык, аха дшыццакуаз ирдыруа деиҭандәықәлеит: – Санду аԥсхыхраз дықәуп, агәылацәа адырра рысҭеит... Уаҳа иаауаз уаҩ дҟам лазт. Ҳамацара дҳадԥсылар ҳәа ҳшәоит...

Баҭал иаҳаз иаразнак иааицәымыӷхеит. Уи Нуца ибзиа-ны дидыруан, иҵегь ианхәыҷқәаз, ашкол аҟынтәи ианаау-аз, иагараангьы лкалаҭ азна аҵәа ҟаԥшьқәа рԥылгалахьан, «шәгәы ҵшьааны шәаауеит, шәҿы инҭашәҟаҟар, аҩнынӡа шәнеиаанӡа ма шәгәы ааннакылап, шәнацҳауа шәцала, нан» ҳәа. Даргьы гәырӷьаҵәа иналымырхуан, «ди, ҳаԥсы баԥшәымахеит» ҳәа. Зны, ибзиан игәалашәоит, иҩызаки иареи ашкол аҟынтәи ишаауаз лара еидарак афархь даҵа лан абна даалҵны амҩаду днанылон еиԥш илыхьӡеит. Ла ра ишылымуаз, лыԥсцәа, лыбзацәа шылнықәуаз, мчыла дааҵхны дара наҵалан, агәашә аҟынӡа илзааргеит. Ашьҭахь аҩныҟа шәааироуп ҳәа илкит, аха ианырму, илырқәит, абра шәысзыԥшыз, уажәыҵәҟьа сааиуеит хәа. Лфархь усгьы уа ҟа агәашәаҿ ихыбны иахьыҟаз еизылгон, уа иныҵалҵан, аҩны дцан џьынџьыхәоуп, расоуп, лаҳарҩоуп, аҷкәынцәа реиҳа рыԥсы злаз зегьы лыман дааит. «Шәқәақәра сцааит, нан, – лҳәеит лара, усҟан еиԥш уажәгьы игәалашәеит Баҭал, уи лажәақәа, – шәара шәеиқәҟәыбҷаха, шәыцқьа-шәқьаӡа шәаиуан, ҭакәажәык сҵыхәала шәымаҭәақәа шәҟьашьит. Уаҳа акы саҳәом, агәабзиара шәыман са сықәраҿ шәанааилак, ишәхаҵгылаша, шәымаҵ зуша ауаа шәыгымхааит…» «Иш ԥабҳәо, дихеит,– Баҭал ииҳәазгьы игәалашәоит усҟан, – ҳа ра митәык ҟаҳамҵеит, зынӡа илхынгьы еидарак-еидарак
● Анатоли Лагәлаа  )	273 ●


бзааҳгон, аха иахьа школ маҭәала ҳаилаҳәоуп». «Ҳаи, нан-хеит, исзаажәгаҵәҟьазшәа сгәы иабеит, шәара ԥсынҵры ду зауша» ҳәа дышныҳәа-ныԥхьоз иналԥырҵит...

Аҷкәын урҭқәа зегьы еидхәыцло дышгылаз, лара диԥыр ҵны дцахьан. «Иахьа гәыбӷан сымам, – лҳәеит гәаныла, лара асы ԥуа дахьнеиуаз, – сызҭагылоу ибоит, сышԥеи зеилымкаари. Насгьы агәылацәагьы адырра рыҭан саауе-ит, ҳшеицәажәо иааҳадгыло блас идсырбои?» «Ари ланду дгәаҟуеит ҳәа ҳара ҳаҽкынҵаны ҳаауеит, лара аҷкәынцәа драхәыҭ-хәыҭуа абна дылагылоуп!» Ма изымҳәашагьы шьоук ракәындаз! Иаргьы ус акры иҳәар иҭахызар, аамҭа иԥшаауеит, аҳәашьагьы идыруеит. Иара итәы иара ибап, сара сусс иалоузеи... Насгьы уи уажәшьҭа аҵара даанахәеит, иара иеиԥш аҵара змоу, иеиԥш зеиԥшу аӡә лахь ихы кыд-зар акәхап. Азамана, сара мап сҳәома, насгьы сара макьана сҵаҩуп, урҭқәа акгьы рызхәыцха сымам... Иара иҿы знык иҭшәандаз, сара нас сыҩны сиԥылоит ҳәа игәы иаанагозар, мцуп, игәы дажьеит. Ус изыруқәахьазар, изызулац рҿы дца-ны дыҽхәалааит! Иҟалап ақалақь аҟны ҽакала иҟазар, урҭ иаҳа ирласны иеилибакаауазар, ажәак-ҩажәак рызхозар. Аха, уеизгьы-уеизгьы, иара ақалақь дамааӡеит, шықәсык ауп иҵуа арахьынтәи дцеижьҭеи, иара ақалақь ҟазшьа иа-разнак илалартә макьана аамҭагьы имоуц. Ааи, ааи, макьа-на дԥагьахан ақыҭа ӡӷабцәа дрыхәамԥшуа аҟынӡа дҟамлац. Ус далагар, иара еицәаны аӡәгьы ихы ибаӡом. Нас ишԥа, ҵарала мацара акәӡам аԥсҭазаара шеиҿартәу, аҵара зе-гьы ҳахьӡоит. Аус злоу даҽакуп, аус злоу ауаҩроуп... Уахь иара, уеизгьы-уеизгьы, уиқәӡбартә дыҟам, аха... Ус сҳәеит ҳәа, уи усҵәҟьагьы ибзиан дабаздыруеи, аха сара дызлаз-дыруа, дахьынӡаздыруа ала ауп ишысҳәо. Исгәалашәоит, уахык ақыҭаҿ хәмаррак ыҟан, ҵыԥх акәын, ақалақь аҟын тәи артистцәа аан иаҳҭан, аспектакль анаҳдырба, ақыҭа аиҳабыреи арҵаҩцәеи ирыман ҩнаҭак ахь ицеит пату рықәырҵарц. Ҳара, аҿар инхаз аклуб аиҳабы ҳиҳәан амаг нитафон ааимаҳхын, акәашара ҳалагеит. Аха аӡӷабцәа иаҳа ҳрацәаҩын аҷкәынцәа раасҭа. Аҷкәынцәа ԥшьҩык ыҟан.
● 274 )	а и з га ●

Иара акәашарагьы уажәтәи акәашарақәа иреиуан, аԥсуа ашәа зныз акассета ыҟаӡамызт. Убасҟан зегьы аӡәаӡәа иарыԥхьарц ианындәықәла, ҩыџьа аҷкәынцәа са сахь рҿаархеит, аха иара ахәыҷқәа реиԥш днараԥыҟьан, дыԥан саԥхьа дынкаԥеит. Сара раԥхьа сааԥхашьеит, ус ԥыҭрак срыхәаԥшларц сҭахын, иаразнак акәашара сықәларц сгәы иҭаӡамызт, аха уи мап сзицәымкит. Уи мап ицәыскыр, нас уашьҭан иааиуаз сицкәашазҭгьы, ашьҭахь иара игәы ишԥаанагоз. Насгьы сара уи иакәын иаҳагьы сызцыкәашарц исҭахыз, аха иаразнак ус иахьыҟалаз маҷк саамаԥхашьеит. «Са сыхиоуп, – иҳәеит иара, егьырҭ аҷкәынцәа раԥхьа дры лҟьан дахьааиз иара иеиԥш саргьы сеигәырӷьарц шиҭа хыз сырдыруа, ааи, уи аныҳәақәа раан аҵҟьара иазыԥшу аҽыкәашеиԥш, џьарак иҭыԥаҿ дызгылаӡомызт, ишьапқәа иҵԥраауа, са сахьгылаз гәаныла: «ишьапқәа ас ианиҵакәа ша, игәы иагьа ихыҭ-хыҭуеит!» сҳәеит. Усҟан иаҳа агәаӷьра сыман уажәы аҵкыс, усҟан гәаныла акәым, иара иас ҳәарцгьы аԥсык аасыгхеит. Уажә акәзар сыбыз сацҳауан, ак самхаҳәара сыҟоуп ҳәа. Амала, егьырҭ аҷкәынцәа раҵкыс иара ицкәашара иаҳа исҭахын, иаҳагьы сеигәырӷьеит сар-гьы, уи иаразнак сыблақәа ирхибаалеит иара. Насгьы, иара, егьырҭ аҷкәынцәа реиԥш думпыҵҵәрааны дцо, аԥсыӡ еиԥш дҵәи-ҵәиуа акәӡамызт дшыкәашоз, ҭынч-ҭынч, сӡара ахьи-кызгьы аарла исныруан инапқәа шсыдыз. Даҽаӡәызҭгьы, уи са исхарам, ус иҟоуп акәашара ҳәа уӡара инапы аларԥсны икуан, ԥсыӡла иҭәу акаҭеиԥш уидыркызшәа иара иахь ду хон. Урҭ аԥхамшьақәа сара убас ршьапы сақәгылоит, игәы ӷьны исымҵаҳарц аԥсык ауп ирыгхо! «Аҭаца саан иагьа иԥыххаа ибгап! – иҳәеит зны зшьапы сақәгылаз аӡәы иԥсы анилала, – уаҳа ак сҭахым, сызлак сцәыҵыԥшны избазшәа сыҟандаз убри!» «Са исхарам, – наиаҭаскит саргьы, усҟан сурԥхашьара сыҟан, – ушьапы иахьахәҭам иургылоит! Ҳара ацгәы ҳабжьыԥан ицо ҳаицәыхаразароуп!» Сара уи баша иаусҳәахуаз, уи иаанагоз, акы – ацгәы амышьҭа цәгьоуп, угәуҽаныз хәа акәын, ҩбагьы – ауаа ҳахәаԥшуеит, урҭ абз қәа рызҭаз зегьы рбо иҟаиҵеит, зынӡа ухы ухамышҭын,
● Анатоли Лагәлаа  )	275 ●


саргьы сшыӡӷабу угәаларшәала, акәымзар даҽакгьы зды-руеит... Ашьҭахь уи иара дызҿқәаз акгьы шалымҵуаз ани-ба, адашьма ажьы ахьыр ҳәа дшәошәа, ԥшьаала ишьапқәа ықәыргыло акәын дшыкәашоз. Изхысҳәаауа (изхысҳәаауа сҳәахт, аӡәы сиацәажәошәа, макьана схы ауп сзацәажәо!), уи убас иԥшӡаны дсыцкәашеит, сҩызцәа аӡӷабцәа зегьы шанханы иҳахәаԥшуан. Ашьҭахьгьы еиқәырццакны даҽа ҩынтә убас ибзиан дсыцкәашеит. Насгьы иара сара саҵкыс дҳаракымзи, иԥсыԥ ахьылаигаҩеигоз, аӡрыԥха сыкәа иҭа лан ицозшәа акәын ишысныруаз. Уи сыхшыҩ сахыган сша маз, зынӡа сизааигәацәахар ҳәа сшәаны уажәы-уажәы сшы-наскьоз, исымбаӡакәа акәашара аанҵәон. Ашьҭахь даҽа ҩыџьаҟа аӡӷабцәа дрыцкәашеит иара, аха сара убасҟан сгәы иҭысҳәааит, уи урҭ ҳара ҳахьеицыкәашаз азы, баша аӡәы акы игәы иаанамгарц ауп дызрыцкәашаз, мамзар, уи гәыкалаҵәҟьа дызцыкәашаз сара соуп ҳәа. Уимоу, урҭ дан рыцкәашозгьы, сара дсыцкәашозшәа игәы иаирбоит ҳәа схәыцуан. Ааи, ааи, саргьы сызцыкәашоз иара иакәушәа акәын ишызбоз, усҟан даҽа ҷкәынак сӡара шикызгьы. Нас сшәо салагеит, уи ихьӡ исыцкәашоз аҷкәын иҟны исамхаҳәар ҳәа. Датәазымбошәа иҟамлози, уи ихы иақәимҵози, аха сара усҟан урҭ акгьы, усс исымаӡамызт. Ашьҭахь, ԥыҭк ҳкәа шахьан еиԥш, аклуб аиҳабгьы дааит, Анцәа диныҳәааит, уб ри убас гәыкала дысныҳәеит, аха уазымҵаан, уаазгаз ушьап қәа срыкәыхшоуп, сҳәеит! Избанзар, Баҭал даҽа ӡӷабк суц кәашароуп ҳәа шиалҳәаз саҳаит. Иаргьы ибзиоуп ҳәа аанар-го ихы ааирҵысит. Сгәы аҭра иҭҟьарц аԥсык ауп иаагхаз, уи аӡӷаб дрылганы дсымазар лхы сыркәыкәуан! Ааи, ааи, сара иаразнак игәасҭеит уи лылақәагьы акалашәа ишихәаԥшуаз, ишидхалацәаз, иаргьы дкәанызануа дшаақәдырхаз. «Бара ахкыдҟьа, – сҳәеит гәаныла сара, Анцәа иџьшьоуп сыбжьы рдуны иахьсамхамҳәаз, мамзар ажәлар рыгәҭа иаргьы дсыр ԥхашьон, саргьы схы сырԥхашьон, – бицкәашозар бицкәаша, быблақәа ируеи! Рыҭра изҭбырҟьои? Уи ус аламала ихыбхқәо дреиуаӡам, уи знык игәы зызцаз илызцеит, бара ибҭаххеит ҳәа дыбцәнымхо дыбзыҟаҵаӡом! Шьҭа бҽаанкыл, акәымзар,
● 276 )	а и з га ●

баниз амш бгәаласыршәоит!» «Бцасазгьы, – рҳәазшәа са ҳаит урҭ лыблақәа сара ианаасҿаԥш, снарҭасны арахь из лаҭсмыршәшәеи, зны сангәаа, санхәыҷыз, икыдысҟьаз акьанџьеиԥш, – абзиа дыббар иаразнак далыбхуеит. Ҳаргьы ҳаԥсы шҭоу бхашҭуеит! Бара ус ауп, ианакәзаалакгьы, ҭәа збаз ҭәа иҳәҳәеит ҳәа, бхазы мацара акәын бзыҟаз!» Абри зегьы лҳәазшәа саҳаит сара сахьылҿаԥшуаз, убасҟан Анцәа ииныҳәаша аклуб аиҳабы уажәшьҭа шәдәылҵроуп, ашә аркны аҩныҟа сцоит иҳәан, ицаԥхақәа ырхьархьаруа дааҳадгылеит. Ларах: «Даҽазнык иҳараӡа, даҽа кәашарак!» ҳәа ҿаалҭит, аха, Анцәа иҟынтә, иара ӷьатамахжәак иакәын, ииҳәаз иаҿаршәны икит, иаразнак алашарақәагь ааирцәан, аҳаԥы ҳаҵагылоушәа иааҟаиҵеит! Убасҟан Баҭал даасыд-гылан бҩызагьы баргьы сара шәнаскьазгоит иҳәеит. Бзиоуп, сҳәеит саргьы, уи иҳәандаз ҳәа сыԥшызшәа, сышԥаԥшымыз, аха изисырдырри?! Нас ашьҭахь убас сыԥхашьеит, иаҳа иан схыԥсаа, «узҳаргәамҵуеи, ҳара ҳхала ҳамцои» ҳәа шҳәа тәыз, иаразнак ииҳәаз ишақәшаҳаҭтәымыз, зегьы сгәа лашәеит. Уажәгьы схы исзанажьуам, уи ауха уи сшихы баауаз. Амҩа ҳанылан ҳахьаауазгьы, Шьаризан рыцҳа уи ивара дсыцәгылар ҳәа сшәаны, ацә мцәаӷәеиԥш уажәы-уажә дааныскылон, слывсуан, исцәыҟалазшәа слыцәхасны амҩахәасҭа данысцон. Аха иара ус изакәызаалак акы далам цәажәеит уи ауха. Иара саргьы уи ииҳәоз акәӡамызт сзыз хәыцуаз, иимҳәоз акәын. Иџьаушьашаз, сара уи ииҳәоз зегьы убас издыруазшәа схы збон, ашьҭахь абзиараз ҳәа еибыҳәан ҳанеиԥырҵызгьы, сгәы ҭыԥраауа аҩныҟа сцеит, ииашаҵәҟьан, уи сзеигәырӷьарыз акы иҳәазшәа, саргьы акы дақәсыргәыӷызшәа...

...Уи ауха дахьнышьҭалаз, дшынаҳә-ааҳәуаз, кыраам ҭа дшызмыцәоз, Баҭал дышизхәыцуаз мацара ацәа дҭа нагалеит. Уи аԥхыӡ лара ирлас-ырласны илгәалалыр шәаӡом, ианылгәалашәогьы убриаҟара аҳаҭыр баны ил гәалалыршәоит, џьара акы лхашҭыр, реиҳа илгәалалыр шәаша лымпыҵаӡыҭыр ҳәа дшәоит. Насгьы, уи гәаныла ишеиҭалҳәозгьы, уимоу ибзианы ишылдыруазгьы, данна-
● Анатоли Лагәлаа  )	277 ●


лагалак, иахьала еиҭалымҳәацшәа, ҿыцбарах ибаны, уи-моу аҵыхәагьы шынҵәо лзымдырӡошәа, лгәы хыҭ-хыҭуа, иҟаларызеишь, ишԥанҵәари ҳәа лхы лжьо далагоит. Аха иара аԥхыӡгьы уиҟара агәаларшәарагьы мариацәамызт, лара гәаныла лхы акырынтә ишазеиҭалҳәахьазгьы (лхы акәын акәымзар, уи аӡәгьы илзеиҭалҳәомызт), иара лыхгьы агәра лымго аҟынӡа днеиуан зны-зынла, иламхаҳәар ҳәа дшәаны, зрахәыц ԥытлаз аимхәыц еиԥш ианылцәеимышәшәоз ыҟан. Аха нас лара урҭ еиҭах реидкылара далагон, лхы агәра алыргон уи аԥхыӡ лара ахаангьы ишылхалмыршҭуаз, ааи, ааи, лхы лхашҭыр ҟалон акәымзар, уи лыԥсы зегьы зцыз аԥхыӡ шԥалхалыршҭуаз. Илхалыршҭырц далагаргьы лгәы иауазма, уи лгәы знык бзиа иабаз иаразнак игәыннакылон, нас лара зны-зынла лгәы рыхшәаны илхалыршҭырц дала-гаргьы, ԥсраказгьы иауӡомызт, арбага иалашәыз амарқьаф еиԥш иаҟәынҷаблон. Ларгьы лгәы шыҟаз уажә илбазма, лыхшыҩ лиааины илхалыршҭырц даналагозгьы иараз-нак ахы лнардыруан, ихьу-хьууа иааҟалон. «Ушысҟәаҵра,

– лҳәон гәаныла лара усҟан, – уара иуҭаху, уара иуҳәо ма-цара сшашьҭац сашьҭоуп. Уажә знык сыхшыҩ иаӡбогьы згәаӷьыр сҭахуп. Мшәан, уи баша исхагылоума, сгәы маца-ра иаҳәо-иауа иқәныҟәартә... Сара уажәшьҭа уи сахыԥар сҭахуп. Избанзар, сгәы ҟәышцәахеит, анс сҳәар, арс аҳәоит, арс сҳәар, анс аҳәоит. Зынӡа сазымхәыцӡар иамчуи! Уара шәынтә иушәонаҵы, иузонаҵы, сара сазхәыцны салга-хьеит сҳәар! Аха усҟан сгәы сыцәгәаар ҟалоит, хаӷоу игәы хара ицәгылааит, итәымны изыҟалааит. Ирҳәо еиқәымшәо, реимак-реиҿак рацәаны! Сара сгәи сареи усҵәҟьа ҳаизы ҟам, аха абни аӷәра хәыҷык иааркәадар, уаҳа акгьы сҭахым иара аҟынтәи, уаҳа акгьы саҳәом... Уеизгьы-уеизгьы зынӡа исықәнаршәҵәҟьааит сҳәом, усҟан сыхгьы агәра зго џьу шьо, амала, ишсызҭоу сзымдыруа, иҳәатәым, иутәым сахы ԥаҵәҟьо саналагалак, иаразнак иаасҿанарххуа».

Уи ауха дшылбаз ауп лара иаҳа есымша дшылгәалашәо. Ихьыхәан игылоу баҳчак дыҵалан днеихуеит лара. Ашәыр ҵлақәа рыла ҭаа илыхәаԥшуеит, абри аҩыза аԥшӡа дҳаҩсны
● 278 )	а и з га ●

дышԥацои ҳәа. Аха ларгьы лхы лықәыршә дахьнеиуа урҭ акгьы хьаас илымаӡам, аҽны лгәы хәашьӡа дыҟоуп. Мам-зар, ианбыкәыз ари абаҳча данааҵалоз ас данцахьаз, дшыӡӷабызгьы, аеш еиԥш днаркыдԥала-ааркыдԥало шәыр хкыс иҟаз зегьы ҿыхны ргьама лбон. Зегьы драҩсыргьы, ани ахәшеиԥш лҿы иҭаӡыҭуаз аӷба-ҵәа даҩсрымызт. Ус лхы лымагәыхьха дышнеиуаз акәымкәа, Кама ҳәа лыхьӡ ҳәаны аӡәы ҿиҭит. Уи абжьы лара ибзиан илдыруаз акы акәын азы, иаразнак даахьаҳәит. Днаԥшит, дааԥшит, аха уаҳа умыԥсит, ҿызҭуаз гәырӡ-шашәаӡ дныҵабеит. Издыруада бжьык газ шәа сгәы иқәҩызар лҳәан, лхы агәра шылымгоз, лгәы шыб-жьажьоз деиҭадәықәлеит. Убасҟан лыгәгьы дназгәааит лара (уи ибжьы убриаҟара иугәаурԥхеит, сыхьӡ ҳәаны да ҽаӡә ҿиҭыргьы иара ибжьы акәушәа убоит!) ҳәа. Аха иаха рагәышьааз лгәы, уи ахаангьы ахәыҷ ҟәыш иеиԥш акәын ишыҟаз, дамжьацызт, ааи, ааи, дамнаԥхацызт. Убасҟангьы лгәы иаҳаит уи ибжьы, ма ишԥагәхьаанагоз уи зҳәоз ибжьы! Даҽазныкгьы игандаз, даҽазныкгьы... ус ишыԥшыз аҭра иҭыԥар ҟаларын еиҭамгазҭгьы. Кама мҩахәасҭала ашәыр ҵлакәа днарывыс-аарывысуа лхы лықәыршәны дышнеи уаз, еиҭагахт уи абжьы лыхьӡ ҳәаны. Лара ахьышәҭҳәа деиҭаахьаԥшит, аха еиҭах уаҩ данылымба, ашәырҵлақәа днарыҵаԥшит, издыруада хыхь аӡәыр дықәтәан ҿиҭуазар ҳәа. Аха уахьынтәи рыблақәа ҭырхаха ашәырқәа ракәын иааԥшуаз, «бара беиԥш иԥшӡоу аӡәы ҳаиҿаҵахәхар, ҳаԥсра ԥсрам» ҳәа рҳәозшәа игәыкӡа. Убрахьынтәи лызҿызҭуаз уаҩ данылымба, дгәаан, аҟамчеиԥш лылаԥш аархылҟьеит ашәырҵлақәа. Нас деиҭадәықәлеит дыцакы-ццакуа, ииа шаҵәҟьан, иахьа абаҳча дахьыҵахацәаз лгәы иҟоу зегьы ҭашәо иалагеит, иаҭахузеи ҳәа ахара зегьы иара иадыл ҵон. Ус, зынӡа иааигәаӡаны игеит уи ибжьы. Кама уажәшь ҭа дызусҭазаалакгьы диацәҳарц данынхьаҳә, уи дычча-ччо лышьҭахь дгылан. Убасҟан лара аӡы хьшәашәа налықә ҭәазшәа, лшыра, лгәаара зегьы аалхыԥсааит, дыччарц лҭах хеит, аха иара ихаҭагьы аҟыр-ҟырҳәа дахьыччоз даршан хазшәа даанхеит. «Даҽаӡәызҭгьы, – лҳәеит гәаныла лара,
● Анатоли Лагәлаа  )	279 ●


лгәыԥжәара хәыҷы-хәыҷла лхыԥсаара ишаҿызгьы, – убас сиацәҳарын, аӡы дазымыӡәӡәо... Аха уара иуанасыжьуеит, уара узы зегьы сылаӡоит. Ус исгәанарԥхоит сгәы, агызмалцәа ақәтәоушәа... Уара иуҳәо зегь амин аҳәоит. Ааи, ааи, иара азы хыхьгьы ҵаҟагьы уара уоуп иҟоу!..»

– Бсыршәазар ҟалап! – Баҭал аччара дааҟәыҵын, игәа ӷьуа-изымгәаӷьуа маҷк даалзааигәахеит.

Уи дааскьацыԥхьаӡа лара иаҳа-иаҳа лгәаара лхыԥсаауан, нас зынӡа илаҿысымҭыр ибара самеигәырӷьазшәа иҟалоит ҳәа даацәшәан (заҵа дымгәаарыз, уи данымыччоз ак ихьыз џьашьаны мчыбжьык лшьара дықәлаӡомызт), ҿаалҭит:
– Сара ус ишәақәо среиуаӡам! – ларгьы акыр-кырҳәа дааччеит аӡыхь абжьы иаҩызаз лыччабжь ала, нас дагьы наихәаԥшит, лхы-лҿгьы, удам-здам ус уаҩы сиҿаччомызт хәа акәын иаҳәоз. Уи иара иаразнак иеиликааит, избан-зар, уи лгәы иҭазгьы идыруан (идыруаз џьишьон!) ус иа нааиқәшәалак. «Сара уара убжьы сдырит, – шәҩык урыла-заргьы издыруан!» лхәарц аԥсык аалыгхеит, аха ус сҳәар иара зынӡа соуп ҳәа иҽыҟаиҵоит лгәахәын, ус имҳәаӡакәа, лара лхазы, лгәазы, лыԥсазы иаанлыжьит. Уи ус акәын, ԥхыӡынгьы-лабҿабангьы, уи имацара иалҳәоз ажәақәа лы ман, аха иамҳәакәа, амала иара изкыз ажәақәагьы лгәы иҭылҳәаауан, уи аԥсы алыршьарц, насгьы иара имацара дизхәыцларц анылҭахыз. Усҟан лара аӡә иацәажәарагьы лҭахӡамызт, иагьа хкы дырҿызаргьы зегьы аакажьны, ҭынч аҳәыҳә еиԥш деиқәышьшьы даатәон, ма аӡыхь ахь дцаны, уи ахықәаҿ дныҽԥынтәалон.

Уи аҷкәынгьы убри аҽны лара дибаанӡа (ԥхыӡла ус дхәы цуан Кама), игәы алаҟамызт, аха лара дагьибеит, иаразнак деихыкка дааҟалеит, уимоу, џьит ҟаиҵозшәа аҵлакәа дры-вагылан лыхьӡ ҳәаны ҿиҭуан.

– Аҩны схы сзыҩнамкит, – иҳәеит иара даниқәшәа дышлеигәырӷьаз, насгьы зынӡа игәиҽанӡамкәа дышлықә шәаз лырдыруа. Баҭал ус акәын, игәиҽанӡамкәа дзықәшәоз абзиарақәа зегьы иаҳа пату рықәиҵон, кыраамҭа аԥхыӡ бзиеиԥш игәалашәалон. – Насгьы сцәа иалашәеит бара
● 280 )	а и з га ●

арахь бшаауаз... Сгәы исыҵанаҳәеит. Уи убриаҟара ихәыҷ ны иаҳәеит, убриаҟара иармаӡеит, аха сара уи саҩшәа хуазма... Иаразнак сдәықәлеит арахь. Убас сыццакит, ар сышьҭазшәа...

Кама ихааӡа дааччеит, уи уажә лыччаԥшь аԥша зысуа ашәҭ-бӷьеиԥш, ицәеимпыр ҳәа дшәаны дышлыхәаԥшуаз инаимпыҵабеит.

– Умыццакыргьы усыхьӡомызт! – деиҭааччеит лара, дагьынаихәаԥшит. «Уара аԥша уақәтәоуп, – усҟан гәаныла даацәажәеит лара, Кама уажәгьы иџьалшьон усҟан, ԥхыӡ ла гәаныла илҳәозгьы ахьылгәалашәоз, – уара иахьа усым базҭгьы исыԥсыхәаз, схы знысҟьоз сеидру. Сара ус са ныҟалало ыҟоуп, улакҭа сааҭамԥшыр сеилаго аҟынӡа снеи уеит. Усҟан уара цасҳәа иҟоуҵошәа иаҳагьы уԥшаара цәгьа хоит. Анахь сҳәоит, арахь сҳәоит, игәаӷьны знык-ҩынтәгьы шәыҩнаԥхьа саниасуагьы ыҟоуп, аха уара ухабар ыҟаӡам. Зны убас сиасны сышцоз шәла аасԥылеит. Уи уара иуасҳәеит ҳәа ахаангьы ихоуҵаӡом, аҟыр-ҟырҳәа усхыччоит. Аха баша усхымччаӡан, иагьыҟалаҵәҟьеит. Избанзар, убри аҽны убас схы уҭалеит, уаасымбар, саауҿамԥшыр, адунеи еиқәбгарашәа. Шәла анаасԥыла, хәыҷык дысԥылазшәа сҟалеит. «Дамшә, Дамшә!» – сҳәеит, иара иаразнак игәырӷьеит, рыцҳа, акрасҭоз џьнашьан, аҵыхәагьы аарышәшәеит ахьӡ анаҳа, аха нас, сшазымдыруаз анаба, аанда аҽаванакит, ишаԥшәымазгьы ацәа иалашәазар акәхап иаахыш-ҿышит маҷкгьы, аха аш раҵәҟьа азымгәаӷьит ӡӷабк лҿаԥхьа. «Баҭал дубазар, Дамшә?»

– сҵааит. Уара ухьӡ анаҳа, еиҭах ахәылбӷьеиԥш иҟьаҟьа ӡа ах иадыз алымҳақәа аакьацәхеит, аха нас ус саҿаԥшуа санаанха, иаргьы ацашьагьы иақәымшәо, аашьагьы иа қәымшәо, ԥыҭрак ишьшьылаҳаӡа игылан. Сара зны-зынла исымхәыцуа акрыҟоума! «Аҩны дыҟоуп, аха адәахьы дцәырҵӡом!» – аҳәазшәа сгәы иснаҭеит. Убасҟан сеилагарц аҷык-аҷык аасыгхеит. Избан, иахьа аҩны иҽзиҩнаирхеи, сара иахьак сгәаҭеиуа иара сышишьҭоу ицәа иаламшәаӡаци. Издыруада уажәшьҭа иара изы уи акгьы аанамгозар, изды-руада даҽаџьара ихы кыдзар, даҽаӡә диркаазар... Издыруа-
● Анатоли Лагәлаа  )	281 ●


да, аӡә лажәа имазар, сара, ус сзашьҭоузеи, слыцныҟәалап, исцәагои ҳәа акәзар дшысзыҟоу. «Дамшә, – сҳәеит усҟан сыбжьы ныҵакны, ала рыцҳа маӡала зҵатәхәы кажьны ибналан ицоз ахәыҷ иеиԥш, амҩан ихҭаскит, – уҿы аԥаԥа ҭамлазар ахухуҳәа узысмеишуеи? Шәыҩны ааигәара субе-ит, сзакәу иалудырааи? Ушыроуп, Дамшә, абыржәыҵәҟьа, амшә аҭыҩра иҭауҭыԥшыхәызшәа, убжьы хҵаӡаны, Баҭал иагьа игәы рҭынчны дыцәазаргьы дааурыԥшыроуп. – Аха Дамшә аанда аҽавакны имқәацаӡо, ашьҭахьтәи ашьап қәа ирықәтәаны икәаҩӡа иааԥшуан. Нас убас сгәы ԥжәеит, ала ргәаан исыршуеит ҳәа снышьҭасын, хаҳәк аашьҭԥаан исыршәит. Сара схы иҭамшәо, исымхәыцуа акгьы ыҟам зны-зынла акәымзар, ала рыцҳа зыхсырҟьоз, ашҭа сҭам леит, аҽакит, амҩан исеишран изыҟаз. Аха сара убас сҭах хеит, сара исҭаххаз иара ишԥазеилымкааи, ала ауаҩы иҩызоуп, ишьа алоуп, изааигәоуп рҳәоит, зынӡа иҟәын гаӡамзар ишыроуп сҳәеит. Ала рыцҳа зықәшәаз, изыхҟьаз азымдырӡо, аанда инцәыҵкәраан, ихарахаԥшуа ахкаара инҭалеит. Саргьы иҟасҵоз, саагьежьит, аха аҽны ишысхыз газ иуқәшәира ихигааит... Снап акы амкит, сшьапы акы амкит. Уара сышузхәыцуаз мацара, акәасқьа абарҵаҿ ацәа шьеиԥш скыдырҵазшәа сыштәаз иаасырхәлеит. Ааи, ааи, ацәашьеиԥшҵәҟьа сбылуан аухантәаракгьы... Уара сгаӡа хәыҷы, зынзаҵәыкгьы сгәы уҭамшәеит ҳәа уҟазар, убас уа-жьеит угәы, убас уажьеит, уи нахыс ахаангьы агәра умган!..»

– Аҵәа бҭахума? – ԥыҭраамҭак ус ҿымҭӡакәа ишгылаз ҿааиҭит Баҭал, ларгьы лхәыцрақәа даарылҵын днеиҿаԥшит, дагьааиҿаччеит, сара уара уакәын сзызхәыцуаз, даҽаџьара схы кыдыз џьумшьан ҳәа аанарго. «Уара улымкаа џьаракыр схы кыдысҵахьазар, схы акәара иҭабааит!» – лҳәеит гәаныла. Убасҟан лара аҵәаҵла ақәцәаҿыҵәҟьа цырак лнапы на қәылкит. «Абни ажәҩан иазааигәоуп, иаҳа иҟалахьеит!»

– лҳәан, ани лыччаԥшь хаа ааиҿарԥханы дагьааччеит. Иар-гьы дакӡамызшәа дыҩхаԥалан, макьана ашьапаҿы дыҟоуп шылҳәоз иман даалбааҟьеит. «Уԥсы аҵәы ишԥахоу, – иаа џьалшьеит лара уи иаразнак данылбаа, – уналшәазҭгьы
● 282 )	а и з га ●

исыԥсыхәаз, сымала сыҽсумыршьуази! Аеш еиԥш махәык аҟынтәи махәык ахь ушԥаԥоз! Уара бзиа узызбақәо иреи-уоуп абас уахьыласу, аԥша уахьақәтәоу! Насгьы сара ир-ласны сгәы иҭоу ахьеилукаауа, уи сгәы аҩыза уаргьы агәы узҭоушәа, ирҳәо-ируа акны иахьыҟоу. Зегь раҵкыс, уара бзиа узызбақәо рацәоуп, аха убарҭ раԥхьа игылоуп...»

– Ари аҵәа убас иԥшӡоуп, игәаӷьны иузыфарым! – Кама иааимылхын кыраамҭа ажәҩан ахь ирԥшны амра иадкыло дгылан. Иаргьы еикәаԥхо иахьылкыз, амра хәыҷы лнапы ианызшәа акәын ишубоз. Нас деиҭанеиҿаԥшит лара «аҳы, уажәшьҭа, абри абаҳчаҿ аҵәа анаҩыс сгәы иаҭаху удыруа-зар?!» ҳәа. Баҭал убриҵәҟьагь иаразнак иеиликааит лгәы дҭатәазшәа. Уи зны-зынла лара лхаҭагьы иџьалшьон ас ир-ласны лгәы иҭаз ахьеиликаауаз, нас маӡала азхәыцра дала-гон издыруада гәык акәзар иаргьы саргьы иҳамоу ҳәа. Иара убриҵәҟьагьы уажә дахьазхәыцуаз, лгәы иахьҭашәаз иар-гьы иеиликаахьеит, игәы иҭашәахьеит ҳәа дыҟан.

Баҭал иаразнак атамаҵла дыҩхаԥалеит. Убраҟагьы иреи ӷьӡаз, унацәа ҭыԥ зынхалоз цырак ааҿихын, иман ацыӷеиԥш дналбааԥеит.

– Уара ашәыр сауркуеит! – акыр-кырҳәа дааччеит ла ра, аха уи лыччаԥшь убас ихаан, Баҭал иаразнак игәы ааҭәит, адунеи зегь ҳалалызшәа, бзиарамзар цәгьара аха-ан иҟамлацшәа, иагьыҟамлошәа днықәыԥшит. – Сара сыз лаухәои? – уи лхы-лҿы аччаԥшь ԥшьаала инықәылхын, ил-кыз атамеиԥш дгәыкӡа днеиҿаԥшит.

«Саргьы быччаԥшь сакит! – иҳәеит гәаныла, маҷкгьы да-гьаамхаччеит ииҳәаз даназхәыц, – уи убас иԥшӡоуп, баныч-чо знык инабҿаԥшыз мфара-мжәрада мызнаҟьак дызным-хари!..» Нас Баҭал игәы иҭиҳәааз лара иламҳәакәа, даҽакала ишлацәажәатәыз даазхәцын, ҿааиҭит:
– Ашәыр ауаҩы игәы арҭәуеит, – аха аҷкәын аҽакала дцәажәар иҭахын, уи акәӡамызт ииҳәарц ииҭахыз, аха уи ахьынтәааз, ибыз ишықәыххыз иара ихаҭагьы издырӡомызт. «Машәырхеит, – иҳәеит иара гәаныла, – ишԥаҟаҳҵари, ама шәыр аҳампал иалоуп!» Убасҟан Баҭал иӡбеит даҽакала
● Анатоли Лагәлаа  )	283 ●


дцәажәарц, аха ажәақәа зегьы иара ианиҭахха убас ицәеи мпит, анс иҳәеит, арс иҳәеит гәаныла, аха ииҭахыз акгьы иҿамшәаӡакәа ибыз иҿы иааҭахеит. Уи ларгьы игәалҭеит иаразнак, аха лара уи ус ажәа аниҿамшәоз, ажәак азы ихы «анԥиҽуаз» бзиа илбон. Нас гәаныла ихыччара далагон: «Са сацәажәара ус имариоума, ажәа азыҳәангьы уџьыба уҭалар акәхеит умбои! Аха егьаурым, ажәак акәым аус злоу, агәоуп, сара издыруеит уара угәы зеиԥшроу са сзы... Уи уара ума-цара иутәӡам, уи саргьы истәуп. Зынӡаҵәҟьа истәымзаргьы, иаҳзеилоуп. Даҽаӡә дҭалар ҟалаӡом, уа сара сҭыԥ заҵәык ауп иамоу. Даҽаӡә дҭала уаҟәыҵ, уа аҟамчы кны сгылоит сара! Даниз амш лгәаласыршәоит! Усҵәҟьа лзызымургьы, бҩны бакы хәа ласҳәоит, ари са дыстәуп сҳәоит, аӡәы дысхи-бааргьы суӡом сҳәоит, аҷкәынцәа нҵәама, разҟ бымазар аӡә дбықәшәап, баанашәа-аашәа ҳәа ласҳәоит. Даҽаӡә дааир-гьы убас, ахԥатәигьы убасҵәҟьа. Нас даргьы еигәныҩуазар акәхап, ирбозар акәхап уареи сареи еиҟәыҭхашьа шҳамам, ҳшаӡәыку. Уара уда сара сышхәарҭам, сара сыда уаргьы...»

Аҷкәын убасҟан иӡбеит уаҳа дымцәажәарц. Избанзар, дара ажәадагьы иеилибакаауан, гәыла иеицәажәон, уи рзымхои...
Баҭал уажә уаҳа ацәажәара шиҭахымыз, далагаргьы ииҳәо шимамыз, уи лыԥшӡара аӡмыжь еиԥш дшалахоз анылирба, уаҳа иҟаиҵоз акгьы дақәымшәакәа мчык ааиҵасын, лара лахь иҿынеихеит. Кама уи иааишьа анылба иаразнак ахьшь еиԥш даанаԥш-ааԥшит, нас уаҩԥс ааигәа-сигәа дшыҟамыз анылба, еиҭах иара днеиҿаԥшит иигәаӷьырц игәы иҭеикыз џьашьо. Иара дааиуа-дааиуа данаалыдыххыла, илақәа аахиҩеит. «Уахнамԥаацәан, – гәаныла даацәажәеит лара, иаԥхьан дызмеигӡоз лыччаԥшьгьы лхы-лҿы иаақәлырбан, – ҳара макьана ҳазхымԥо ҳәангьы акы ыҟоуп. Азыԥшра зҭаху, ирццактәым...» Аха убраҟагь Кама уи игәы цәызҟьаша ак-гьы мҳәакәа ҿаалҭит:

– Џьит ҟауҵома? – акыр-кырҳәа дааччеит. Нас лышь ҭахьҟа даҽа шьаҿақәак днеиҭаҵит. – Улацәа хты акәымзар, убас сҽысҵәахып, ацәашьы кны усышьҭазаргьы ахаан су зымԥшаауа... Усҟан ушьамхы уҽаургар акәхоит!..
● 284 )	а и з га ●

– Мап! – иҳәеит иара, илацәа шыхҩаз, иаҳа-иаҳа лара шьҭахьҟа дцацыԥхьаӡа лыбжьы ахьгоз гәаҭан дылзааигәахон. «Илақәа ԥхашьазар ҟалап! – гәаныла инеидылхәыцлеит лара, нас дагьаашәаӡыӡеит лгәы иҭалкыз иаразнак илыҵидырзар ҳәа дшәан, – иаууеи, аҷкәын, ҵәыуафҩык саҳауеит!» – лҳәеит гәаныла еиҭа дааихыхәмарын.
Уи лара иаҳа-иаҳа дизааигәахацԥхьаӡа Кама шьҭахьҟа дцо мацара, ишнеиуаз, «уажә иузызуа убап!» – лҳәеит гәа ныла. Кама днеиуа-днеиуа мацара ҵлакы днадгылеит. Иар-гьы илацәа шыхҩазгьы уи длышьҭан усгьы. Дышнеиуаз, аҵла даннадҵ, Баҭал аҵла даахоит ҳәа дшызԥшыз, ԥшьаала даахыкәшан уи иналзымариашан ддәықәлеит.
– Ах, уара агызмал, укылԥшуеит! – Кама лкьатеиах ԥҵәо дшыччоз дыҩны лҿыналхеит, – уаала – ушсыхьӡо збап.
Баҭал уи дыҩны дналышьҭалеит. Уи уажәшьҭа ишиҵыл дырааз ибеит азы илақәагьы хитит. Ус ицо-ицо мацара ӡык иныҽԥынгылеит. Убраҟа дагьыналыхьӡеит иара. Аха аӡы ацҳа хӡамызт, иаргьы дуцәамызт, аха иаӷьын, Кама дҭалар лшьапы дықәнамыргылар ҳәа дшәеит. Уи дшацәшәаз иараз-нак игәеиҭан иара, иеимаақәа ааишьхыршәшәаны, иеиқәа ҵаркәакәо ҿааиҭит:
– Кама, бааи сара бырызгоит, сҟәаҟәа бықәыртәаны!

– Азамана! – лҳәеит лара, дахьыԥхамшьазгьы ааџьал шьеит, аха уаҳа ԥсыхәа шлымамыз лбон. Данаалаҟә, иҟәаҟәа лҽынахылшьит. «Сара ԥхамшьа, – гәаныла убасҟан лхы дназгәааит Кама, – аҷкәын сихьынԥашалан аӡы сышԥаҭало, аӡәы сибаргьы ԥсрами. Ажәлар аҳәатәы рысҭоит. Аха егьау-рым, наҟ-наҟ схы сыриашап...»

Убасҟан Кама аӡы данынӡааԥшыла лыхлахаҵ аагьежьит. Убри аамҭаз, дкаҳар ҳәа дшәан, ихәда лнапы накәлыршеит. Иаргьы ишьапқәа ааирӷәӷәеит, амытҟьал иаганы иҟаз ахаҳә қәа рыгәҭақәа дрыбжьагыло, иҽкамыжькәа днеиуан. Убас ҟан лыхцәы афҩы хааӡа инаиҿасит. Акалашәа иааинырит ихәда иакәыршаз анапқәагьы, икәаҟәа иадыз, ақәыԥсҳаиԥш икьакьа-кьакьаӡа иҟаз... аҷкәын ихлахаҵ гьежьыр ҳәа дшәан убасҟан зегьы ихаиршҭырц иҭаххеит...
Анатоли Лагәлаа  ) 285 ●

– Сшьап аӡы иӡаамкьыслароуп! – акыр-кырҳәа аччара даҿын лара иҟәаҟәа дгәыԥжәагаха дахьықәтәаз. – Уашьҭан агәаҵәыхь счаԥар ҟалоит! Нас сызхәышәтәуада?!

– Анцәа ибҟәырхуп... – аарла ҿааиҭит иара, аха ибжьгьы иара иеиԥш аидара иаҵазшәа иҭахәаҽын.
– Баҭал! – лҳәан, зынӡа илымҳақәа лкьышәқәа ԥхаӡа инарыдылҵеит. Уи иаразнак дааилышшеит, илымҳақәагьы ааҿыблаазшәа ибеит, данхәыҷыз ахьҭа анрылалалак иаҳ хәышәтәуеит ҳәа иандуи иани ацәацәашь анҭадыргылоз ацәыкәбарқәа ӡыҭны ишнеиуаз ианырцәақәҭәалак ишыбы-луаз еиԥш. Нас дхәыҭхәыҭуа ацәқәырԥаҵәҟьақәа ирцәыл ӡозшәа ҿаалҭит: – Сара нцәа дсымаӡам… сара уараӡәк уоуп исымоу!..

Баҭал уи аҭакс ажәакгьы имҳәеит, амала, ус лнақәа ахьи-кыз иаҳагьы иааирӷәӷәеит. Уи иаанагоз лдыруан лара, уи ала зегьы иҳәеит аҷкәын. Убасҟан гәаныла даалырҽхәеит лара, лыгәгьы издуны ус нҭылҳәааит: «Уи дҟәышми, ажәак иҳәазҭгьы аӡԥша иагар ҳәа дшәеит. Нас Анцәа дитәуп уи занаҳәоз, злымҳа иҭасуаз... Уи дҟәышми, уи дыхшыҩҭрами, иахьцәажәатәугьы, иҳәатәугьы идыруеит. Уи аҩыза ажәа аӡԥша иаиҭо-ма?!.»

Ус аӡы инырны аҟәара ианнықәла ԥшьаала днаиргылеит. Убри аамҭаз закә мчу илыҵасыз лара лхаҭагьы илзымдырӡо иаԥхьаҟа дниасын ҿаалҭит:

– Улақәа хҩеи! – иара илақәа анаахиҩа, анапеинҟьабжь еиԥш аҵәах ааиҿлырган, дыҩны лҿыналхеит. Иара ԥыҭрак ихьыз џьашьо аҟәара дылагылан, аха нас дыҿҟьаса дналышь ҭалеит. Баҭал уи длыхьӡар «сшьа зуеит!» ҳәа далагон, азы уи дыҷкәынамзи, игәра злоугоз, иахирҟьацәар ҟалон азы, дысхьымӡандаз ҳәа дыҩны дышнеиуаз ацәа даалҵит...

Кама аҩны данааи лара адырра зылҭаз агәылацәа (рнаҩ сгьы даҽа ҩыџьа-хҩы еизахьан. Зегьы азалаҿ иеикәшаны итәан, аӡәызаҵәык лан лакәын уажәы-уажә иҩналоз, иҩны ҵуаз. Хьыкәыҷ уи данылба, иаразнак амардуан дналбаан дналԥылеит.

– Бабгьы дааит, – лҳәеит уи, уажәшьҭа усгьы ҳзықәшәаз



ҳақәшәеит, аха аҭаацәа зегьы ҳшыҟоу ак лыхьгәышьозаргьы

● 286 )	а и з га ●

ишԥааури ҳәа аанарго. – Дылдырыртә дшыҟаз длыхьӡеит. Луасиаҭ ажәагьы иалҳәеит, рыцҳа...

Кама дахьгылаз даауалуашеит, нас дааԥсаны дыҟамзи лыԥси лыԥси шеивҵахозгьы, уахь, амардуан ахь, дхаларц далагеит. Аха Хьыкәыҷ днеины дналыԥгылеит.

– Уи уажәшьҭа былбеит хәангьы былзеилкааӡом. Баб-гьы арахь даашәмышьҭын иҳәеит ба бзы. Уа абыргцәа роуп итәоу. Уи аҵкыс, аҩнқәа ааилҳаргап, абарҵақәа ҳаԥссап, ашҭа усгьы асы еиқәцәашь иқәуп.

– Са схәыҷума? – дгәаан дааицрашәеит Кама, – Иахьа шьыжьаахыс усгьы сшәырҟьалеит, анахь, сшәырыҩт, арахь сшәырыҩт, нанду рыцҳа лыдтәалахаҵәҟьа смоуит. Џьара ак салҳәарц лҭахызаргьы, са сыбналан сдәықәуп.

«Бан анышә зҿарыԥсаша, – лгәы инҭылҳәааит Хьықәыҷ уажәшьҭа дышлызнымкылоз лбан, уи дхалмыжьларц дала-гар еимаҭәаны дҵәыуар ҟалон азы, иҟалҵара лзымдыруа, дкәаны-зануа даақәхеит, – аԥсхыҵра иаҿу лахь бара усс ибы-моузеи. Нас быцәа ҭынчхарым, бтәа ҭынчхарым, амалагьы усгьы ҵхыбжьонла уажәы-уажә бцәырҳаны бааԥшуеит».
– Нан, Кама, уи инылҵыз аҟара наҳҵааит, – Хьыкәыҷ уи џьара акала дысзеиқәкуазар ҳәа даҿын, – уи лықәра лфеит, илгеит. Лыԥсышьагьы бзиахоит, рыцҳа, лыҩны лхы нықә ҵан, хәыҷгьы-дугьы зегьы шәшылхагылоу.

– Ааи, ааи, са сыда зегьы лхагылоуп, сара стәым ааӡароу шәа ааҵрақәа срыҵоуп, – абригь лҳәеит, Хьыкәыҷ дқәы қәма-шәықәмаха дышлышьҭаз, «уахь бхамлан, бара аԥс хыҵра иаҿу бихагылар ҟалома, бхәыҷуп, бгәы иазычҳауам», шылҳәоз, ашә аартны азал дныҩнашылеит. Раԥхьа иаразнак зегь неиҿаԥш-ааиҿаԥшит, нас шьоукы «наҟ ддәылыжәга ахәыҷы» рҳәеит, ҽа шьоукых, «ҵасым, дналхагылааит, лгәы лнапы нықәылшьааит» рҳәеит, лабгьы уи знык даныҩнала уажәшьҭа иаразнак дышиздәылымгоз идырын, иаргьы дне-ины Нуца дналхагылан ибжьы ныҭганы ҿааиҭит:
– Ди, ари Кама лоуп, дыбзымдырӡеи? – Нуца лмаҭа лыхьӡ анлаҳа лылацәа хәыҷык иаахылтит, аха уаҳа лылымшакәа еиҭах аԥсеизгара дналагеит. – Бшааиз лдырит, – Нарсоу,
● Анатоли Лагәлаа  )	287 ●


Кама лнапы ааикын, наҟ дналыдигеит аԥсхыхраз иқәыз иан. – Уи ахаангьы лгәы акәын есымша акреилызкаауаз, уажә лыԥсы лхыҵымҭазгьы зегьы аныруеит...

Аха Кама ддәылымҵыкәа итәаз рыварашәа днеины деиҭанатәеит. Нуца аԥсеизгара даҿын, нас Нарсоу ахәыҷ лгәы ҳашьҭуама иҳәан, днагылан дцарц ила налирбеит. Лар-гьы уаҳа иамалымкыкәа лҿыналхан, азал агәҭан днеихьан еиԥш, еимаҭәаны аҵәыуара дналагеит.

– Ҳаи, дадхеит, ҵасым макьана аҵәыуара, ахәыҷы ддәылыжәга, – Арсана дахьтәазынтәи ҿааиҭит. Гәыла ԥҳәыск иаразнак уи дналыҵагылан ддәылылгеит. Уи кыраамҭагьы лыбжьы ааҩуан адәаҟынтәи, нас зегьы лыкәшан лыгәшәа-мшәа ҳәаны дрыжьжьо мацара, «бара ас аныбҳәа ахәыҷқәа зынӡа иаламгәыӷьуеи, ма урҭ брызхәыц», «нан, макьана ҵасым, аԥсхых дыԥсаанӡа аҵәыуара ҟалом, быбжьы лгәы иқәыҩуа иалагоит, дшәоит» рҳәан, ирулакгьы дааиқәыркит.

«Ҽааны сымнеиааит, – Хьыкәыҷ дахьгылаз лхы лшәи уан, – ас ишҳаҵаҟәалоз здыруазҭгьы ма ақалақь ахь дыс мышьҭуази аагатәык сымоушәа. Аха ирласны сгәаҵәа зеи-лымсит сара шәиыцәа. Арахь ари итәгьы сгәырҩон, лыҷкәын дылхагылаӡамкәа дыԥсит рҳәар ҳәа сымшәози, сара зегьы ирхыԥсааз... Са стәы егьаурым, аха ма лара лыԥсышьа бзиа-хандаз, дымгәаҟцәандаз, рыцҳа. Ма уажә лыԥсышьа ирма-риандаз аԥсцәаҳа ҟадыџь... убриакгьы лылахь ианымзар, нас егьыҟам...»

Кама лнапқәа лгәыҵаԥсан ашҭахь дыԥшуа амаҵурҭа абарҵаҿ дгылан. Уи уажәшьҭа агәра лгеит ланду акгьы шыл зыҟамҵоз, аха дааҟәымҵӡакәа иџьалшьоз абас иаалырҟьан илыԥсышьахаз ауп. Мчыбжьык, ма ҩымш-хымш дым гәаҟит, дышьҭамхеит, иахьа ашьыжь хәыҷ-мыҷык аалфан, сеилышшошәа збоит лҳәан, дахьнышьҭалаз, уи акәхеит. Уаҳа дагьзымгылеит, лхы дахәонаҵгьы лааигәа ҳналмышьҭит, уажәыҵәҟьа сгылан снеиуеит, амца ааиҿашәкла, Нарсоу даа-иргьы дарыхьҭашьуеит ҳәа ҳалҳәон. Уи илдыруан дшыԥсуаз, ааи, ааи, иахьаҵәҟьа дшыԥсуаз лдыруан. Аха лыԥсы иа-хылмырзааит, зынӡа дакуа, ацәажәара лылымшо данала-
● 288 )	а и з га ●

га ауп ҳаргьы ианаҳдыр. Ус днықәиаз џьаҳшьеит, уажәы-уашьҭан дгылап ҳҳәеит. Аха лара лҽалҭеит, рыцҳа, уаҳа лҽагьылмырххеит, дымӷьаҵәы-ӷьаҵәит, акгьы дамыҳәеит, аӡәы игәы ҭылҟьар лҭахымхеит. Ах, нану рыцҳа, аӡәы ишьа-пы баӷрагылар ҳәа бшәаны адәы бышԥақәыз...

...Убасҟан Кама илгәалашәеит иҵегь данхәыҷыз ланду хьаҟәшәара длыман дышцалоз. Ашара ԥыҭк шагыз аҩыџьагь ҩагылон, Нуца иагьа иццакуазаргьы амца ааиҿакны, џьара Кама дназыцҳашаз бысҭа-хьшәашәак аарыссаны, адырган ианҵаны илзлырԥхон. Нас ашә-рҩа аԥырӷқәа инарықәҵан, ма аҳәызба аԥынҵа инахаҵаны илзылџьуан, уи анџьлак аԥш ҟаԥшь еиԥш иҟалон, ахарҵәгьы пашәӡа аҵәца азна лымжәыр луӡомызт. Убарҭқәа зегь рышьҭахь ибзиан лҽеилалҳәар акәын, лыласа қалԥадқәа, лбамбазиа ҵкы, лкасы-ԥха ллым ҳақәа ҭаҳәҳәаны иааҵәахыртә ԥша шәышәык мнеиуа, нас акәын амҩа ианықәлоз. Кама иахьеиԥш илгәалашәоит, убас амҩа ишықәыз, шьыжьык хәыҳаракык аҿы иҩхалеит. Ԥшак ҳәа асра иалагеит, аха хьацырак џьара иҿамырхакәа ила нашьҭуан. «Хьаԥшь, Хьаԥшь, сукәыхшоуп, – лҳәеит Нуца адунеи азна даагәырӷьан, – сара абранӡа сааны ахаан нап ҭацәы сумышьҭыц. Ма изакә хьоузеи исурҟәшәо, уарӷьа нап иакызар, уарма агәра ганы иузамыркуа! Иҷаԥшь-ҷаԥшьӡа! Иужәуазар ахазына, иуӡуазаргьы унацәа ацуфо! Ачалт иқә ҵан иуҵәахуазаргьы, ианҷиахалак цыракгьы хәаԥсом, аӡын ма ишԥахаахо. Ахәыҷқәа ақәнибарҵәан ирфалап, ԥыҭкгьы аџьармықьахь иаагап, Кама ҵкы бзиак лзааҳхәап, Нари Ах-реи аимаа хәыҷқәа ԥшӡа-ԥшӡаӡа, нас мачхәума иааҳҳәаша, аҳасамаса. Знык ақалақь уалалар уԥсы узалхуам, аҩнаҭа иаҭаху зегьы аасхәоит хәа уалагоит. Убас, Хьаԥшь, убас, сынтәеиԥш усгәаԥхо ахаан уҟамлац!..»

Нас рызхара анырҟәшәалак, рсакьқәа рызқәа инкыдҵаны, амра ҵлак ашәара ишыҟаз рышьҭахьҟа идәықәлон. Урҭ ана-ауаз амҩа иамырааԥсарц Кама ланду алакәқәа лзеиҭалҳәон. Аха урҭ убас иҟаз лакәқәан, Кама убас дрылархалон, аԥсшьараз ианааҭгылалакгьы, аидара дшаҵаз лхашҭны аӡырҩра да-лагон. Нас аҩны ианааилак рыхьа абжа ныҵкәаны, ачуан
● Анатоли Лагәлаа  )	289 ●


ду инҭаԥсаны иржәуан, егьи абжа адырганқәа ирынҵаны ирӡуан. Аҽны аҭаацәа ирзыфоз рфон, егьи иаанхоз адыр ҩаҽнынӡа имыхьшәашәарц ауеидрақәа ирҭаҵаны, рыхқәа ааҿахәаны аҵх ишалаз аџьармыкьахь ицон. Ма ишԥаргоз уи ахьа, ма ишԥеимырҵәоз. Ланду уажәы-уажә дыҽхәон ауаа анаалыдеизалалак, арҭ Хьаԥшь инаган иадыргылазар иа-гьа иақәнибарҵәарын ҳәа. Ахәылбыҽха уахьынтәи еимала-еиҿалаха иаауан, убасҟан еиԥш ахаан лгәы раҳаҭны, ланду лгәы лыздуны дҟамлацызт Кама.

Ус, ажәҩан кылнаҵәарашәа абарҵаҟынтәи аҳәҳәабжь геит. Уи инақәрыццакны иааиларҵеит егьырҭ агәылаҳәсақәа рыбжьгьы. Камагь дахьгылаз иаразнак аҵәыуара далагеит. Ԥыҭраамҭак уи азал ахь лшьапқәа дхарымгалакәа абарҵаҿ агәашьа кны дахьгылаз аҵәыуара даҿын. Нас гәылаԥҳәыск даан, лӡара кны длыман дыҩхалеит. Убра лызхараҵәҟьа дҵәыуеит Кама, нас агәылаҳәсақәа дрыман еиҭаадәылҵит.

– Убри шәаалхылаԥшла, – Хьыкәыҷ урҭ агәылаҳәсақәа маӡала инарышьҭалҳәеит, – макьана ҳаҩны ԥсра даламԥ шӡац, слыцәшәоит. Лабду иаан дхәыҷын, усҟан иеилылкаау-аз. Арҭ насгьы дара акалашәа иеизыҟан, аиҳәшьцәа реиԥш акәын ишыҟаз...

– Ааи, гәышьа, зегь лмааӡахьази… – агәылаԥҳәыс Кама дналыхьӡан лҟәаҟәа аалшьышьит. – Аха аԥсрақәа зегьы еиԥ шым, уи џьабаа лыгмызт акәымзар, ԥыҭк нылҵгәышьеит. Лхәы лфеит, илгеит... Уаҳа аҿар рыла ԥсҭбара Анцәа иазаа-имгааит абри аҩнаҭа. Ҳарҭ ахәарҽқәа уажәшьҭа уахь ауп ҳхы ахьхо...

– Нану рыцҳа, нану рыцҳа, – ахацәа реиԥш дҵәыуо лгәы дҭасуан Кама дааҟәымҵӡакәа, – бара ак быхьуеит ҳәа аӡәгьы ҳаҟаӡамызт, бара аҽеиԥш бышгылаз, бшааԥсаз шԥа ҳазгәамҭеи? Бҳадынҵәалахьан, арахь ҳара акы ҳабмыхәа ӡакәа, ҳамтак бзымдырӡо... Ҳшьапы ҳнықәыргылан баҳ ԥырҵит...

– Шәа шәеибганы шәахьлымаз, дахьшәылаԥшуаз лзым-хози, – агәылаԥҳәыс дааҟәымҵӡакәа уи лыжьжьара даҿын.

– Ауаҩ иԥсы ҭанаҵы ихшареи имаҭацәеи рыла дымблыр,
● 290 )	а и з га ●

дымгәаҟыр, зегь имоушәа ибо дҟалоит. Ауаҩы ҟадыџь акыр
иҭаху џьыбшьо, ауаҩы ҟадыџь дшыԥсыша издырӡом...

– Нану, нану, – лҳәеит еиҭах Кама, ииашаҵәҟьан уи ааи гәа дгылан лыбжьы ахьылмаҳауа деиланагошәа, – асҵәҟьа шаҳзыбуаз здыруазҭгьы, иахьа ашә схыҵуазма?.. Даҽа ԥыҭ рак инабгоз џьысшьон, нану...

– Ауаҩы дызламӡо егьыҟам, нан, уи бхазыршҭша, еицәоу Анҵәа бақәимыршәааит, – агәылаԥҳәысгьы уи дааныжьны дцар лҭахымызт... Аха нас абарҵаҿ дналыртәан, лҽанааи қәылк, дналԥырҵны акәасқьахь дхалеит. Кама лхы лнапы аҵыргәан абарҵаҿ даатәеит. Уи аҳәҳәабжь аӡаӡ еиԥш лгәы ианалақша ауп ланду дшыԥсыҵәҟьаз агәра анылга... «Мчыб жьык акәхап дахьынӡакҿазаауа, – лгәи лылаӷырӡи еилаҵәо дтәан Кама, – нас ашҭа дынҭыргап. Уи нахыс... нахьхьи ахәаҿы, ҳаԥсцәа зегь ахьамоу... лашьцәа рывара. Уаҳа ахаангьы хнахьыԥшышам ҳанду лхаҿсахьа, уаҳа ахаангьы иҳаҳашам уи лыбжьы. Уаҳа... уаҳа… Аха нану, сара бгәыгәҭасыжьӡом, сара снеилоит бнышәынҭраҿ, сара быԥсит хәа бысхашҭуа, ба бнышәынҭра сацәшәаны савамло џьыбымшьан. Сара ибасҳәалоит бара быԥсы анҭазгьы бзыргәаҟлоз ажәабжьқәа зегьы. Ибасҳәалап ҳаб ацәаӷәара даналаго, азын цәаӷәа, аҩынтә цәаӷәа, арашәара ҳанаҵало, ханаҵыҵуа. Нас алап ҟьақәа уаҩҵас ргәы анҭалалак, бара бзиа ишыббоз еиԥш ижәны, акакан ԥҽны игәылхны, акәабашьиагьы аџьыка ҵәаҵәа ахьшьны ибызназгалоит. Ашәырқәагьы зегь рых-кы назгалоит, нану, урҭ аацәырԥссаны, бчақ хәыҷала рыфа рада хьаа рымамкәа, бара бхаҟны инаган иқәысҵалоит. Нас снатәаны ажәабжьқәа басҳәалап, ааи, ааи, зегьы ртәы, агәыла-азла, ауа-аҭахы. Иахьа хаҵа ицаз, уаҵә ԥҳәыс дааз-го. Урҭ зегь басҳәалашт сара, нана, схы сеигӡашам, аха бара иакәым ҳзыбуит, нану...»

Ауаа уажәы-уажә ишааиц иааиуан, ианҵәыуалак, аџьаба цәа инарыдашшылон, ԥыҭк инагылан, нас инықәҵны ицон. Амшгьы уажәшьҭа ааилашәшәрахь инеиуан, амза ажәҩан аҿы ашҭа иқәыршәу ахьы мацәаз еиԥш еикәаԥхо ицәыр ҵхьан. Иаразнак ахьҭагь аҿалан ԥша ҵәыҵәык нықәсит.
● Анатоли Лагәлаа  )	291 ●


Хымԥада уаха иҵаарыҷҷарц агәы иҭоуп. Убасҟан Кама мцак налыцрасызшәа дҩагылеит.

– Аԥсхыҵра данаҿызгьы адәы сшықәыз дыԥсит, уажә да ныԥсгьы сызхара дсыдмырҵәыуакәа дысцәыржра иҟоуп… – лҳәан, дҩагылан акәасқьахь лҿыналхеит Кама.


Л Г Ә Е И С Ы Б Ж Ь Е И Ԥ Ш Д Ы Л З А А И Г ӘА Н

Аӡӷаб убри аҽны аҟара илуа-илҳәо да қәымшәо ахаангьы дҟамлацызт. Уи илдыруан иара данылбалак дшышанхоз, аха усҵәҟьа дыԥ

хашьап ҳәа зынӡа лыхгьы-лыгәгьы иҭамшәацызт. Иаргьы дыԥхамшьакәа дыҟам, аха иџьоушьаша, инимырԥшӡеит, иҽааиԥшитәын, иҽыраԥсышәаӡан (дкәашаны дықәҵуаз шәа) дналеихырхәеит. Арахь, лара леиԥш, иаргьы амца иҵоуп, иаргьы дбылуеит, ажәак наиҿшәар, ишакәым лқьышә иқәылҵар хәа дшәаны ираӡоит. «Иугәаӷьыр, – лҳәеит гәаны ла лара, – нас саргьы исҳәарыз умбарызи!» Аха иара иҽеи қәрыԥшьыхаа, зынӡа игәы егьҭаӡмшәа, ақалақь иалсны иахьнеиуаз иидыруаз днареихырхәаны аԥсшәа реиҳәон.

Уи иахьа лара лацәажәара ус џьара акала иахигар иҭах ӡамызт, иҟалап иӡбоижьҭегьы акыр ҵуазҭгьы, аха иахьа асҵәҟьа ианааидыххыла (иара ихы иаазимуз аӡәыр акры изиума?!), дшалагашаз издыруамызт. Лара усгьы дыӡӷабуп, насгьы иара иеиԥш ақыҭа иааӡаз аӡәы лоуп, уи аганахьа-ла ажәанаак лҿыҵшәар ҳәа ушәома? Анкьа ишыҟарҵалоз еиԥш, қьаӷьриакгьы дыбжьеиҵар ҟамлози, зыбыз еиҳа акраҳәаша – уи дзакәу, уи бықәыртәан бшиааӡо, уи ақыҭаҿ аҩнеихачаԥа шизгылоу, аха ани иеиԥш ауԥшәыл ақыҭаҿ дныркылозма, қалақь хыцәқәала дныҟәыргоит, ида уаҳа уаҩ дрымаӡам, ирзымааӡода?! Аха аӡәгьы игәра имгеит иара, игәы иҭоу иара ихала иҳәарашәа ибеит.

«Ус сҳәеит ҳәа, арҭ аӡӷабцәа агызмалцәа рықәтәоуп, иаарҭаххар, угәы иҭоу зынӡа иааухадыршҭуеит! Ааи, ааи, уҿы иҭам удырҟаҟоит!» – гәаныла дхәыцуан иара. Ларгьы ус
● 292 )	а и з га ●

днеиуан, раԥхьа дшыҟаз, дшиԥылаз еиԥш лҽаамыԥсахӡакәа, амала иара данцәажәоз знык-ҩынтә дихәаԥшыр лҭахын, аха илзеиԥштәуамызт амҩа шәшықәу уаалҟьан ахагацәа реиԥш узлаихәаԥшри, аҷкәынцәа иага хкы ргәы иаанагаит; «лылаԥш сыдхалт!» иҳәап, «лыбла сҭәицны схыршәлазаргьы схылхуамызт!» иҳәап.

Аиашаз, уи игәбылра лымкыцызт макьана лара, раԥхьа знык-ҩынтә наԥшыхақә иеиқәшәахьан, иеибабахьан, аха ихы-иҵыхәа ус цқьаҵәҟьа дазымҵаацызт. Иарах, усҟангьы иҽырхықәымҵа даалыхәаԥшын, аԥсшәа леиҳәеит, нас иа неиԥырҵуаз, инапы анаалымихуаз дналҿаԥшын, ччаԥшь хаакгьы налзациҵеит. «Аӡын ҵыҵындреиԥш, – лҳәеит гәа ныла лара, – ччаԥшькгьы иҿықәлеит. Аха иҟалоит уи игәы лашазар, ихы-иҿы аԥхьагьы игәы ччозар. Амала аччаԥшь есымша ихы-иҿы ианирԥшлар иҭахымзар. Иудыруеи, алаԥш акыр алшоит!»

Аӡӷаб ус гәаныла иахьламхаҳәаз иара иаҳазшәаҵәҟьа дацәыԥхашьан, дааҟаԥшьхеит. Аха акгьы ҟамлаӡазшәа, ус иҟоу акгьы лгәы иҭаӡамызшәа, зынӡа иара изхәыцхагьы лымаӡамызшәа ааҟалҵан, илдыруаз шьоукы аԥсшәа нарал ҳәеит харантәи. Аха зегьы акоуп, еиҭа еизынхон дара. «Ах кьаӷьриак дыбжьасҵарауааз, сара зегьы ирыцәшәо, ирхы-баауа...» – аҷкәын гәаныла иаалырҟьан, зны-зынла ихы даазаӷьуан. Аха иара далагар ииҳәарц ииҭаху изымҳәоны акәӡам, иуҭаххар, анапы аҵаҵа, ашьапы аҵаҵа иҳәап, ама-ла акызаҵәык – иалагалара аҭахын. Усҟан лара лхаҭагьы дааиршанхартә дцәажәар ҟалоит. Амала, изымгәаӷьит ала гара акәымзар, лара инаимылдаргьы издыруамызт: «Ааи, ааи, саргьы сгәы иҭеижьҭеи акырҵуан, аха игәаӷьны из ҳәодаз! Сшәаны сыԥсуан са сгәы иҭаз уара уҟынӡа инаӡар ҳәа. Шаҟантә лаԥшыла слацәажәахьааз, гәаныла шаҟантә умҩа саԥыххылахьааз. Аха уара есымша сгәамҭаӡакәа ухы уқәыршәны уцон. Уара са сзыҳәан заӷәра зыҿшәаз аҽыҩ уаҩызан, аха сара бзиарас исымаз – сгәы касыжьуамызт. Анасыԥ ҳәа ак шыҟаз агәра згон, уи есымша сазыԥшын, абас, сгәысҽанӡамкәа ишаасыдыххылоз сцәа иалашәахьан…»
● Анатоли Лагәлаа  )	293 ●


«…Усгьы бымҳәар бамуа быҟандаз, – аҷкәын игәы дынҭа цәажәеит. – Урҭгьы ианҩыҵхаха инаркны, џьара бзиар ҭанык ҳақәшәандаз ҳәа ауми ишыҟоу, дасу иразҟы иара инапы иакызар, ишиӡбо имдыруеи, аха Анцәа даалаган илахь ианиҵеит – абас ушиашоу уцала, иҳәеит, ушнеиуа, уара иузыԥшу уақәшәоит, иҳәеит. Иагьаҩгьы иагьаџьара уи иацәыкәараҵарц, иацәыбналарц иалагахьеит, аха зегьы акоуп, абыржәы снампыҵҵәрааит самбаӡакәа шуҳәо, еиҭах иара анапаҿы уаанагоит. Унаныԥаргьы, уахькаҳауа аҭыԥ иа ра ауп иқәзҵо, ихызҟьо, иаҭаххар – ибымбаҭыԥитәуеит, иа ҭаххар – иҟәараны, унархаҳар шә-ԥсык ухазаргьы ак узным хартә, ахаҳә кьашқәа ыҵыҳәҳәо иааҟанаҵоит. Уи усоуп, уацламброуп, амала зны-зынла агәы ашҭа иҭыҵны хәмарра ицарц зҭаху ахәыҷы иҩызоуп, аҭра ианамкуа ыҟоуп, улахь ианугьы иахыԥарц аҭах-хоит...»

Аҷкән уи лгәы ицәҿыӷьыр ҳәа дшәон. Иара иҵегь да неиҵазгьы, ара ақалақьаҿ аҵара данҭала, урҭ аӡӷабцәа аӡәаӡәалагьы рыцныҟәара иқәшәахьан. Шьоукы-шьоукы дара рхала убас ацәажәара уаларгалоит, уаарымбаргьы агә ҿыӷь иагозшәа уи аҽны, уара зынӡа ацәажәара угәамԥхо заргьы, уанықәркӡалак, нас иахьынтәаауго уара ухаҭагьы иузымдырӡо, аха арахь урзаҟәымхуа ацәажәара уалагоит. Шьоук ииҳәарызеи, иҿыҵшәарызеи ҳәа уҿы иҭаԥшуа ауп ишуцныҟәо. Иара бзиа ибон мыцхә зымҳәоз, насгьы зажәа пату ақәҵаны ицәажәоз. Нас ишԥа, ажәагьы ауаҩы ихаҟара пату ақәиҵозар ауп. Избанзар, иара иоуп изҳәо, ианиҿыҵшәа нахыс иара итәуп. Уи, иҟалоит дӡырнагар, иҟалоит зынӡа ӡы дазымыӡәӡәо дҟанаҵаргьы. Аразҟы... аразҟы... иаҳҳәап, разҟны иумазҭгьы иануҭаху иуҭаху ажәа уҿашәо. Еиҳарак аӡӷаб уанлыцу, ажәа бзиак ахә хьыла ианушәо!..

Аха уи дызлалыхәаԥшуаз ала, макьана лгәы мҿыӷьцызт. Избанзар акы дазыԥшын, иара иахьа ас длықәшәарц ани ҭахха, ак иҳәарц шигәаӷьыз лдыруан. Аха ларгьы акы иуза ҿакуаз лакәызма, ақалақь зегьы цәыргақәҵоушәа, макьана иара зынӡа хьаас длымаӡамшәа, днаԥш-ааԥшуа акәын дыш-неиуаз.
● 294 )	а и з га ●

«Абз узҭаз уиашьапк, – лҳәеит гәаныла лара еиҭах иара аҵәы наилаҵаны. – Ажәа азыҳәан урыцҳаимтәуа, уџьыба уҭамло. Аҷкәын уиацәажәозар, игәы ихашҭуа, аӡӷаб ула цәажәозар, лхы лхашҭуа! Нас ишԥа, убра дааухылаԥшааит Анцәагьы, уара есымша ус цәажәатәыс иуоуама, уԥсҭазаараҿ знык-ҩынтә ракәхап. Знык-ҩынтә уара ихы ухибааргьы ди-ашам, дааухылаԥшааит, дааухылаԥшааит!»

Ишнеиуаз, аӡӷаб хаҿсахьала ибзиан илгәалашәоз ҷкәынак аԥсшәа ааиалҳәеит. Аха иара дыԥхашьан цқьа аԥсшәа им ҳәошәа лбеит. Нас ауп лхаҿы ианааи уи дызусҭаз...
Убасҟан, аӡӷаб илгәалашәеит рывара ииасны ицоз аӡиас иамаз аӡмыжь ду. Уахь иаауан агәылацәа хәыҷкәа зегьы. Ааигәа-сигәа ус даҽа ӡмыжьк ахьамамыз азы, егьирахь зе хьынџьара аҩада ахахьы умцакәа иӡӷӷарран, аӡӷабцәеи аҷ кәынцәеи еицәажәахьан, шьыбжьонынӡа аҷкәынцәа ҭало, шьыбжьышьҭахь аӡӷабцәа. Аха аҷкәынцәа уи аԥҟара еилар-го иалагеит, дара рыҿҳәара ааиаанӡа аӷдараҿы ицәыҵатәа ны ирзыԥшуан аӡӷабцәа рҽахьеилырхуаз, рҽахьеиларҳәоз. Ҽнак, ахьшь зласыз ақәҷар реиԥш, аӡы иҭыҵны аҟәара иаақәлаз аӡӷабцәа ааибархьусууит.

– Шәаабеитеи! – дгәырӷьаҵәа ахџыџ еиԥш, аӷдара ихы аалирыҳәҳәеит аҷкәынцәа руаӡәы. Уи дара рахь уаҳа днас кьарцгьы иҭахӡамызт, днеир ихьуаз идыруан азы. Аха дахь гылазгьы иара итәала убас ибзиан ибарҭан, иҩызцәа аӡәы днаицәхасыр ихы идишьылар ҟаларын.

– Ҳазлаубаз ублақәа арахь иҭышәшәааит! – аӡӷабцәа ԥха шьан, еибакы-еибашьуа иҩны аӡы инҭаԥалеит.

– Иҷаԥшьуп, иҷаԥшьуп! – иҳәеит уи аҷкәын, нас дгәырӷьан данҩаԥа, дзықәгылаз ақдыхҵәаха ааиҵабылгьан, дкаууа да-ман инҭалеит. Уи дышнеиуаз, уаҳагьы иҽизаанымкылаӡакәа, бахәрашәа иахьыҟаз ахықә днаҿҟьан, мгәацәха дҳәазо ма-цара аӡӷабцәа ахьҭаз аӡмыжь агәҭаҵәҟьа дналаҳаит.
– Ҳразҟы даҳзаанагеит! – рҳәан, аӡӷабцәа зегьы иараз-нак инаиқәпапеит. – Уажәшьҭа иубап акылԥшра зеиԥшроу. Абри аӡмыжь ааҭаурбаанӡа иуҳаржәлоит, лак иажәраҵәҟьа ак ҭамкәа!
Анатоли Лагәлаа  ) 295 ●

– Срыцҳашәшьа, – иҳәеит уи аҷкәын дыхәмаруазу, ус ииа шаҵәҟьан иҳәозу узеилымкаауа. Аха уи аԥхьантәи иччаԥшь ихы-иҿы иқәбахьан, уажәшьҭа ус мариала дшырмышьҭуаз идыруан урҭ. – Сгаӡара иснарҟаҵеит, срыцҳашәшьа…
– Ацгәы аҳәынаԥ анаклак ишалахәмаруа умбахьеи! Ур гәаҟны, уԥсы ҭыхны, аман урҳәаны уауҳажьуеит. Уа умацара уаҳзааит, ҳара гәыбӷан ҳамам, ус анакәха, зегьы аӡәаӡәала ҳныҳәаҿакәа ужәыроуп! Ҿамҩак-ҿамҩак аӡы ҳаԥсамкәа ҳаҟоума!

Уи аҷкәын ихы аалирҳәҳәацыԥхьаӡа дынӡаарҟәрыло мацара, уаҳа илымшо, зынӡа иԥсы ихыггошәа анырба, аӡы даҳцәашьыр аҵкыс, ма иҩызцәа рҟны ҳаиҭеиҳәартә доу ҳашьҭып рҳәан, иҟәаҵит. Иаргьы аӡыԥсы ихьыкәкәа даалҵит, рыцҳа, аха аҟәара даннықәла, хаҳә дук иҽнықәижьын, ԥыҭк арахь иҿихит, нас уаҳагьы дхьамԥшӡакәа иԥсгатәы иман дцеит.

– Ус ауп ишадыруа! – рҳәеит иара дахьыбӷалаз аҟынтәи аҷкәынцәа ахьықәгылаз ркьатеиах ԥыҵәҵәо. – Иҷаԥшьуп, иҷаԥшьуп ҳәа ҳгәы зԥужәоз!

Аӡӷаб аԥсшәа иалҳәеит уи, аха иара уи зегьы иаразнак игәалашәан, деиҭааԥхашьеит, уажәакәушәа аӡыԥсы ихьыкә кәа уа аӡмыжь данаалҵ.

Амала лара аӡӷабгьы ус ҟьаҵәыра илагылоз аӡә лакә ӡамызт. Есымша лхы шәа-иза акәын дышныҟәоз. Насгьы уи ақыҭа атәгьы ақалақь атәгьы бзиан илдыруан, еиҿыл баауан. Уи данҩыҵшәа инаркны деилҟьа-еилӷәыцәӡа ды ҟан, дыԥшӡан, дразын, агәылара-азлара аҿы џьара акы аныҟаз амаҵ шылуаз иаалырхәлон. Иаргьы раԥхьа ачараҿ ауп дахьибаз. «Аҩынаҳа, аҩынаҳа, – иҳәеит иара иаҵәца аашьҭихын. – Ҳӡышеит, абааԥсы, ма аҩы ҳазҭаҭәа, ма – быччаԥшь!» Лара ахьышәҭҳәа даахьаҳәын, идтәалази иа-реи ираҳартә дычча-ччо ҿаалҭит: «Иеилоумҭәан, уашьҭан иузеицәахар ҟалоит!» «Сызгалакгьы акы сагааит!» – ҿааи ҭит иаргьы, аха усҟан лара аԥарԥалыкь еиԥш ашьаԥа дыб жьыԥрааны дцахьан. Нас иаргьы ак шиҳәоз лымдыруаз, дааизыԥшыр, ма лызлымҳак иалырҳар ҟамлоз, аха уаҳа

● 296 )	а и з га ●

умԥсит, лара дыӡӷабмыз, иаразнак лара лтәы лыласт! «Сара исҳәаз уа инаудкыл, уара иуҳәазгьы уара иумаз!» – уи ауп иаанаго урҭ удҟьан рҿанынархо рцашьа...

Уи нахысгьы ашьаԥаҿ лара хьынтә-ԥшьынтә раҟара амацәыс еиԥш дааҵаҷҷеит. Аха уи убриаҟара дласны зегьы акака нарымҵаргыло, ана дыҟоуп шуҳәоз, ара даауан, ара дыҟоуп шуҳәоз – нахьхьи дцон, зқьаф ҟазҵахьаз аҷкәынцәа рылаԥш ҵар дыҵашәар лҭахымызт.

Аха аҷкәын иаразнак амца ицралеит, аҵҟьара иазыԥшу аҽеиԥш, агәаҭеира далагеит. Уи ихы игәалашәо ус ахаан-гьы дҟамлацызт. Дтәар дзымтәо, аҵәы дахатәоушәа, арахь дгыларгьы дзымгыло. Раԥхьаҵәҟьа игәы хааӡа иааҟалеит, нас, ԥыҭрак ус ишыҟаз акәымкәа, ихьу-хьууа мцак ҭалеит. Уи акәхеит, дызлатәаз иҩызцәа дрылԥаан, иахьынтәааз изымдырӡо мчык даман идәықәло иалагеит. Азныказ аҷ кәын ихшыҩ ааиласызшәагьы ибеит. Аха мап, мап, уи цәа нырран, амцеиԥш аҷкәын ишьа иалатәан, уа еибакын, аха хара аҽамҟьацызт, амца азҭашаз, иҵегь «изырӷыӷкшаз» мчык иазыԥшын. Уи акәхеит, аҷкәын дакӡамызшәа дҩагы леит. Ишԥеиурыз, нас, уаҳа ихымхәыцит игәы! Иаргьы уи аҳәатәы хаиҵар ақәхеит...

Убри аамҭаз аӡӷабгьы фырџьанқәак асаан ианыргылан илыман дшааиуаз акәашацәа днарылашәеит. Аҷкәынгьы арстәи днеиуан. Акәашара иаҿыз аҭыԥҳаи арԥыси уажәшьҭа ишеидааԥсалахьаз мҩашьо, уажәраанӡа ирԥшӡан ирҟьоз рнапқәа, икарахахьаз аԥсаатә амҵәыжәҩақәа реиԥш иры ваҳауан. Убри аамҭаз, аҷкәын зегьы изеилалеит, акы – ани аӡӷаб длаша-лашо ашьаԥа дааҵалахьан, ҩбагьы – амузыка убас ибзиан иадырҳәон ҩыџьа аҷкәынцәа, ушьапқәа уҵ ԥрааны иагон, хԥагьы – иижәыз цәгьала иҵасуан, дышь ҭнаԥаауан. Нас днызкылоз аҷкәын, даангыларангьы дзыҟаз. Убри аамҭаз, хаҵа бжьык нарылҵәраан, аҿаанахеит:
– Ирымыжәда, уара, иааԥсеит, ирымыжәда!
– Ҳаи, хаҵа уҟаӡами, зшьамх иалоу зшьамхы иалам ԥсыц!

– Згәы иҭоу згәы иҭамԥсыц!
Анатоли Лагәлаа  ) 297 ●

– Арԥарцәа, арԥарцәа, амца иақәуҵар имбылуа. Аҭыԥ ҳацәа абаҟоу, аҭыԥҳацәа, зӡара ԥшӡақәа расамахәҵас изыр-таруа?

Убри аамҭаз «шәнаскьа-ааскьа» ҳәа быжьқәак геит. Ауаа рыжәпара далҵәраан дааиуан аҷкәын. Уи дызбаз анапеи нҟьаҩцәа иаҳагьы амца ацрарҵеит. Аӡӷаб дахьгылаз днеи лууааит, аԥсык-аԥсык ауп илыгхаз лсаан иангылаз афыр џьанқәагь иаргьы шынеимаз иналымпыҵҟьаны илыцә каҳарц. Раԥхьаҵәҟьа иаразнак иааџьалшьеит, избан, уи иаацәырҵра ус сзыҟанаҵазеи ҳәа. Аха уи иҿаԥшылара уаҳа ахәыцхагьы лнамҭеит, уимоу, иаразнак ихьу-хьууа лгәы иныҵалеит, сышгылоу аӡә дицқәлара дыҟоуп ҳәа.

«Изгәаӷьып, – лҳәеит еиҭах гәаныла, – иааишьала, уи ан-кьа аҵәца азна аӡы зхы иқәыргылан икәашоз ирышьҭроу аӡә иоуп!»

– Ҳаи, Анцәа иџьшьоуп, макьана ҳкәиц ыҟазаап, – рҳәан, рхы неидыркылеит абыргцәа, аҷкәын афеиԥш данаацәырҟьа. Уи, улаԥш ахьымӡартә ишьапқәа ласын, аха арахь акәашара даҿӡамызшәа, ижәҩахырқәа зынӡа иҵысӡомызт. Убри аам ҭаз, аӡӷаб шьаҿақәак ааҟалҵеит иеилагылаз рахь. Убри акә хеит, аҷкәын уи илаԥш дыҵшәо дыҟахызма, ахьышәҭҳәа лаԥхьа дынкаԥеит. Ларгьы убри дазыԥшызшәа, дԥыр-ԥыруа даақәлеит.

– Ҳаи, бқәақәра сцааит! – абыргцәа руаӡәы еиҭах игәы ааԥшаан, уи иналышьҭаиҳәеит.

– Анцәиныс, аҷкәын ҷкәына бзиак иоуп, дсырԥхашьар сҭахым акәымзар, сышлыцкәашоз!

– Иаарараӡа, – иҳәеит изҳәоз ивара итәаз абырг, – уара ушыкәашоз мацара абыржәы уахьызбо уааихьеит, шьҭа аҿар иранаҳажьып!

«Уҳарӷьазкрым, – лҳәеит гәаныла лара дахьыкәашозгьы,

– уара усасуп, аԥшәма бзиа асас дшьацәхныслар иҭахӡам. Насгьы, уара шә-блак ухуп. Сара стәқәагьы налаҵан!..»

Урҭ аҩыџьагьы убас иеиқәшәаны икәашон, дара егьырҭ аҷкәынцәагьы, уажәраанӡа иқәлоз уажәы-уажәы ишрыб жьаԥалоз, арҭ рҿы кыраамҭа аӡәгьы акгьы изымгәаӷьы

● 298 )	а и з га ●

кәа ишанханы ирыхәаԥшуан. Амала иубон лара маҷӡак дшааԥсаз, лӡамҩақәа ҟаԥшь-ҟаԥшьӡа амыҵмыџь еиԥш иеи-бакыз. Насгьы игәалҭеит аҷкәын еиҳагьы дааԥсаны дшыҟаз. Убри акәхеит, лара убриаҟара ирхаан, ирԥшӡан дықәҵит, аҷкәынгьы уаҳа ҽаӡә даацәырҵаанӡа ихы намариашан, иеикәагылаз ажәлар днареихырхәан, рыгәҭа дналалеит.

– Ақәлашьа здыруа ақәҵшьагьы дақәшәоит! – урҭ абырг цәа иахьеиԥш аҿар ргәы рызҭаны иҟамлацызт.

– Анцәа разҟы риҭааит, џьым! – иҳәеит даҽаӡәгьы иаҵәца аанкыло. – Абас иҟоу роуп уареи сареи ҳақәра иацызҵо, мамзар, уажәшьҭа адамра иагьараан хыла ҳасхьазаарын!
– Анцәиныс ушиашоу, анцәиныс!

Уи ауха аҷкәыни аӡӷаби уаҳа иагьзеиҿамԥшит, ажәакгьы рзеибымҳәеит. Ачара ду аӡӷьеиԥш ицәқәырԥон, уҩыза ды ӡыргьы дубомызт. Аха аҷкәын уажәгьы уи анааигәалашәа, игәы хааӡа иааҟалеит. Иара ус акәын дшыҟаз, аханатә аа-хысгьы, игәы аныхәашьуаз, мамзаргьы џьара, ацәажәара аниҭахыз, иажәа аниҿабалак, ма игәы ирҿыхарц, ихәыцра хьанҭақәа дрылҵырц аниҭахыз, иԥсҭазаараҿ дзықәшәахьаз ахҭыс бзиақәа игәаларшәан, урҭ рыла игәы иҟычуан. Усҟан иара иаҳа доунашьҭуан, иаразнакгьы игәы аахтуан.

«Аӡӷаб уанлыцу, – игәы инҭиҳәааит иара, – аԥшыхәрҭаҿ игылоу уиҩызоуп, улаԥшгьы лхымшәароуп, лыгәгьы умыр ҿыӷьроуп. Уҿы аӡы ҭаҭәаны уанаанха, нас уара утәы егьыҟам. Уи иаразнак илгәамԥхаз ашәҟәқәа реиԥш улхашҭуеит!..»
Ларгьы иаҳа-иаҳа деикәаԥхон, ус инықәырԥшны ажәак иҳәацыԥхьаӡа, зны цәгьашәа дизҿлымҳаушәа ҟалҵон, зных инлаҩлыжьуан, уи иара игәаҿы амца анаркуан, избанзар иахьа лара лгәы иахәоз мацара иҳәалар иҭахын, аха уи аз-неишьа, ахагалашьа цқьа дақәшәомызт. Зны иӡбеит, даа зырлахҿыхша џьара лафк леиҳәарц, аха ашьҭахь данхәыц, иахьа иара ииҳәарц иҭахыз зегьы нас ибжатахозшәа ибеит, лара алаф иаҳа лгәы иақәшәан, уи лхалыршҭыр, дазхьам ԥшыр ҳәа дшәон. Аха зныкгьы алаф шлыдылкылоз ибар иҭахын, нас ашьҭахь еиҭах уи мап ацәикын, кыраамҭа ус инеицәажәа-ааицәажәо инеиуан.
● Анатоли Лагәлаа  )	299 ●


Аҷкәын уажәшьҭа зынӡагьы дхәыҷӡам, иан ида дахь-лымам азы, зны «схәыҷы» лҳәаларын, зных «сыԥшқа Аҟәа иаларшәу» лҳәаларын акәымзар. Уи иара убра ақалақьаҿ арҵаҩратә институт даналга, ҭоурыхрҵаҩыс ашколаҿ аусура далагеит. Уажәшьҭа хԥаҟа шықәса ҵуеит уа аус иуеижьҭеи, амала ес-сабша, цәгьарак-бзиарак данахнамгоз, ақыҭахь, иан лахь амҩа дықәгәышьан. Иҩызцәа рҿы ихы дахаш-шаалон: «Схы нықәысҵаргьы сыԥхыӡҵәҟьақәа ақыҭаҿ ауп иахьызбо, убрахь ҭыԥк соугәышьар сцон». Уи иан, уеизгьы-уеизгьы, лымч макьана изқәымхоз ҳәа акгьы ыҟаӡамызт (усшәа илырбон иара), урҭ риашьара дрыгәҭылакны дрымо-уп, мҿума, мцоума, ԥҳәума, ԥшума акгьы лыгрыжьуам, ма-кьана ларгьы илылшартә дыҟоуп, аха ус данбанӡацои? Есым-ша лыҷкәын заҵә дышизхәыцуа илыршоит, илырхәлоит: «Убри итәык баны сыҟазар, нас сыԥсра ԥсроума?!» «Иан иара иаԥхьа иԥсыша, ак игәаӷьуандаз сыла шааԥшуа, шәхаҵкы сымцози». «Иаб шәикәагәгьы убри шиҳәоз дыԥсит, ҭацак, ҭацак ҳәа, ма мышкы шьыбжьаанӡа сналҿаԥшындаз, нас нарцәы снеиргьы игәы ааиқәызҳәалаша гәырӷьаҿҳәашак изназымгоз уи аҟадыџьгьы! Иаргьы иԥсы ҭынчхарын, сар-
гьы...»
Аҷкәын уи сынтәа иахсырԥом ҳәа иӡбаны имаҵәҟьан. Иара ихаҭагьы ибон уажәшьҭа ишидыххылоз, арахь анаԥ шцәагьы рҿы узкуазма, зегьы иара иӡбахә рыххатәыс иры мазшәа ибон: «Иан заҵә лымацара ақыҭа даларшәны, иара қьазоу ҳәа ақалақь далоуп». «Нас дааӡа, арахь ида думаӡам, арахь – мызкахь знык даацәырҵуандаз ҳәа агәашә ахь уԥ шла». «Думазар аҵкыс, думамзар еиӷьуп уи аҷкәын иҩыза, аӡәгьы дышумам анудыруа, иаҳагьы уԥсы уақәыԥшны иу-лымшашагьы улуршоит».

«Ус шәара шәымсааит, – ихәеит гәаныла аҷкәын урҭ рҭакс уажәы. – Сара схы анысхашҭуа ыҟоуп, аха сан дысхашҭӡом. Насгьы, сара ара ақалақьаҿ ахьшькраз стәаӡам, схы-сыԥсы зыхҭнысҵо уск саҿуп. Зны-зынла иаалырҟьан, сзеигәырӷьо сзымдырӡо сгәырӷьоит, нас, ԥыҭрак анҵлак, сгәаҿы иааиуе-ит сан абас сызҿу ахьеилылкаауа азы шакәу сзыргәырӷьо. Убри аиԥш акы сгәы абаауам...»
● 300 )	а и з га ●

Ишнеиуаз, аӡӷаб дынцәыҵыԥшшәа уи днаихәаԥшит. Иаразнакгьы иеилылкааит уи ихы ара ишыҟамыз, хәыцра ҵаулақәак дышрылаз. Аӡӷаб иара убригь ианалыжьит, Анцәа итәуп уи шаҟа еидихәыцло, ауаҩы-заҵә ус ауп, ихәыцыр ҭақәа рацәахоит. Уи абызқаҭаҳа аиԥш шәыхкык деимырх-ханы дыркуп. Иҟалоит иара ара дыҟазар, аха игәы-иԥсы зегьы ақыҭаҿ акрура-акырҳәара иаҿызар. Уи ақалақьаҿ дыҟоуп, санду ԥсаҭа шкәакәа шьоукы-шьоукы ирзылҳәалон еиԥш, ара маҵурак далакьакьоуп, аха зегьы акоуп, ақыҭа агәы изҭоуп, ацәгьеи абзиеи зегьы иара дрыхьӡароуп, уаҳа имыздо ҳәа аӡәгьы дыҟаӡам, иара иҟәаҟәа иқәуп. Урҭ зе-гьы еилыскаауеит сара, иеилысымкаауазҭгьы иҟаларын ас ҳаиқәымшәаргьы, аранӡа смааргьы. Уи иага иҽаимҭозаргьы дқыҭа ҷкәынҵәҟьоуп, ақыҭа ацәа ишалоу, аки-аки ҳәа ҿааз ҭуа раԥхьатәи арбаӷь аҿыҭыбжьы даанарԥшуеит. Ус анакәха, уи инасыԥ абжьгьы дамырҭынчуазар акәхап! Анцәа итәуп уи шаҟа хкы ддыргәаҭеиуа, шаҟа мца ицроу. Амарџьа, амарџьа, амцақәагьы зегьы еиԥшым, ухы аашаҭа!..»

Лара аӡӷабгьы иахьа лгәы уамашәа иалаҟан, амала усҵә ҟьа дшыҟаз иара илырдырырц лҭахымызт.. Уи макьана иҵегь даалыргәаҟқәар лҭахын, анкьатәи лҩызак илҳәалон еиԥш, цқьа даалырхыԥ-хыԥыр акәын. Амала, уи уажәы зынӡа лгәаҵаҿ иҵәахны илымоуп, аха даназхәыцлак, лха зы-лыԥсазы мацара лгәы ааҭылашаауан. Нас, иара убра лгәаҵаҿҵәҟьагьы џьара илыҵыздыраауа аӡәы дҭатәоу шәа, дшәаны иаразнак илхалыршҭуеит. Уи макьана уама шәа илгәаԥхоз адәахьтәи иԥшра акәын, убри акәын ма ӡалагьы дзызхәыцуаз. Нас ишԥа (еиҭах лгәаҵаҟны, иа ра убригь дацәшәа-ацәыԥсуа акәын ишылҳәоз!), дуцны уахьаацәырҵуагьы акраанагоит. Иоура наӡа-ааӡаны, игцәам кәа-иццәамкәа, дазааиқәаны, ааи, ааи, деиқәа хааны, улаԥш ааидхало. Иагьа уццакуазаргьы, иԥшра улаԥш ахымгакәа уамышьҭуа... Лара иҵегь данеиҵазгьы, иара уажәгьы, зны-зынла дзызхәыцлоз, уи илбарц илҭахыз аҷкәын иакәын. Аха уи мацарагьы акәым (уи мацара далаӡом лара), уи аҷкәын макьаназ еиҳа иԥшра-исахьа акәын дхызхуаз, аха иҟазшьа
● Анатоли Лагәлаа  )	301 ●


цқьа илыздыруамызт. Цқьа акәым, хар амамкәангьы илыз-дыруамызт. Убри акәын ларгьы иаҳа дзыцәшәоз, иаалырҟьан лгәы зны ихааӡа, зны ишәа-ӡыӡо иҭзырԥсаауаз. Аха нас, иа-разнак лҽааиқәылкуан, уи есымшагьы лых лымч ақәхон, агәра лгон Анцәа абас дигәарԥханы даниша, уи аҷкәын, ихааӡа иҟаз ҟазшьакгьы ицишон ҳәа. Амала уи иҟазшьагьы усҵәҟьа зынӡа ихаацәазаргьы лҭахӡамызт лара. Иахьахәҭоу дыџьбараз, аԥша ахьасуа аԥса ахыцәқәеԥш дымтаруа, нас-гьы, аус злоу, ииҳәо ҳәаз, ииуа уз. Убарҭ рнаҩыс, лара лзы зегьы ирыцкыз, ауаҩ апату иқәиҵозар акәын. Ааи, убри иеиҳау акгьы лҭахӡам лара ауаҩы иҟазшьаҿы. Иԥшӡара иагзаргьы егьаурым, улаҿ дмааиуазаргьы илычҳап. Аха уи иҟазшьа аныбзиоу, ауаҩы игәырҩа ицеиҩишартә даныӷә ӷәоу, агәырӷьарагьы далагәырӷьартә даныҟоу, нас уи дшәар ҭаӡам, аҵла амҵангьы уицтәап. Избанзар, уи иуааҩра уақәгәыӷуеит, ус иҟоу ауаҩы данувагылоу, уи аҟара угәы зырдууа адунеиаҿ акгьы ыҟаӡам. Угәырӷьозаргь, иаҳҳәап, иара иаартны иуимырбозаргьы дышуцгәырӷьо удыруе-ит, угәырҩозаргьы (уи иеиԥш иҟоу ауаҩы агәырҩа умԥан инаишьҭуам, аха) иаргьы дуцгәырҩоит, сара сусс иалоу-зеи ҳәа дтәаӡом. Избанзар, усҟан шәара шәыгәқәа акоуп иеицырҳәо, бжьык ауп иеицырхоу. Иҟалап адунеиаҿ, убри аҩыза ацәанырра зцәа иалоу ауаҩы иаҟара аӡәы насыԥ имамзар. Ма иара ацәанырра ахаҭа еилызкаауа, мамзаргьы, ус шәымҭак, аԥсаатә амҵәыжәҩашьҭыбжьы еиԥш, ианиасуа абжьы заҳахьоу... Зегь реиҳа данеилахоугьы, иналаршәны анасыԥ агьама хаа иазхәыцуа, зхы-згәы есымша ҿыцбарах избо. Уи ахаангьы ацәанырра хаа игәы ахшәаӡом, избан-зар иара ицәа иалоуп, деибаркны дакуп. Ус иҟоу ауаа рхы-рҿқәагьы цәгьала иразхоит, уимоу ианцәажәогьы рааигәара агылара уҭаххоит. Избанзар угәы иуҵанаҳәоит урҭ шуаа бзиақәоу, ишыразқәоу.

Урҭ аҩыџьагьы армарахь иааҵәиит. Уаҟа ирҭиуан ака ҳуа, аҵааршә, аҵәаӡы. Убарҭ зегьы маҷушәа, ихааӡа, ухы-угәы аԥсы аршьо музыкакгьы абжьы гон. Уаҟа еиҳарак изтәарҭаз аҿар ракәын, насгьы шьоук уа убриаҟара цәа
● 302 )	а и з га ●

жәарҭас ихҭеибакуан, еидшылаӡаны еиҿыхо иштәаз андыр хәлозгьы ыҟан. Арахь ирҳәоз зегьы, дара рхаҭақәа зыхоз аҭаҭын алҩеиԥш, аҳауа иналалон, уаҳа ҟаҵа ыҟамызт, уы ыҟамызт. Урҭ ара еиҳа ирацәан, аха иҟан иахьатәи зус хьан ҭақуа идырааԥсо иаатәоз зыԥсы ааиҭазкырц, ма ус ииа шаҵәҟьан, сҩызак снаиацәажәаны сыгәҭыха наиаҳәан, сгәы аԥсасыршьандаз ҳәа инеиуазгьы, мамзаргьы, ацыблыкьқәа рыҵырԥраарҭеиԥш, уа аӡӷабцәа бзиақәа нанагоит ҳәа еи барҳәаго идәықәыз аҷкәынцәагьы. Ажәакала, ара иаауҭа хыз дубон, зегьы акака ирызхәыцуан, зегьы хьаак-хьаак ры-ман, хьаада итәазгьы шаҟаҩ уҭахыз ыҟан, аха урҭгьы аамҭа хәлашьны иахьырхыргашаз хьаас ирыман.

– Каҳуак аажәып? – иҳәеит аҷкәын лара дналыхәаԥшны дааԥышәырччан. – Аха ус сҳәеит ҳәа, ара аҵааршәгьы ыҟоуԥ, уи еиҳа беилаҳауазаргьы мап ацәыбымкын.

Аӡӷаб азныказ ииашаҵәҟьаны мап лкырцгьы лҭаххеит, макьаназ, иахьак ауп ҳахьеицныҟәахьоу, иаразнак сышԥа идтәалари, ҳааицныҟәазар иазхап ҳәа лгәы иаанагеит азны каз, аха нас, зынӡа сыҽсырбнауаҩрым, уи егьамам, ҳнеи дтәалеит ҳәа, лгәахәын, днақәшаҳаҭхеит.

– Азамана, – дааԥышәырччеит ларгьы, – ара акаҳуа бзиа ны иҟарҵоит. Насгьы, уи мышкахь знык иужәуазар цәгьа ӡам, еиҳаракгьы џьара акы уаназхәыцуа. Са сыхәҭаахь ала, цәгьала исыцхраауашәа збоит...

Аӡӷаб уи ҳәаны данаалга, иара ҽакахьы ирхар ҳәа дшәан, иаалцәымыӷхеит. Аха нас, уи ус дыҟамзар акәхап лҳәеит гәаныла. Уи уажә дышцәажәаз ала, иара изхәыцра даҿушәа игәы иаанагар ҟалон «Ус игәы иаанагаргьы иаанагааит, – аӡӷаб уажә гәаныла дгәаауазу ус илҳәозу лара лхаҭагьы илыз-дыруамызт. Аха лхы-лҿгьы амцаԥшь иаразнак ишаахҟьаз лдырит. – Сара ус ауп, зны-зынла акгьы иалаҳәаӡамкәуа, анахьгьы иҟамкәа арахьгьы иҟамкәа амцаԥшь сыцрасло-ит. Уи ахьынтәаауа сара схаҭагьы ианысзымдыруа ыҟоуп. Амала, иахьа даҽа мшуп сара сзы, сымҩагьы даҽа мҩоуп, схәыцрақәагьы даҽа хәыцрақәоуп. Урҭ схәыцрақәеи сгәы иаҳәоуи еизынсыжьыр сҭахуп макьана. Сахьырго збар сҭа
● Анатоли Лагәлаа  )	303 ●


хуп. Ааи, иахьак схы аҟәышра наҟ снахеит, сгәы ухшәеит сҳәеит, ан леишәацәгьа леиԥш, есымша сышузхәыцуаз, иуҳәо шыҟасҵоз: «Ус аԥсыуала иԥхашьароуп!» – «Бара ибыхәҭам ҟабымҵан». «Иҵегь бажәақәа раӡа». – «Уи ихә гәырла ибшьа-роуп бара». – «Аиҳабыра-еиҵыбра ҳәа акы ыҟоуп». Урҭ зегьы сара мап ахаангьы ирцәысымкыц, иагьырцәыскуам, аха иа-хьа сгәы иаҳа сазыӡырҩыр сҭахуп. Иҟоуп уи сыхшыҩ иаҳәои иареи анеиқәымшәо, аха иахьак уи садгылоит сара! Иахьа абри аҷкәын ԥыҭраамҭак ицзар аҭахуп сгәы. Ианбыкәу, ча-рак аҿы дабеит, убасҟангьы уи сыхшыҩ «бҽаанкыл» шаҳәоз ицкәашеит, уи ашьҭахьгьы ақалақьаҿ џьара инеихьыԥшит, убасҟангьы уи сыхшыҩ еиҭа ишаҿагылаз сгәы аԥсшәа аҳәеит уи аахысгьы маӡала сыхшыҩ иамырдырӡакәа, зын заҵәыкгьы иахьмырԥшӡакәа сгәы иҭаҵәахны иаанагон уи исахьа. Абас, абыржә дшыҟоу еиԥш, зны дшыччоз, зных илахь анааиқәиҵозгьы гәанаҭеит. Убригь гәыннакылеит иара! Усҟан дзызхәыцуаз сеидру иара, зны-зынла убас ахы акәачроуп сыгәгьы, убриҵәҟьагьы еилнакаар аҭаххеит. Иара санааизааигәаха, «Иухьи, улахь зеиқәи?» – ҳәа исыцәҵаар ҳәа сшәаны сыԥсуан. Ааи, ааи егьагӡамызт, сыбыз аҟынӡа исыцәнеихьан, аха нас сыхҟәышра сыхьӡагәышьеит, «уара угәра ганы уаӷәра ануқәсыршә иага уҳәап» аҳәеит. Иараз-нак егьҟамлаӡазшәа, агәы зынӡа егьҭаӡамшәа аҽааиқәнакит иаргьы. Уи ирласны иацныҟәоз схы-сҿгьы аҽаԥсахит. Аха зны-зынла уи аҿыцныҟәа иеиԥш ацныҟәара шшәарҭоугьы, иара иаҳәо ҟасҵалар сҭахуп, избанзар, сыхшьыҩ заҵәык сацныҟәо салагар, ишсылабжьо мацара ирласны сарааԥсоит. Сгәы иаҳәо, сгәы иҟанаҵо иахьаҟара азыӡырҩрра сҭахханы сҟамлацт».

Аҷкәын макьана акаҳуа изымгацызт, иаԥхьаҟа ауаа ра цәаҩны игылан. Насгьы, иара аҷкәын анкьа зны иаҳахьаз лакә бзиак игәалашәараҿ иахьа ахы ааҵнахуа иалагеит. Азныказ уи зынӡа дазхьамԥшыр иҭаххеит, избанзар иахьала усгьы аӡӷаб лацәажәаразы дмаҷҟәикны дыҟан, игәы-иԥсы иаҭа хыз макьана акгьы аацәырганы лара лҿы изымҳәаӡацызт. Уи алакә даланахалар, нас зынӡа дыблаҟьозар акәхарын.
● 304 )	а и з га ●

Аха иара алакәгьы убас игәы ахьыбылуан, игәалаиршәарц иҭахызижьҭеи даара акыр ҵуан, уажә ихшыҩ ааимҟьаны ианаацәырҵ, мчыла ахаршҭра убриаҟара ирыцҳаишьеит, зхәыҷы дкәатрабааха адәахьы аҵәыуара иаҿу, арахь аҩны ҟа дыҩназмыжьло аб леишәацәгьа диеиԥшны ихы ибо да-лагеит...

Аҷкәын иаразнак игәы аахәашьит, аха нас егьызмыхьӡаз иҽааиеиԥштәны, лара аӡӷаб лахь днаԥшит. Уи абнакәтеиԥш, дыԥшӡаӡа, лҽеидыԥсаланы дыштәац дтәан. Убасҟан ихы мчыла агәра аиргеит, аӡӷаб иара дшеилылкаауаз ала, лара лхаҭагьы иџьалымшьошәа уи игәҭыхақәа ус иаармариа-ны иахьизымҳәоз, избанзар, раԥхьаӡа акәны уи аҩыза аус даланагалеит иара. Аӡӷаб ус дхәыцуазар иаҳагьы иеиӷьын, амала иара, уи аҩыза ацәанырра хаақәа знык изҵәырҵхьан. Ааи, аҷкәын зынзаҵәык даанахәахьан раԥхьатәи абзиа-бара. Уи иахьагьы ацәаҟәеиԥш иԥшӡаӡа ихы-игәы иҭан, зны-зынла ахы игәаларшәо иаацәырҵлон. Аҷкәын еиҭах ихы ааџьеишьеит, ихәыцрақәа иахьа цас изыруазшәа игәа ламшәаша зегьы игәаладыршәо иалагеит. Уи урҭ зегьы ани-зеилаха, нас аӡӷаб лҿы зынӡа дзымцәажәеит ауп иаанаго. Насгьы, иара игәы иҭамыз иҿы иззамырҳәоз уаҩын, аха аӡӷаб урҭқәа зегьы акы лдырыр ҟалаӡомызт. Убри азыҳәан, уажәшьҭа диасыр акәын лара лызхәыцрахь, избанзар, аӡӷаб улыцны, арахь даҽакы ушазхәыцуа ануҵылдыраа, убриаҟа ра ихьымӡӷылшьо акгьы ыҟаӡам. Насгьы, иара игәы инамы-руроуп ус, избанзар – аӡӷаб дигәаԥхахьеит. Ус анакәха, лара лызхәыцра мацара еиҳа иҽеиҭар иара изеиӷьуп.

Насгьы, аҷкәын уи ачараҿ данлыцкәаша ашьҭахь ҩахаҟа ааҵхьан еиԥш, убас ԥхыӡ дибеит, убас ԥхыӡ дибеит, убри нахыс иаҳагьы игәы ҿырҳәыцааны иакуа иалагеит уи лыз хәыцра. Аҷкәын цәгьала аԥхыӡ агәра игон, уи уаха иибоз мышкы, ма иага иаапкыргьы ҩымш, уаҳа ахылаӡомызт, нас лабҿаба дақәшәар акәын. Зны-зынла инарҳә-аарҳәынгьы ианибоз ыҟан, аҷкәын урҭ «аԥхыӡ маанақәа» ҳәа дрышьҭан. Зегь акоуп, уи уск данақәшәалак иаразнак иааигәалашәон ԥхыӡ иибахьаз, уи зегьы иара ишибаз иҟамлозаргьы, ма
● Анатоли Лагәлаа  )	305 ●


иара иалаз ауаа хымԥада аҽны дзацәажәоз ракәхон. Зны-зынла аҷкәын ихгьы дахыччалон, санмыцәашагьы сыцәоит уаҵәы сзықәшәо еилыскарц азы ҳәа.

Уи ауха ԥхыӡла аҷкәын дәышкәаӷьазк дықәланы, имҩа нымҵәаӡо, дааҟәымҵӡакәа ацара даҿыхын. Дахьцоз иара ихаҭагьы издырӡомызт, акызаҵәык зыӡбахә иаҳахьаз ҳаԥык аҿышәҭа иԥшаарц игәы иҭан, ибомызт, аха убри дшашьҭаз акәын игәалашәоз. Аха нас, ианимба, абри адәыԥшӡа дықә нагалеит, иаргьы уаҳа ишьҭахьҟа дзымхынҳәыкәа сахьаго збап ҳәа уи ианыгаз амҩахәасҭа даныланы даара кыр дца хьан. Уи ус дышнеиуаз дӡышо далагеит. Аҷкәын уи дазхәыц цыԥхьаӡа иаҳагьы аӡба дакуан, иҿы еимаҳәахны ицон, уаҩак ибаргьы иҵкьыҵкьамшьаӡакәа днахагылан ижәыр ҟаларын, убриаҟара дгәаҟуан, Анахь иҳәеит, арахь иҳәеит, иҽахьиҟьалакгьы зехьынџьара дәын, џьара ӡ-цәыкәбарк ацәаара имбеит. Уи уаҳа ишизамуаз аниба, ҽак азхәыцрала ихигар иҭаххеит. Ԥхыӡла дигәалашәеит ани зны иԥыр-ԥыруа ачараҿ ицкәашаз аӡӷаб. Убри аамҭаз иӡышагьы ааихашҭит, аҷкәын уи шџьеишьоз, адгьыл даахәҵыҵызшәа ларгьы леирыӡ ԥшӡа лыжәҩа иқәкны даацәырҵит.

– Сара, – лҳәеит лара дааԥышәырччан, аҷкәын, уи лԥы шәырчча мацара иӡыша ихнаҟьахьан, – аӡба иакуа дахьы ҟаааалакгьы аӡы изысԥшаауеит! Ари адәаҿы ус аԥшаара мариаӡам, аха сараӡәзаҵәык соуп уи ахьыҟоу здыруа. Сар-гьы ус зегьыҵәҟьа ирзысыԥшааӡом...

Ачкәын ԥхыӡла ихылԥа аҵыс ааҭахәмарит иаразнак. Ус анакәха, уи аӡӷабгьы, иара дизхәцлозаарын, иара баша игәы иаанагон сыԥсы шҭоугьы лхашҭхьазар ҟалап ҳәа. Уимоу, иара дҟьалан дышцозгьы лбеит, излалдыруаз уара идыр, аӡба дшакуазгьы лдырит. «Ус анакәха, – иҳәеит гәаныла аҷ кәын, – лгәаҿы џьара сҭоуп, ма сыкәашашьа лгәаԥхеит, ма схаҭа! Скәашаны, уахьгьы афы сыҵрымҟьеит, аха иудыруеи нас, усшәа лбазар ҟалоит. Нас ишԥа, џьымхеит, снықәгыла-аақәгыларагьы акы иаԥсазар ҟамлои, са исызгәаҭом акәым зар! Ус акәмызҭгьы, аӡӷабцәа ргәалашәара, еиҳаракгьы уз гәамԥхо рзы, раԥхьатәи асы иаҩызоуп, иаразнак иӡыҭуеит. Саргьы сылхамышҭуази...»
● 306 )	а и з га ●

– Аӡашәа бызҳааит, – иҳәеит аҷкәын аӡы ыжәны дана-алга. Нас леирыӡгьы лара леиԥш ишԥаԥшӡоу, лыӡгьы лара леиԥш ишԥахаау иҳәеит гәаныла. Иҟалап аԥсабара урҭ зе-гьы агәаԥханы иеицашазар.

Аӡӷаб ихааӡа дааԥышәырччеит. Уи убас иԥшӡаны дыч чеит, аҷкәын гәаныла абыржәтәи лыччаԥшь ахаан исхасыр шҭуам иҳәеит. Уи аччаԥшь лхы-лҿы кыраамҭагьы иқәын, ирласны илҵәахыр, ани уажәы мчыла згәаларшәара даҿу илакә еиԥш ихашҭыр ҳәа дшәозшәа... Уи иахьа дара зы қәгылаз адәеиԥш акәын дшеилаҳәаз. Шьацԥшшәыла ҵкы ԥшӡак лшәын, џьара-џьара адәыкрынқәа реиԥш иԥшӡа-ԥшӡаӡа ашәҭқәа алаԥсан. Лыхцәқәа наҟ-ааҟ иԥаны илы қәын. Лӡамҩақәа зынӡа иеикәаԥхо иҭыҵәрааны ицон. Лыблақәа... аҷкәын лыблақәа зегь раҵкыс игәаԥхон, урҭ ҭынч-ҭынчӡа ихәаԥшуан, иара џьара акала изааигәаӡазшәа, зны-зынла урҭ ирҳәоз зегьы еиликааӡозшәа ибо далагон. Аха нас ауп ианидырыз урҭ амшын еиԥш ишҵаулаз, иара амшын еиԥшгьы ужьа-жьо рыҵахь уганы урхәаҽыр шрыл-шоз. Аҷкәын иааџьеишьан, «аԥшӡарагьы агәҽанызаара ац-зар акәзаап, – ихәеит гәаныла, – гәҽанызаарада удәықәлар, ацҳа маакырада иаҩызоуп, ишәарҭоуп. Сара аԥшӡараҿ шәарҭара ыҟамыз џьысшьон. Ааи, ааи, анасыԥ амҵәыжәҩа амоуп, иԥыруеит, Уи уаргьы иумбаӡакәа амҵәыжәҩақәа унаҭоит, аха зегь раҵкыс ишәарҭоу, уара уахьырԥшны ушаго, уԥыруа ушашьҭу акәыкәа, иааԥсазшәа ҟаҵаны, уи амахәҩа иқәтәар ҟалоит. Убри азыҳәан, уара харантәигьы иударуа-зароуп амахә ҩеи амахә аӡеи руа иарбан узықәтәаша. Уи амҵәыжәҩақәа узҭо иԥсы иахырӡаангьы иуеиҳәаӡом. Убри ауп аԥшӡарагьы злашәарҭоу...»

Аҷкәын дызлахацәаз ахәыцракәа иџьашьаны даарылҵын, аӡӷаб деиҭаналыхәаԥшит. «Амра кыдшәан саԥхьа икашәеит,
– иҳәеит гәаныла еиҭах, – аха снапы ианысҵар – сабылуеит, ианысымҵар – исцәыхароуп...»

Ларгьы уи лгәы иҭеикыз дырны иҵылхызшәа ихааӡа деиҭааԥышәырччеит. Аха нас, иаразнак даауалуашеит, уажәшьҭа сидхалацәеит, ицатәуп ҳәа лгәы иаанагазар акә
● Анатоли Лагәлаа  )	307 ●


хап. Уи лҿыналхарц лгәы ишҭалкыз идырит иара (инасыԥ иҵанаҳәеит!), аха дызланикылашаз акгьы изымӡбеит. Нас, алаф ахь ииагашәа ҿааиҭит:
– Сааныбмыжьын, – иҳәеит аҷкәын, иаразнак амцаԥшь гьы наихҟьеит, урҭ рҩызцәа ажәақәа макьана лара лыда аӡәгьы иахьлеимҳәацыз азы акәхап, – ари адәы сымала саақәхар сыӡбашуа салагоит...

Аӡӷаб убасҟан еиԥш илгәаԥханы дыччо, ԥхыӡынгьы лаб ҿабангьы имбацызт аҷкәын. Уи лыччаԥшь зыҵда ԥҵәаз аимхәыц еиԥш, ахьхьаҳәа иԥсаҟьаны адәы инықәыԥсеит. Нас лқьышә ԥшӡақәа ааихлырԥхьан, (убасҟан, ахаангьы шьҭа уи аӡӷаб са дсыхәаԥшуам ҳәа игәы инҭеикит аҷкәын...) лыччаԥшь аӡмыжь еиԥш даалҵәраан, ҿаалҭит:

– Аӡба ухугар ҟалоит, – нас, зҳәара лцәуадаҩыз акы лқьышә иаақәххызшәа ԥыҭрак лҽаанылкылеит, аха исҳәап, исымҳәакәа инхар иара дзазхәыцӡом лгәахәзар акәхап, инацылҵеит, – аха ауаҩы иҵегь изхымгақәо, дзыцәшәақәо ыҟоуп, иаҳҳәап, амца…

Аҷкәын гәаныла дааччеит, уи игәалашәеит иабду рыцҳа иԥсы анҭаз, ҩеиқәаҵәала ихыхәхәо иҭәыз аҳаԥшьа аӷәых ҵәахақәа аақәхны, нас, аҭаҭын быӷьқәа реиԥш иеидҷаблоз алаҳабӷьқәа аахыхны, еиқәаҵәа самсалуа аҩыцқьа аахтны данахныҳәоз. Усҟан, уи имаҭацәа зегьы рыӡбахә ҳәо дыш-неиуаз, иара иҿы даннеилак, дааҭгыланы хазы диныҳәон. «Еилаҳҵода иеилаҳхуада, зегьы ҳара ҳтәқәа роуп, аха аб риаӡәк иоуп абри аҩнаҭаҿы ҵәҩаншьапыс иахагылоу. Иаб шәикәагә даанӡа дымнеиааит аибашьра далҵгәышьеит, аха уи ишакәымыз дацҟьеит, хара дзымцеит. Абри аҷкәын дзаҵәыуп, Анцәа улԥха иҭ, угәыԥха иҭ, иидыруа ала умаҵ иу-еит, изымдыруа – дмаалықьуп, даҭоумҵан. Ухьышьаргәыҵа ҳакәыхшоуп, Анцәа ду, ҳуҳәоит уаҳзихылаԥшырц, аӡаҿы, амцаҿ, аҵлаҿ...»

– Уахь сара сныҳәоуп! – аҷкәынгьы дааччаны ҿааиҭит.
– Сшьамхы иахысаанӡа иаҳауеит, сабду ацәашьы кыдҵан синыҳәахьан, убарҭ иаҳа ишшәарҭоу идыруазшәа адунеиаҿ. Убри иныҳәаԥхьыӡ акәзар ҟалап иахьагьы аӡы быман быс

ԥызгалаз...

● 308 )	а и з га ●

Аӡӷаб уажә лыччаԥшь лҵәахит (абзиара унымаало-зар!), уи ииҳәаз лара ишылгәамԥхаз убри алагьы идырит иара. Аха лара ииашан дылзеилымкааит уи. Ус ауп иара, мыцхәы игәы ааиртырц аниҭахыу, иззааиртуа иаҳагьы дыр зеилкааӡом. Ус Анцәа иқәиҵахьеит, иуҳәар иуҳәои...

– Уи даанӡа умнеиааит! – аӡӷаб уажәы лҽырхықәымҵаны даацәажәеит, уи аҩыза лыдимбалацызт иара иԥхыӡынгьы лабҿабангьы, – аха амца зынӡа иуԥырицеит. Уи дбырг бзиа-зар акәхарын, Анцәа ус диашьапкны даниҳәа, мап изымкит! Амала уи амца аиуа узынижьыр акәын, ауаҩы есымша амца ицразар ауп...

Убри акәхеит, аӡӷаб днаидҟьан лҿыналхеит. «Арахәыц еиԥш дысцәеилашәеит, – иҳәеит гәаныла иара, – ах, шаҟа ираӡаны ирацәажәатәузеи урт аӡӷабцәа! Ухы раӡа, уԥсы раӡа! Амца уцразар акәын лҳәеит, амца, урҭ уаныбылуа еиҳа бзиа урбозаап!»

Аҷкәын уи дышзахәоз дыҩны длышьҭалеит, аха лара гәырӡ-шашәаӡ дныҵашәкәа дцеит. Анахь иҳәеит, арахь иҳәеит, адә дуӡӡа хәыц-хәыц иеимидеит, лыхьӡ ҳәаны дакә шеит, аха уаҳа умԥсит. Џьарамзар-џьара лцәаарагьы им беит. Ииурыз аҷкәын, дхынҳәгәышьеит ихы-игәы има гәыхьха, аха убас ӡышак ҳәа дакит, ӡбак ҳәа изцәырҵит, агәыӷьра далагеит. Убасҟан, аӡӷаб лыхьӡ ҳәаны ҿиҭит. Аха лара ибжьы шлаҳауазгьы кыраамҭа дцәырҵӡомызт, лыԥсы ӡаны, изааигәара лҽыҵәахны дтәан. Аҷкәын уамашәа игәы еибакит, амца ицралеит, хәыҷы-хәыҷла иара дызгоз аӡыш аҵкысгьы лара лымбара иаҳа игәхьааиго далагеит. Убри аамҭаз, лара даацәырҵит ахә иавшәаз ашьыжьтәи амреиԥш длашаӡа. «Мап, мап, уа иузақәмыршәеит, – ҿаалҭит лара леиԥш иԥшӡаз лыбжьыхаала. – Аӡқәа зегьы ракәым узцәы имыхьчаша, ашьха ӡыхь ауп, амцақәагь – амца хаа...» Аҷ кәын дгәырӷьацәан, дахьгылаз дҩышьҭыԥеит, уи акәхеит ацәагьы даалҵит иаразнак. Убри аҽны инаркны аҷкәын амца ицралаҵәҟьеит, ларгьы дахьыҟазаалак дсыԥшаароуп ҳәа игәы иҭеикит, дагьиԥшааит…
● Анатоли Лагәлаа  )	309 ●


Аҷкәын икаҳуа иман данааи, аӡӷаб лҽеиқәрыԥшьыхаа дыштәац дтәан. Уи уажәы иаҳагьы лхы-лҿы аалашеит, лыч чаԥшьгьы иҵегь ихаахазшәа ибеит.

– Аеҵә кыдԥаан иаазгоз сиҩызахеит! – иҳәеит иара дааԥышәырччан, аха ииашаҵәҟьан абриаҟара аԥшра ахь лықәиршәазгьы ааицәымыӷхеит. Насгьы уи иахьа макьана игәы иҭаз акгьы изламҳәаӡацызт, уиак зынӡа амца инар-куан. Урҭ акаҳуа шааржәлак, уажәшьҭа сара сымцар ҟалом лҳәар иикуи. Насгьы аӡӷабцәа азԥшра уиаҟара бзиа ирбаӡом, рыҩнқәа дара рымацара ирхагылоушәа есымша иццакуеит.
– Ҳақалақьаҿ ауаа рацәаҩхеит, – лҳәеит лара уи днаи ҿаԥшын, уажәшьҭа ацәажәарагьы акаҳуеиԥш мап шацәы лымкуаз ирдыруа. – Хә-шықәса раԥхьа иаҳа имаҷын, уажә амҩақәа рҿыҵәҟьа узрылымсуа иҟалеит. Нас ишԥа, ажәлар анжәларха, хыц-ҩыцла акәымкәа, убас иҿиозар ауп.

Аҷкәын уи азы иара ихатә гәаанагара иман. Уи адунеи азна ицәымӷын аӡӷабцәа акрымакра, ус иатәеимбакәа ры-макра иаԥсам ҳәа акәым, аха дара ахьыӡӷабцәоу азы, нас-гьы иахьыԥшӡоу азы, дара реиԥш иԥшӡоу ихаау азҵаарақәа ирылацәажәозар ауп ҳәа иԥхьаӡон. Иаҳҳәап, аԥшӡара, аб-зиабара, агәыӷра, азыԥшра. Уи аӡӷабцәа иаҳа иртәуп, иаҳа ирзааигәоуп, Анцәа ихаҭа абаҩхатәреиԥш ирылеиҵеит ҳәа ишьон. Аха лара лцәажәара уа иҿахылҵәаҵәҟьаргьы иҭа хымызт, уи лара даҽакала дазхәыцыр ҟалон азы ԥыҭк илыц наскьагатәын.

– Ауаа рацәа бзиамкәа ишԥабзиам, аха урҭ зегьы қалақьк ахь ашьхыҵә реиԥш иеишьҭамлароуп. Уи нас, адунеи ду-неиуп, ауаҩ џьарак мацара дамкыр ҟалоит, аха иара иԥсы ахьықәу адгьыл имазароуп. Иара ахаангьы икаимыжьуа, иԥшьаны ииԥхьаӡо. Ауаҩ уа днызкыло мачхәума, иабацәа рыбаҩқәа уа иҵоуп, рнышәынҭрақәа ыҟоуп. Ауаҩ ихәыҷра иацу атыԥкәа усҟантәи ихәмаргакәа реиԥш ианихаиршҭ, нас дшәарҭоуп... Уантәи ауп агәыблра ахьаауа. Убас шьоукы-шьоукы рхы ишҭашәо иныҟәоит азы ауп, аӡиас хәыҷы-хәыҷла иарбго адгьыл еиԥш, агәбылрагьы ауаа рыгәқәарҿы агхара изаҿу...
● 310 )	а и з га ●

Аҷкәын уиаҟара ацәажәара иҭахӡамызт, аха даланаха лацәеит. Уи иаԥхьан зны игәалашәара иалагаз алакәгьы макьана ицрыҵӡомызт. Уажә даҽа цәажәарак ахь ииалгеит аӡӷаб. Абригь нас иалацәажәар ҟалон, аха зхы икыҵәҟьаз аҳәатәы иара иакәын ицәырызгашаз, лара уи иагьараан имҳәаргьы иахылгалоит. Ус ауп аӡӷабцәа, дара ианырҭахым, аԥшәма бааԥс иуааҳәцәа реиԥш ашьхаҟа удырԥшуеит. Ама ла уажәы излацәажәоз азгьы, лара аӡӷаб лҳәашьа, лгәаа нагара идыруазар иҭахын аҷкәын. Ах, аҷкәын, иахьа зегьы шԥеизеилахеи!..

– Уи иашоуп, – лҳәеит лара иаҳагьы даацраланы, – ауаҩы дахьааӡаз адгьыл имчымхароуп ҳәа ианкаижь, еиӷьу да-нашьцыла, еиӷьу еицәоу нҵәома адунеиаҿ, уи зыхәҭаҵәҟьоу, изтәу ирҿԥааны иго далагоит...

– Ааи, ааи, – иҳәеит аҷкәын ла дналықәшаҳаҭхан – ашь хыҵә ангыло иахьцо рзымдыруа акәӡам ишцо. Уанӡа аԥ шыхәцәа цоит, игәарҭоит, нас ауп ашьхымӡаҭра иаҿыҵны, раҳгьы рыман, иандәықәло...

Аӡӷаб лхы аалырҵысит уи ииҳәаз дшақәшаҳаҭыз ирды-руа. Ларгьы ус лгәы иаанагозар акәхарын, аха зны-зынла лара аӡӷабгьы уахь лхы лыԥхьаӡо далагон. Издыруада лара ақыҭа иаҳа даҭахызҭгьы, ара ақалақьаҿ даан дахьықәтәоу, лҩызцәа зегьы реиԥш қьырала ауаҭах ахә ахьылшәо, лыхгьы ахьлыргәамҵуа, агәырҩа иахьалырго (сара иҟамлаша, уахык схы нықәҵан ҭынч сыцәахьо џьышәшьо, сыӡӷаб ақалақь даларшәны. Знапы данысҵода, Анцәа ида хылаԥшгьы длы маӡам) – ҳәа лан дбарџьеиуа ддәықәуп. Урҭ зегьы шаҟантә дрызхәыцхьоузеи, илшәахьоузеи илзахьоузеи лара. Аха лара бзиа илбоз аҵара дҭамлар амуит, убригь иара иеиԥш дыр ҵаҩхоит, ахәыҷқәа рхатәы бызшәеи рлитературеи рылҭо дҟалоит. Абар, шьҭа шықәсыки бжаки роуп илыгу, нас дал-гоит, усҟан хымԥада ари ақалақь бзиа ишылбогьы ақыҭахь дцоит. Уа рацәак бжьаӡам, лааҵраҿ ауп ашкол ахьгылоу, данхәыҷыз аахыс лыԥсы зыҿҳәароу аус нап алыркып. Уи иҵегь данеиҵаз, дырҵаҩызшәа, ахәыҷқәа рбантикқәа ҟәаш-ҟәашӡа рыхцәқәа ирылаԥаны иахьтәоу рыгәҭа дры
● Анатоли Лагәлаа  )	311 ●


лагылоушәа иагьараан ԥхыӡла илбахьан. «Бара сзажә хәыҷ,

– лҳәон уи лан лыԥхыӡ анылзеиҭалҳәоз, нас лшьамхы днаныртәлан, ацәа иарчхьаз лыбла хәыҷқәа ҭыгәӡаауа ҿаалҭуан, – аҵара бҵар – бан былтәуп, ибымҵар – баб! Из-банзар, сара соуп иаҳа бадызцало, иара ахаангьы идәахь ус нҵәаӡом, дахьынаҵыслакгьы бицрымшәар иҭахуп. «Кама, инагишь», «Кама, иаагишь». Уаҳагь иаб ԥсаҭа-шкәакәа иу лаӡомызт, ани есымша дҵызуаауада! Уи ашәҟәы баша иу-кыргьы, ани иара илакәқәа реиԥш рымацара ухы иҭало џьишьоит. Иҵа нан, иҵа, ибҵар – бан былтәуп! Ус сҳәеит ҳәа, быбзиахар бабгьы бицәызгода?!»

Урҭ ԥыҭраамҭак ус итәаны ицәажәон, нас убриаҟара цәажәарыла иеишьцылеит, иеиқәшәеит, иныбжьаршә-ааб жьаршәны лафқәакгьы еибырҳәон. Аҷкәын уажәшьҭа игәы иаҳа иааҭынчхеит, иаахьассеит, уи иара ииҭахыҵәҟьаз ма кьана лара лҿы изцәырымгацызт, аха иҳәаргьы акы ал ҵуашәа игәы иабо далагахьан. Уи ус акәын, зны-зынла игәы убриаҟара агәра игон, иара иаҳәазар (лара лыгәгьы ус аҳәаз џьушьап!) ус иагьыҟалаит! Избанзар, лара уажә уи идтәалара лҭахымызҭгьы, иагьараангьы дгылан дцахьазаа-рын. Ус анакәха, уи идтәалара анылҭахха, џьара еидызҳәало, еидызыԥхьало акы ыҟоуп. Аҷкәын шаҟа иҭахыз урҭ жәада иеибадырырц, ааи, ааи, рыгәқәа рхала иааныжьызҭгьы, урҭ иага хкы еибырҳәарын. Ажәақәа зны-зынла игәы рых шәон аҷкәын, избанзар, урҭ зегьы рҳәон, арахь уи ирҳәо акәӡамкәа ргәы иҭоу. Рҿы иҭам рҟаҟоит... Ибахьан ажәақәа шдырԥхашьоз, ишыладырҟәуаз, нас урҭ ирыхӡыӡо шьоу-кы џьара ианырҳәалак, урҭ изарҳәаз даҽа џьоук рҟынтәи уи аҩызаҵәҟьа ааигәа ираҳахьазар, нас рыгәра ргаӡом, ба ша ихылаз аԥсҭҳәақәа реиԥш, қәа амыру, сы амыру, баша ихыҵуеит. Убри азыҳәан, аҷкәын урҭ ажәада изилибакаар иҭахын, ааи, дара рыгәқәа еиужьзар еиҳа еиӷьуп.

«Анкьа-бынкьақәа ракәзар, – аҷкәын уажәы гәаныла дааҽхәеит, – сҽыхәда бнықәкны убас бымҵасырсрын, рашь-ла аӡә дсышьҭазаргьы дысхьымӡо, дсыхьӡаргьы, сҽы ашьап иаҵыддуа амца ҳааигәа днанамышьҭуа! Усҟан сара зегьы
● 312 )	а и з га ●

иреиӷьыз ҵых хьыҵәцарак алысхуан, аԥша ҟәандаӡа иана-суа, аҵлақәа рыхқәа неидкыла-ааидкыло ианеибархәыҭ-хәыҭуа, амзаҵәҟьа, аҭыԥҳа лӡамҩа ҟәымшәышә ианхалаз агәыӡра ҭыԥеиԥш, ажәҩан аҟынтәи иԥхашьа-ԥхаҵо иа нааԥшуа. Баргьы аӡахәеиԥш быҽсыкәыршаны сыбкызаап «сымҵаурсҵәҟьама!» – ҳәа иџьашьаны, зны акыр-кырҳәа быччо, зны бгәы хааӡа иҭыԥсаауа!».

Амала, иара аҷкәын, уи уажәшьҭа хы-шықәсаҟа ҵуеит, ӡӷабк дигәаԥхеит. Усҟан, абри ақалақь иахьаҵанакуаз қыҭак аҿы апрактика дахысуан рҵаҩыс ашколаҿ. Ларгьы ашкол далгахьан, аха џьаргьы дызҭамлацкәа дыҟазаарын, ашь ҭахь иара излеиликааз ала, уи лара лҭаацәа дыздырцалаз аҵара лара зынӡа аҭалара лҭахӡамызт азы, аԥышәарақәа раан илықәшәоз азҵаарақәа рҭак ҟалҵартә дшыҟазгьы, илзымдыруашәа ҟалҵон. «Дхьагәгәа лышьҭахьҟа даагәы шьеит» – лҳәозаарын лангьы уи илыхьыз аԥсреиԥш избоз. Аха лара ақыҭаҿ дыҟан, уи лҭаацәа рҿаԥхьа ларгьы ԥыҭрак лгәы иалсызшәа ҟалҵон, нас зынӡа агәырҩа бҽабымҭан ҳәа даныхҭарклак, лмакәан аашьҭыхны ачаи ахь дцон. Убас, ҽнак ачаи аҟынтәи аҩныҟа шьыбжьон ԥсшьара ҳәа дшаауаз, иара даалԥылеит. Аха ларгьы даара ӡӷаб еилҟьазаарын, ус ҷкәынак алаф леиҳәаны аҭак имҭакәа длышьҭӡомзаарын. Аҷкәын уи аҽны игәазырԥхаз уара идыр, иара ихаҭа иҳәалоит еиԥш, «игәы еимшәашәа!» дыҟан. Насгьы, уи иаргьы уаанӡа знык аҟара дылхьыԥшхьан, лыӡбахәқәагьы иаҳахьан, лҭаацәагьы идыруан. Ларгьы уи иӡбахә лаҩлыршәо дыҟахызма, лҩыз цәеи лареи анааиқәшәоз, «ҳарҵаҩ ҿыц, ҳгәырҩа ҿыц, дыжә базар?!» – ҳәа алафқәа неилырх-ааилырхуан. Раԥхьа иа нааиԥыла, аҷкәын уи лыбз шьыцәгьаз идыруан азы, лара ус-гьы ак лымҳәар луӡом, лара далагаанӡа сара ак сҳәап иҳәан, ҿааиҭит:

– Мшыбзиақәа! Ари аҩыза амраха бара беиԥш иҟоу аӡ ӷаб ачаи дхырымҵар акәын. Бызтәугьы амра бкыр ҳәа иб цәымшәаӡои?!

Азӷабгьы илҭахыз уи акәызшәа (уажәшьҭа ухы хьча!) лӡамҩақәагьы кылҵәраан ицо ашьа нарҿықәлеит, нас
● Анатоли Лагәлаа  )	313 ●


днеиҿаԥшын, уара уԥхамшьозар, уара уҷкәыноуп, аха уса-суп, сара ари акыҭантәиуп, саԥшәымоуп, сзырԥхашьои лҳәарашәа ҿаалҭит.

– Бзиа убааит! Амала сара амра сашәӡом, агәырҩа уҽау мырган. Избанзар, шәара аҵарауаа шәышәшьыра ҳаҵагы лоуп! Ааи, ааи, шәара ашкол аҿы аус жәуеит, аха шәышә шьыра аранӡа иааиуеит!

Аҷкәын игәарԥхаҵәҟьаны аҟыр-ҟырҳәа дааччеит. Уи иды-руан лара ус ак шылҳәоз, аха ус акәым арс ҳәа илҿаирхьырц иҭахымызт, избанзар уи лафын.

– Сара сышәшьыра бысзыҵаргылом, – ҿааиҭит нас аҷ кәынгьы, уи ллаф инацҵаны, – бара беиԥш иҟоу аӡӷаб ԥшӡа амра дыгәхьааган илышьҭалоит, дамԥшааргьы аушам...
Аха аӡӷаб убрагь дизаҿамырхеит, нас ишԥа, лара дыӡ ӷабуп, аха лара ари ақыҭа датәуп, иара дсасуп, иара раԥхьа даҟәыҵааит. Насгьы лара иахьа лыбз дафоит! Ааи, ааи, ԥыҭк алырҳәароуп!..

– Саргьы убри амра сацәыбналар сҭахуп, аха сацәызгаша, сымҵазырсша ҳәа уаҩ дызбом. Саргьы имҵаумырскәа ус аламала ицо сакәӡам. Сабылгәышьааит уи амрагьы, уаҳа исҿынҵәаауа аӡәы дцәырымҵуазар!

Аҷкәын уажәшьҭа уа иҽникылар иҭахын. Избанзар, иара дырҵаҩуп, қыҭа ӡӷабк ус амҩа даныргыланы алаф лаҳәара иашам. Ара ааигәаҵәҟьа уаҩ дгылам, ирҳәо уаҩы иаҳауам, аха абнаҵәҟьагьы алымҳа амоуп. Насгьы, зегь акоуп иаргьы шьҭа иҽизынкыломызт (ӡӷабк лызхара сыбз сзамысуазар!), иҵегь леиҳәар иҭахын.

– Иуапа хәылда даҵаҽырбо, ихҭырԥаш ихаҵаны, иҽеиқәа цыҩ-цыҩ иҵԥраауа, инықәгыла-аақәгылара соуп зҳәо аӡәы даԥсаны! Уи иҩыза бизыԥшызар, уи алакә аҿы ауп дахьыҟоу!
– Ах, аҷкәынцәа, аҷкәынцәа, – лҳәеит лара, дычча-ччо, аҷкәынцәа зегьы ааизакны луал дук рықәны ирзым шәацызшәа, нас даақәԥсычҳан, ҿаалҭит: – ҳара алакәқәа ҳгәы рықәҿыӷьхьеит, урҭ ирҳәо мцуп, шәара шәоуп шьҭа ҳаззыӡырҩуа ҳҳәоит, аха дара ааҟәымҵӡакәа алакәқәа рахь ҳдырԥшуеит!..
● 314 )	а и з га ●

Абригь лҳәеит, аҷқәын днаидҟьаны лҿыналхеит. Иашаҵә ҟьан, аҷкәын уи бзиа дышиамхабаз, иара ихаҭагьы цқьа азхәыцха имаӡаӡакәа ауп ишыҟалаз. Усҟан, ҩымш раҟара ааҵхьан еиԥш, жәытә ԥсуаҵасла ақьаӷьариа дылзишьҭит иара. Арахь лара дҳәаны дтәазаарын, иааиуаз асабшазы аргама ачара уны дрышьҭуан лҭаацәа. Аха ақьаӷьариа дан-неи, уи арҵаҩ ҿыц абас сызиаҳәа ҳәа иалҳәазаап: «Лакә, лакә сышнеиуаз ҷкәынак даасықәшәан, бзиацәак иакәын, сиҳәеит, уара ус угәы ишҭаз сыхгьы иԥнамҟеит, слакәгьы иаламшәеит!..»
Аҷкәын убри аахыс џьаргьы иҽимырҵысӡакәа дыҟан...

Урҭ уажәшьҭа акаҳуа аныржә, киносахьак иахәаԥшырц рыӡбеит. Амала измааноу иара ихаҭагьы изымдырӡо, аҷкәын игәы шҭынчцәахаз ибо далагеит. Уимоу, ани алакәгьы еиҭах игәы иааҭалашеит. Уи алагамҭа акәын макьана игәалашәоз, знык анҵәамҭа изигәаларшәар, нас гәаныла ахы инаркны аҵыхәанӡа еиҭеиҳәон. Уи нахыс уаҳа ихамышҭӡо игәаҿы иагьаанхон. Аха иабеизеилахеи уҳәарауеи иахьа зегьы, арахь алакәгьы лакә бзиак ауп, акәымзар, азхәыцра зынӡа даҟәымҵуаз. Зны-зынла ҩ-жьак ирышьҭалаз ихьыз ихьыр ҳәа дшәон, аха игәы ас аҽзарҭынчуааз, издыруада џьара акы иӡааԥшылозҭгьы...

«Уажәшьҭа аҩныҟа сцаларгьы цәгьамызт, – лгәы инҭыл ҳәааит аӡӷаб. – Аха киносахьак ҳахәаԥшып аниҳәа, мап кышьа сақәымшәеит. Егьаурым, иахьа сабшоуп, аҩныҟа санзымцах цқьа сшьапы ааиҵысхып. Иаргьы акы иҳәар иҭахызар акәхап, ҩныҵҟала гәаҭеироуп дызҿу. Насгьы уи ацәыргара мариамзар акәхап абриаҟара данаргәаҟ. Аха уи дыҷкәыноуп, иҟалоит ииҭаху иҳәар, иагьа иқәиҵаргьы иқәихыргьы игәаӷьышт. Нас ак иаҳәатәыми. Саақәгьежьааны мап скыҵәҟьар, арахь сгәы ус амҳәауа, маҷк дгәаҟааит, дыз ҵысуа дахыԥааит ҳәа, усҵәҟьагьы ииашам. Насгьы иара уахь иҟазшьа шыҟоу сыздыруам, аӡӷаб знык илҳәаз лҳәеит, баша сҽызлыдысшьылои ҳәа игәы иаанагозар? Аха ус сҳәеит ҳәа, иаразнак сақәшаҳаҭхаргьы уи зынӡа иаҳагьы еицәоуп. Сагьақәшаҳаҭхашам, аха зынӡа инапқәа иважьҵәҟьангьы
● Анатоли Лагәлаа  )	315 ●


дсышьҭыр сҭахым. Амала ус сгәы бжьажьо ишыҟоу идыруа дцааит, уи иаҳа ишәарҭаӡам. Ус уҟазар, нас уара иаҳа ишуҭаху уныҟәоит, уи мапгьы иазааигәоуп, ааигьы иазааигәоуп. Иар-гьы агәаашьа дақәнаршәаӡом, сбыргәыӷуан ҳәагьы ҳәашьа имаӡам. Ааи, ааи, ус иаҳа еиӷьуп, дара аҷкәынцәа ахшыҩ анырҵоз ҳара аҟәыд ҳчаԥаӡомызт!..

Урҭ акинотеатр аҿы ианнеи, ауаа аҩналара иалагахьан. Аҷкәын ицараны иҟаз акиносахьа ахьӡ днаԥхьеит: «Бзиа сыббома, сымш?!»

– Ҳаҩналап, – иҳәеит, лара дналыхәаԥшны, дааԥы шәырччан. – Ахы злаҟоу ала иаргьы цәгьамзар ҟалап.

– Азамана, ахи агәи еиқәшәозар! – ҿаалҭит ларгьы, уи ииҳәоз дақәшаҳаҭхан.

Аҷкәын абилеҭқәа ааихәан ианыныҩнала, ауаа итәази игылази еиҟаран, аха рҭыԥқәа рыԥшаан, даргьы агәҭахьшәа инатәеит. Ус рацәак мҵыкәа иаргьы налагеит. Аха ԥыҭк ддырбахьан еиԥш, аҷкәын уи игәамԥхо далагеит. Избанзар, аԥсҭазаара иацәыхаран, иҟам-иным еиқәыршәаны, ирԥ шӡаны, абасоуп абзиабарагьы шыҟоу, аԥсҭазаарагьы шы ҟоу ҳәа иддырбон. Насгьы аҷкәын ус акәын ҟазшьас имаз, знык зыгәра изымгаз, ицәтәымхаз, шәҟәума, киносахьоу ма, нас иага идурҽхәаларгьы иаразнак игәы ахшәон, да гьзаԥхьомызт, дагьзахәаԥшуамызт. Уи иаргьы ихы мчыла иахәҭоуп ҳәа иадицаломызт, «агәы ахьыҟам акгьы зыҟалом»
– иҳәон. Уи џьара аӡәы данҵәажәаҵәҟьозгьы ус акәын. Иара аҵара аниҵоз лекциақәак рҿгьы кырынтә ус ҟаиҵақәахьан, дымнеир, даламтәар ҟаломызт, аха уи ицәажәоз алеқтор иара иҟынӡа анаукаҿ зқьынтә ирҟаҟахьоу еиҭеиҳәон, даара учҳара ӷәӷәамзар узазыӡырҩӡомызт. Аха аҷкәын усҟангьы баша дтәаӡомызт, ма дзыԥхьахьаз акы дазхәыцуан, гәаныла еиҭеиҳәон, ма аԥсҭазаараҿ дзықәшәахьаз хҭыск ықәиҵон, иқәихуан, «маха-маха» иеиҿиршәшәон!
Аҷкәын уажәгьы ари акиносахьа дышзахәамԥшуаз ибон, уи мыцла иахьалагаз азы гәцәа изахкаауамызт, аха ивара аӡӷаб ллымҳа кыдҵан аҷытыбжь лаҩмыршәо лҽеиқәрыԥ шьыхаа дтәан.
● 316 )	а и з га ●

«Шәара аӡӷабцәа ишәгәаԥхо адырра цәгьоуп, – игәы инҭиҳәааит иара. – Ишәгәамԥхогьа зны-зынла убриаҟара иаҵашәҵәахуеит, ижәӡоит, зынӡа хьаас ишәымаӡамшәа ҟашәҵоит. Избанзар, зегьы шәреиҳаны шәхы жәбоит. Ааи, убриаҟара шәхы ҳаракны ижәбоит, уанӡа ауаҩ иакәым, ҵыси-ҳәыҳәи шәышықәса амҩа иқәзаргьы иԥырны изнеи-
уам...»

Ҽнак, аҷкәын аҩны дыштәаз иаҳаит аӡабжьы. Уи убас, зны иӷызы-мызуашәа, зны иҿацаӡа, абгахәыҷқәа рууб жьеиԥш игон. Усҟан аӡы алеира иаҿын, уи абжьы иаҳа-иа ҳа иара иахь иааскьон, уимоу, зынӡа игәыдыҽҽалошәа ибо далагеит. Аҷкәын иааџьеишьеит ихьыз, нас илымҳа кыдҵан деиҭаӡырҩит. Убасҟан иҟаиҵара изымдыруа ашҭа дшы қәгылаз, аӡӷьыбжьы хәыҷы-хәыҷла инаскьо иалагеит, ус-ус зынӡа иааиқәтәеит. «Кама!» – иҳәеит иара, изхиҳәааз зынӡа изымдырӡо. Амала иҿашәеит, лара лыхьӡ... Нас азхәыцра далагеит уи баша ишиҿымшәаз, акы ишазҳәаз, аӡы алеира амшцәгьа ишазҳәазеиԥш, наҟ аҩада, аԥсҭаҟа...

Амала лара аӡӷабгьы ус акиносахьа дахәаԥшуазшәа илыԥшынҵашәа дтәан акәымзар, рацәак илгәаԥхаӡомызт, уажәшьҭа адәылҵрагьы цәгьа илымбо дыҟан, иара игәы иа-анагоз лыздыруамызт акәымзар. Рывара итәаз ԥыҭҩыкгьы гыланы ицақәахьан, аха данхәыц, иахьа лара раԥхьаӡа акә ны акино ахь дааиԥхьеит, уажәы исгәамԥхаӡеит ҳәа дгы-лан ддәықәлар, иара игәы акы аанагар алшон. Иҟалоит, илгәамԥхозаргьы сара саҳаҭыраз иаалычҳарауааз, аӡы лыҵамлазар иҳәар. Насгьы ара бзиабароуп ицо, имцы, иҵабырг, иԥшьаны иаадырԥшыр рҭахуп. «Ус анакәха, ара ҩ-ҳаҭырк еилалеит, – лҳәоит гәаныла лара. – Иџьоушьаша, аҩбагьы хыԥашьа змам роуп!»

Аҷкәын уажәы ани илакә игәалаиршәар иҭаххеит. Уи иа-хьак зынӡа иааицрыҵуамызт. Арахь иаргьы ахәыҷ иеиԥш ирыцҳаишьон, имҳәар, нас зынӡа игәаламшәар ҟалон. Ус знык-ҩынтә ихьқәахьан иара. Насгьы уажәы акгьы иԥыр хагаӡамызт, ишиҭахыз игәалаиршәон. Ларгьы лхы кыдҵан акиносахьахь дыԥшуан. «Амала алакә ҽынла ирҳәаӡом,
Анатоли Лагәлаа  ) 317 ●

– иҳәеит гәаныла дааԥышәырччан, – насгьы алакә зынӡа ианаамҭам ыҟоуп, аха иара убас иахьыбзиоу азы урҭ зегьы сырхыԥоит...»

Лакә, лакә сышнеиуаз... – ус акәын иабду ишиирҵахьаз иара. Ус акәын уи илакәқәа зегьы дышрылагоз, нас иа наанҵәоз «саргьы убри аимҭахара саалҵит абыржәы» иҳәа ларын, ма «убрантәи саауеит» иҳәаларын, илакәқәа ҳәаны данаарылгалак иара итәык акака нарыцраԥшьуа. Аҷкәынгьы игәникылеит урҭ зегьы, амала абри алакәзаҵәык ихашҭны дыҟан, аха иахьа изааит уи ихәыҷра аамҭа иалууаа, иаб амҿы анԥиҟоз, уи ивара дахьтәаз аҵла иадыԥԥаны иаан иаԥхьа икашәоз аҵәаҟьа ԥшӡақәа реиԥш... Иҟалап иара дыгәхьаанагазар, насгьы абрысҟатәи аамҭа ианеиқәха (иа гьаҩы ирҳәахьан, иагьа ҿы ирҭалахьан, ирҭыҵхьан), иа ра аҵыхәтәантәи абиԥаран, уи ззымҩахыҵхьаз, иаргьы ибжьаимырӡыр акәын, ишьҭахьҟа иааиуаз ҳаҭыр ақәҵан, дара рабацәа иртәу, ирӡтәым ҟәырҷахак еиԥш ирзирхын ҳәыр акәын. Нас даргьы ус ҟарҵозар акәхарын, аха иҟалон ирылаԥсыргьы, алакә аҳәахаҵәҟьа рмоургьы, ма ҳара уи аамҭа ҳахысхьеит, абыргцәа реиԥш ҳтәаны алакә шԥаҳҳәо ҳәа иԥхаршьо иалагаргьы. Аха усҵәҟьа ишԥаҟалари урҭ, из-банзар, иара алакә аҿы изыӡбаз, нас ианеиҭеиҳәа игәныз кылшаз, убригь убра иаанымкылаӡакәа зышьҭахьҟа иааиуаз иразҳәаз, урҭ ршьа дара рҿгьы аус ауазар акәхап, иамыр ҭынчуазар, зегьы рзеиԥшны иамыртәозар акәхап. Уимоу, иудыруа зегьы ухаршҭуа аӡӷаб данудтәалоугьы (ухшыҩ анылтҟәо!), анкьа иуаҳахьаз, иуцрыхоз, иухашҭхьаз лакәк угәалашәарц ахы аацәырнагаргьы, ухы рцәугароуп зегьы, иуԥшаароуп амч уи уазхәыцыртә еиԥш, амала лара ил мырдырӡакәа, зынӡа имаӡаны. Алакә уаназхәыцуагьы лара улызхәыцуашәа ҟаҵаны, ишԥауури нас, уи аҩыза ацәа нырраҿ амцҳәара иашаӡам, аха уи мцӡам убригь бзиаба-роуп! Ааи, ааи, абзиабарагьы алакә еиԥш ауаҩы ицәеи-ижьи иалатәоуп, алакә анугәалашәо иумҳәар шамуеиԥш, абзиабарагьы узынкылом, уцәа-ужьы иузҭагӡом, хәыҷы-хәыҷла аҽцәырнагоит. Нас уаргьы уҽауҭар акәхоит, ушьҭ

● 318 )	а и з га ●

ԥааны уаман идәықәлоит, ухшыҩ мап аҳәаргьы угәы иа-муа, ухшыҩи угәи ануцәеисуа, ианузеиҟәымхуа, абзиаба-ра ахы уанҭанарԥо! Аха зегьы акоуп, алакә есымша амҩа ауҭалароуп, убри зегьреиҳа абзиабара уанышьҭнаԥаауагьы, уанарлашәуагьы, иара анаацәырҵ – иугәаларшәа, избанзар уи аҳалалра иахылҵит, дунеи ссирк иатәуп, иразуп, иара аб-зиабара цқьа ахаҭеиԥш.

Аӡӷаб дахьтәаз дааҳәыцы-мыцит. Уи дызхәаԥшуаз аки-носахьа лгәы ахшәахьан, аха ларгьы ус баша дтәамзаарын, хәыцрақәак дрылан. Уи илгәалалыршәеит лара раԥхьатәи лыбзиабара. Амала лара гәаныла кырынтә илҳәахьан, ахаан исгәаласыршәом, уи иӡбахә сгәалашәарц иалагаргьы сых шыҩ ахь иаасышьҭуам, сыгәгьы иҭасыжьлом ҳәа. Ус акәын лара дшыҟаз, илҭахымыз, илгәамԥхоз ауаҩы ирласны дыл халыршҭуан, амала амҩан џьара даалԥыларгьы ԥыҭраамҭак лгәы бжьысуан, аха нас мчыла деиҭаалхалыршҭуан. Уажәы уи иӡбахә зынӡагьы лыхгьы-лыгәгьы иҭамызт, аха дылг әалашәеит. Уи дылгәалашәацыԥхьаӡа ахәра ҿыц амаҭәа анахьысуа еиԥш дхьу-хьууа лгәы дҭалон. Уажә илгәалашәаз урҭ анеибадырыз, ишеибадырыз акәым (уи акәызҭгьы уиа ҟара лгәы бжьнамхыр ҟаларын), аҵыхәтәан еибаргәаан иа неиԥырҵыз ауп. Иара амақьеиԥш ихы-иҿы шәын, игәы иҭаз лара дахьацымныҟәаз амца ицранаҵон, уиабжьарак еиц ныҟәоижьҭеи лхы-лгәы убриаҟара изытҟәахьаз џьишьон, игәра ганы убри аҽны иара ииҳәоз дақәшаҳаҭхартә. Аха лара уи ииҳәоз акгьы лмырҳаӡакәа, лылабжыш лҿыкьаса дидҟьан дандәықәла, иаргьы иааицәымыӷхан, дааникыларц длышьҭалеит. «Кама, Кама, – раԥхьа иҽыррыцҳатәны, уажә раанӡа лара дзыргәааз, ицәажәоз иара иакәӡамызшәа иҽы ҟаҵаны, – сара бзиа саныбба, саныбҭахха, ас бызсыцәшәои, сара стәымуаҩума?» «Ааи, ааи, уара иахьарнахыс сара сзы утәымуаҩуп, сыхьӡ зынӡакгьы иугәалаумыршәан, сымҩагьы уаԥырамгылан». «Ибҳәо цқьа базхәыц, Кама, ибҳәо, ҳаиҩы зара зегьы бхаршҭны, ҳабзиабара зегьы бхаршҭны, зегьы аҵәы рыхьшьны, усҵәҟьа бгәы иаурыма? Кама, сара изды-руа, избац бакәӡам иахьа, сеилкаа Кама, бмыццакын». «Мап
● Анатоли Лагәлаа  )	319 ●


Даур, иахьарнахыс ухьӡҵәҟьагьы ҵкьыҵкьашьаны исыз ҳәом, сгәаҵа иҭысцоит. Ааи, ааи аӡыхь архәашьра иаҳа иу-зымариахеит аиҵыхра аасҭа, ус анакәха, уара ишуҭаххаз иҟаз» – лхәан, деиҭанаидҟьан, лгәи лылабжыши еилаҵәо изықәгылаз ахәы аԥсара иҵган инагаз амҩахәасҭа днаны-сит. Аилашәшәра иаҿын, аха уи амҩахәасҭа ахаҳә шкәакәақәа ахьаныԥсалаз азы, аҟама аҿеиԥш ицырцыруа иубарҭан. Уи знык ҵаҟа дналбаар, нас амҩаду днанылон, уахь иаҳа алаша-рагьы ыҟан, ауаагьы анын. Даур уи усҵәҟьа диԥырҟьан дцоит ҳәа дыҟамызт, азныказ даалашыҩкзаргьы, лгәы аахьаԥссап, даангылап шиҳәоз, ларгьы уаҳа лых лымч ақәымхаӡакәа дцон. Аха нас деиҭалыхьӡеит лара, деиҭалашьапкит, џьара акала лгәы аахьарԥссаны дизазаагозар ҳәа. Аха уаҳа умԥсит, лара урҭ реиҩызара зегьы, рьибзиабара зегьы иаразнак мчыла илхалыршҭхьан, дуаҩуп ҳәа дизхьаԥшыргьы лҭах ӡамызт. «Усԥырҵ, – дхәацы-хәаԥшьхан, амцагьы аалҿықә леит, – ԥҳәыс улыхшазар, усԥырҵ. Уареи сареи ҳамҩақәа хаз-хазуп. Иахьарнахыс усыздыруам суздыруам, ҳабжьара акрыҟазаргьы иԥсит. Усԥырҵ!» Ииашаҵәҟьан, убасҟан уи аҷкәын даарыцҳаушьартә иҽыҟаиҵеит, уи зынӡа лгәахы ԥнажәеит, «ицәа дҭыҵуа-дҭало аҽырҩсҭаашьагьы идыруа-заап» – лгәахәит лара. Аха лара уаҳа дихымхәыцуашәа ани-ба, бсышьҭуам ҳәа лаԥхьа иҽеимыртаӷа даагылеит. «Ах, – лҳәеит лара лышьҭахьала аӡәы ак налылаиҵазшәа даалҟьан, нас гәаныла «уара алаԥынҵа икылҟьаз» лҳәеит, уи лыбз иаақәыххит иаргьы иаҳаҵәҟьарц, аха илымҳәакәа изланлы-жьыз лара лхаҭагьы илыздыруам, иҟалап, иахьауажәраан ӡатәи рыбзиабара аҳаҭыраз акәзар, – сара абнаҿ узлахәмар қәо сышреиуамыз удыруазар ухәҭан, – лҳәан, аҿаҩ ааиҿыҵ лыргеит. Уи аҟамчышьҭыбжь еиԥш игеит, аҷкәынгьы ибла хаҵ ааилууааит, аха иара инапгьы шьҭымхкәа, ажәакгьы ихәлымшәакәа ԥыҭрак ус дгылан, нас, уаҳа еиӷьыз акгьы изымӡбошәа ибазар акәхап, лымҩа днаԥырҵит. «Сыбзеи-лымкааит, – иҳәеит уи ԥыҭрак ашьҭахь ибжьы аарлаҳәа иааҭиган, нас иара ихазы иҳәозшәа инациҵеит, – абзиара бнымаалозар, бца, аӡы шцара бцааит!» Аха урҭ ажәақәа лара
● 320 )	а и з га ●

лҟынӡа имнаӡеит, илаҳаргьы илмаҳаргьы уажәшьҭа. лара лзы зегь акакәын, уи дтәымын, амала акызаҵәык лара лых иавылбо, цқьа деилылкаанӡа абас дахьизааигәахахьаз, бзиа дахьламхабахьаз ауп. Уи иҵегь данеиҵбызгьы абзиабара закәыз еилылкаауа, ашәҟәқәа дрыԥхьо даналага нахысгьы лгәы иҭылҳәаахьан: «Знык бзиа избаз, ахааназ бзиа дызбо-ит, сара сгәы арҵу еиԥш аӡәы иҟынтәи даҽаӡә иахь иԥаӡом!» Аха урҭ ажәақәагьы еижьаган, амала иҵегь данеиҵаз да хьрызхәыцуаз, уи аҩыза алахьынҵа, аразҟы лоуеит ҳәа да хьыҟаз, урҭ ашықәсқәа, амзақәа, амшқәа, аԥхыӡ хаақәа, ма-кьанагьы ихааӡа аӡышра угәаларшәо ашьхарԥ дуқәа ирықәу, имӡыҭыц асы шкәакәеиԥш лгәаҵа иҭазаауеит. Издыруада илылшар настәи азы-мхәыцра, агәаламыршәара, раԥхьатәи абзиабара ҳәа акгьы лымаӡамызшәа лхы лбо дҟалар. Аха агәы зегьы аныруеит, зегьы ахьаауеит, иацәысҵәахуеит хәа уалагаргьы иауӡом, ахала иугәаланаршәоит. Амала иҟоуп мҩазаҵәык убри ауп зегь реиҳа ииашоугьы. Иаҳҳәап, аӡӷаб убриаҟара бзиа дылбар абри аҷкәын, иара ида хәыцырҭа лымамкәа, иахьеи-уахеи иара имацара дизхәыцуа, лылацәа аахылҩаргьы лыԥхыӡ далашәо, данылымбогьы дизгәыкуа, иара ида ԥсҭазаара ыҟам ҳәа агәаанагара лоуртә дҟалар. Уи ус иагьыҟалоит (аӡӷаб гәаныла дааиеигәырӷьеит иара абас дыӷәӷәаӡа, дҳалалӡа, аус злоу, лара бзиа дибо дахьыҟаз азы), избанзар, лара аҵара ахьылҵоз диԥшааит, уи лара лҳәашьала «аԥарԥитеиԥш иԥшӡаны илыцкәашоз аҷкәын!» иахьантәа ракгьы игәы иазцәырымго, иҿы изамырҳәо, дызбылуа мцак иҵоуп, уи хымԥада иароуп, ааи, ааи, аӡӷаб иҵегь данеиҵаз дзызхәыцуаз, зыгәра лгоз раԥхьатәи абзиабара цқьа. «Иум ҳәаргьы издыруеит, – лҳәеит лара уи иахьантәарак ииҳәарц ииҭахыз азы, – ҳаныхәыҷқәазгьы ус акәын, ҳгәылацәа хәыҷ қәеи сареи «изкуи изкыми» аныҟаҳҵоз, иаразнак изку иақә сыршәон. Усҟан убриаҟара аҳәасакакалқәа еизызгон, сыкәа иҭаҵаны аҩны саннеилак: «Унан, бара исҭынхаша, ма кьанатә ишԥабнаало!» – лҳәон сан. Уи, изакәи, иснаало ҳәа дыхҭаскуан, аха исалҳәаӡомызт. Ҽнак санылҟәамҵӡа, лна-пы аасыкәлыршан, саԥхьа лыбӷаҷит. «Рхы ылыргеит!» –
● Анатоли Лагәлаа  )	321 ●


лҳәеит ихааӡа дыччо! Усҟан сара издырит уи илҳәоз закәыз, нас сааԥхашьан, сыкәа иҭаз аҳәасакакалқәа зегьы ааизыз-ган, лкалҭ инанысыԥсалеит. «Ари кәтык аҭахуп!» – сҳәеит саргьы, шьҭа иазхоуп сылахәмарра ҳәа аанарго. «Бан бара бқәақәра дцааит, бгахәыҷык амгәа иҭаӡаша акәыт бара иб-хызбаауада?» – лҳәан, уи аухаҵәҟьа убас ихааӡа, иҟаԥшьӡа амца иҽҳәарҵәины иӡны иаҳҿалҵеит кәтык, уажәыгь исгәалашәоит уи сара! Убригь маҳә хәҷык дылҭахымкәа дыҟам, усывагылан ҳашҭа уанааҭало егьа дгәырӷьап! Аха уи ус ауп дшыҟоу, иӷәӷәаны акы данаргәырӷьогьы лгәырӷьара адәахьы рацәак ицәырылгаӡом (амшьҭабзиа дыҟоуп, амшь ҭацәгьа дыҟоуп!), мышьҭак даҟаҭәар ҳәа дшәоит! Уи лызха-ра дгәырӷьахьоу џьушьоума, уара раԥхьатәи сымаҳә хәыҷ ҳәа иагьа дуҿыԥсаап! «Ҳамаҳә, ҳамаҳә, ҳабла хшәала!» – лҳәозар ақәхап саҳәшьа хәыҷгьы. Уи убриаҟара лыбз цәгьоуп, ушыччо улшьуеит, Аус злоу, знык душьцылар ауп. Амала раԥхьа атәымуаҩрақәа лдыруеит, дыԥхашьар ҟалоит, аи ҳабацәа иахьырбо рацәак лзымҳәо далагоит. Аха нас да нулаҵәалак, уԥырҵшьагьы дақәшәаӡом, есымша увара ды ҟазар лҭаххоит. Уажәы лгәы сҭатәоушәа ауп илҳәо зегьы шыздыруа. Уи убриаҟара слышьцылахьеит, ҳаибамааӡахьеи нас, зны-зынла аҩныҟа санымцашагьы лара лзыҳәан ины қәыршәны сцоит. «Кама аара лгәаӷьит, Кама аара лгәаӷьит»,

– лҳәоит лара, амаҵурҭа лхы нылакны сҭаацәа рахь, нас алақәеи лареи еиԥхнибаҵа иҩны исԥылоит. «Кама илгәа ӷьыҵәҟьар ара дыбзырбодаз!» – дгәыдкыла-хыдкыло ллым ҳа инҭасҳәоит сара. Ларгьы лкьатеиах ԥҵәо дшыччо, лара лтәала адунеи азна дсызгәдуны ҿаалҭуеит: «Уи ҳара ачара уны биаҳҭоит! Ааи, ааи, ачара уны, алашарахь дааган, цқьа ила ҳҭаԥшны!» «Асҭандахеит, уи дмаҳәыми, алашараҿ ила қәа ԥхашьоит!» «Иԥшра ҳамбои,–лҳәоит лара, ииашаҵәҟьаны дааицрашәаны, дылмырбакәа сышилымҭо лара лтәала агәра сырго, – бара дыббахьеит ҳәа мацара азхома?!» «Ус ак аны ҟала, дыбсырбоит, – лгәы ааиқәысҳәалон саргьы, акәымзар маӡала убриҵәҟьагьы гәнылго далагон, уи убас згәы ԥшқоу ӡӷабуп, зны-зынла дшыччо еиԥш дзыхьҵәыуогьы уздырӡом.
● 322 )	а и з га ●

– Амала быбз џьара иамҳәароуп, бхаԥыцқәа ақәыргылан ибкызароуп!» «Бзиоуп, ибзиа, Сыс, – лҳәоит даагәырӷьаны, уи схәҷыхьӡ ауп убас ҳанааи-зааигәахаҵәҟьалак илҳәоз са лалыргәыбзыӷырц лҭахушәа, – бара бахьнеиша бнеиаанӡа аӡәгьы илымҳа ак ҭасырсуам. Уи ҵәахушәа иԥхьаӡа!» Нас иаразнак аҭаацәа аӡә данааҳавалалак лыччаԥшьгьы лҵәа хуеит, лҽеиқәрыԥшьыхаа сара днасыхәаԥшуеит, «иббома ҳазлацәажәоз закәу аӡәы ишисмырдыруа» лҳәошәа. Саргьы маӡала сналалацәҟәуеит, нас зегьы анааимплак, акҿаҩраҿы асаанқәа ахьысыӡәӡәо днеины слымҳа дынҭахәыҭ-хәыҭуеит: «Исбырбаз иаанаго бареи сареи иаҳхымсааит ҳәа ами!» «Ааи, ааи, бара амӡышәа, – сҳәоит саргьы, уи убриаҟара слеигәырӷьоит, аха убриаҟарагьы слыцәшәаны сгәы ҭыԥ саауеит, абас дышхәыҷу зегьы ахьеилылкаацәо азы, нас днасгәыдыҳәҳәалан маӡала лара илмырбаӡакәа самхаҵәы уоит, сгәырӷьацәан ауп сзамхаҵәыуо, лара абас дҟәыш хәыҷны, дыхшыҩҭраны иахьлызҳауа азы. Нас даашьҭԥааны лыгәӡра салагоит. Бара бымир бгызмалхон, бара аԥсык бы-мир бгызмалхон!» Мшәан, ларгьы уажәшьҭа аӡәы дихәам ԥшуа дыҟам, дышхәыҷу абриаҟара еилызцо. Уи макьана сынтәа ашкол далгароуп, џьара акы лхы азылкроуп, уи зынӡа лыхгьы-лыгәгьы ишԥаҭашәо! Аха лара уаҩ длыхәаӡом, ма кьанатә убриаҟара дгызмалхеит, жәахатәи асабшаз зынӡа избац саҳәшьа лакәымкәа акәын дшыҟаз. «Саргьы уажәшьҭа зышьхәа ҳараку ашьаҵақәа сҭахуп!» – лҳәеит. Сара раԥхьа илымасымкит, аха ҳан ақәҿылымҭуашәа анызба, уи маӡала дазыҟалҵахьазар акәхарын, исзымычҳазт, «бара макьана ашкол бҭоуп, бмыццакын», – сҳәеит. «Ишԥыкәу сшымыцца-куа, – лҳәан, исҳәаз џьалшьеит лара, – саргьы уажәшьҭа бара беиԥш снықәгыла-аақәгылар сҭахуп. Қалақьк ахьгьы сны ҵыҵыроуп, џыаргьы акы сҭалар ами сеидру, ара стәаны аҟәыд смыпҟозар! Ҳан уи ануҳәалак лхы лнархьуеит, ақыҭаҿ џьара бымч зықәхаша акы балагап ҳәа дтәоуп. Ақыҭаҿ сара сымч зықәхо ҳәа егьыҟаӡам, саргьы уажәтәи аҿар зегьы реиԥш ақалақь сҭахуп, са сҟын ианааи ашә амкзар!» Саргьы уи иаразнак лгәы касыжьыр сҭахымхазт, ҳан лԥарақәа лы
● Анатоли Лагәлаа  )	323 ●


мысхгәышьеит шьаҵақәак лзаасхәап ҳәа, ус лхы-лгәы сҭа лашәа сааит. Аха лҩызцәа зегьы ашкол ишалгаз ақалақь ахь ишцо анаалгәалашәалак, ҳҭаацәа аӡә даалҿагылар, дгәааны аҩны лхы иҭалырԥоит! Ара дахьааиуа ахьы ршошәа, аха ус сҳәеит ҳәа, ара данааилак, ԥыҭк данынхалак, иҟоу-иану цқьа далаԥшны ианылбалак, ианлылслак, уахь еиҳагьы лгәы иҵалан игәхьаалго далагаргьы ҟалоит. Сара ԥхыӡзаҵәыкгьы ара исымбацт, схы нықәысҵар, ԥхыӡла есымша ҳаҩноуп са хьыҟоу, ҳҳабла, ҳқыҭа салоуп. Ауаҩ ихәыҷра иадҳәалоу ауп зегь раҵкыс изгәакьоу, уи иаҳа игәы ҿнакаауа игәхьааигоит, дандухалак дзықәшәақәо, иԥылақәо, дзынҟьа-дзынԥо зегь раасҭагьы. Ауаҩ ихәыҷра иацу аҭыԥқәа, агәалашәарақәа, аԥхыӡҵәҟьақәа, уи ициз аҟазшьеиԥш имырӡроуп, акәымзар, нас зегьы изеиԥшхо, игәы иҭалогьы иҭыҵуагьы акгьы да мыргәаҭеиуа, ацагьы ахьшәашәагьы изеиԥшны, ицәым саханы иҟалоит. Аха ауаҩы игәы абзиабараҵәҟьа зҭамло ианааҟала, уи анацәтәымха, уи аԥшеиԥш ианаҩс, усҟан уи иқәгәыӷра цәгьоуп... Бзиабара зҭамло агәы, аҵар икажьны, изхыԥрааз рыҭреиԥш еилаҳауеит. «Уи ҳара иаҳҟәыблаауп!»
– лхәан, гәаныла аӡӷаб уи азхәыцра дааҟәыҵит...

Аҷкәын зынӡа иҟыт-ԥсыт ыҟаӡамызт, акиносахьа дахәаԥ шуазу, дахәаԥшуашәа ҟаиҵозу лыздыруамызт. Уи гәаныла иахьантәарак иааицрымшәаӡо зхы игәалазыршәоз алакә аиҭаҳәара далагахьан. Аҷкәын усҟан уи алакә ада зегьы ихаиршҭит, лара аӡӷабҵәҟьагьы лхаршҭра игәаӷьит... «Аус злоу, – игәы инҭиҳәааит иара иныбжьаршәны, – акиносахьа нҵәаанӡа, еиҭаҳәан сзалгар. Нас уи аха смоур ҟалоит, аха-ан алакә агәаларшәара аха смоуа сҟалоит ҳәа сгәы иаана-гомызт, аха... Ах, уара, алакә, абриаҟара биԥара сара сҟынӡа уааргеит, аха аҵла иалаԥҵәаз ахҿеиԥш са уанысхымс, нас уԥсит ауп. Ах, алакә, ах алакә» – иҳәон, аӡыша иаҳәоз аӡә иеиԥш алакә анааихашҭуаз, нас уи иацыз дшазхәыцуаз ма-цара иааигәалашәон. Кыраамҭа ус зегьы ихаршҭны ихы-игәы аус аируан аҷкәын, амала уи алакә аҵыхәахь даара агәаларшәара ицәыцәгьахеит, кыр даргәаҟит, уаанӡа ии-дыруаз алакәқәа рыхәҭақәак џьара-џьара ицәалаԥсо дала-
● 324 )	а и з га ●

гон, аха зегьы акоуп, абнаршәыра илахаз, аха ааимҟьарсҭа хәыҷык џьара иахьыԥшуаз иеиԥш дцон. Уажәшьҭа егьиг ӡамызт, убри ихшыҩ дамжьар, игәы иҵанаҳәар, нас ахаа-наз игәалашәон уи алакә, нас изеиҭеиҳәарын уи иазыԥшыз, зыгәра иго, есымша ивагыло, ааи, ааи, ишьҭахьҟа иааиуа, алакә азыӡырҩрра ахаангьы згәы ахымшәо... Лара аӡӷабгьы илзеиҭеиҳәарын уи алакә, издыруада ларгьы бзиа илбозар, издыруада убрагь иеиқәшәар... Издыруада ларгьы длы мазҭгьы абду, мамзаргьы анду, ус ишшапаӡа адәы иқәмыз, шьыжьы инаркны ааихашәаанӡа иурцәажәозаргьы ицәа жәоз, зҿаԥыц ӷәӷәаз, еҵәаџьаа реиԥш хыԥхьаӡара змам алакә здыруаз... Издыруада ларгьы, ак лылазар, лара лҟынӡа иааӡахьазар урҭ алакәқәа, иаалҭаххаргьы илҳәозар, издыру-ада, издыруада...

Аҷкәын алакә гәаныла иеиҭаҳәан данаалга убриаҟара дгәырӷьеит, аӡӷаби иареи иҵегь еишьцылазҭгьы (бара бым шьҭа бзиан ҳәа!) диамхагәӡуан. Аха иҽникылеит аҷкәын, уи макьана их имч ақәхон, дангәырӷьозгьы дахнаԥаацәаӡомызт. Уи ҟазшьа ӷәӷәан илан иара, гәырӷьароума, гәырҩоума, амцхә ауаҩ ила ихижьлаӡомызт, дасу иара ихьаа иара игәырӷьара иара имоуп, уара уангәырӷьо, ани изоуҳәо дгәырҩозар ҟа лоит, убригь уара уеиԥш дыӷәӷәазар, дҳалалзар, дуцгәыр ӷьоит, аха агәырӷьара илымшар уара дуҵашьыцуа даан-хоит. Мыцхәы изҵашьыцуа агәырӷьара аҟара ишәарҭоу акгьы ыҟаӡам, уи убас иахӡыӡаатәуп, убас иҵәахтәуп, уара ухаҭа угәы анеиҟарам иааугәаларшәан уҽалаҿухуа, уҽалау рыцқьо... Ааи, уи ухы-угәы арыцқьоит, амшагеиԥш укаххаа уҟанаҵоит. Аха убригь угәы азыҟаҵазароуп, угәы иалшозар ауп уара угәырӷьара. Ухы-уҿы ауаа иахьырбо иагьаурҳәап, аус злоу угәоуп, угәы иаҳәазар бзиа дбатәуп ҳәа – дба. Угәы ахаангьы уажьаӡом... Избанзар уи ахшыҩ аасҭагьы хара иԥшуеит... Избанзар, агәоуп зегьы збо...
Акинотеатр ианаадәылҵ ишылашьцара илашьцахьан.
– Унан, – лҳәеит аӡӷаб кыраамҭа илымбацыз лҭахык даалҿаҳазшәа, – инеихашәы ихәлахьазаапеи! Сҩызцәагьы иахьа ақыҭахь сцаз џьыршьоит.
● Анатоли Лагәлаа  )	325 ●


Аҷкәын уи длазҵаарц иҭахын ҳазхәаԥшыз акиносахьа шԥаббеи, ибгәаԥхазар изыбгәаԥхеи, ибгәамԥхазар изыб гәамԥхеи ҳәа, иҵегь ианеиҵаз изыԥхьоз ашәҟәқәа еима кны ашколаҿ ишеилдыргоз еиԥш. Аха уи лара лхала ицәы рылгозар ҳәа дааԥшит, нас ишцәырлымгоз аниба, илгәам ԥхазар акәхап, илгәаԥхазҭгьы џьара ак шԥалымҳәоз игәа хәын, ҿимҭӡеит. Уи уажә аамҭа илыцәирӡыз лгәы иалазар ҟалон, аха нас, наҟ-наҟ иҵегь изеишьцылар, илеиҳәарын иаргьы маӡала лараҵәҟьагьы илыцәӡаны кыраамҭа ихаш ҭны иҟаз алакә дшазхәыцуаз, лара лымшьҭа шыбзиаз, мам-зар, уи, убри аҽны игәаламшәаргьы шыҟалоз. Убри азы ма-царагьы хазы ҭабуп ҳәа леиҳәон...

– Уажәшьҭа абзиараз, сара сымҩаҿ сааит! – аӡӷаб иахьа-ла шьҭа иеибаҳҳәои, уаргьы ҳәатә умамшәа збоит лҳәозшәа лҿыналхар лҭаххеит. Аҷкәын уи лцәажәашьа иаразнак ихы даазнархәыцт, уи уажәшьҭа илакәгьы шигәалаиршәара игәалаиршәахьан, уахь хьаҳәа-ԥаҳәа имамызт, ихы ма цареи лара лызхәцреи ракәын изынханы иҟаз. Насгьы уи идыруан гәныхәҵысҭала лара дахьынхоз, макьана арстәи кыр набжьан, амала изеилымкаауаз, иара уанӡа днаскьеи-гар ҟамлозшәа, ара ақалақь агәҭа абзеираз ҳәа ааибыҳәан иеиԥырҵырц зылҭаххаз акәын. Издыруада уи длырааԥсар лҭахымзар, издыруада лынаскьагара иаԥсаны илмыԥхьа ӡазар. Анцәа итәуп уи уажәы лхы иҭашәаз, аӡӷаб дзакәу, лгәы иаанаго, лгәы иҭоу, алакәеиԥш аиҭаҳәара мариандаз!..

– Аҩнынӡа бнаскьазгап, – иҳәеит аҷкәын маҷкгьы даа ҟаԥшьхан. Уи ииҳәоз иаанагоз, уажәшьҭа игәҭыхақәа иҵегь дшырзааигәахоз, ареи аҩни рыбжьара лынаскьагара анаҩ сангьы ус ллымҳаҟынӡа инеигашаз ак шимаз, илеиҳәар гьы шиҭахыз акәын. Нас ишԥа, уи уажәшьҭа иҟалоит ана хыкәшара-аахыкәшара иҭахымзар, игәы иҵаххызар, ихә ламшәы аҟынӡа инеихьазар...

– Узсыргәаҟуеи? – аӡӷаб лымацара дцари иара длыцзари зегьы лзеиԥшызшәа ҿаалҭит. Уи ус акәын ишиацәажәатәыз, уаҳа ҽакала уиацәажәар ҽакала еиликаар ҟалон. – Сара ара сааигәаны сынхоит.
● 326 )	а и з га ●

– Ус егьа иҟазаргьы, – аҷкәын уажә ииҳәарц ииҭахыз зынӡа дынхықәыххылазшәа ибеит. «Иумҳәаргьы, игаиҿамҳәоуп!»

– лҳәозар акәхап, иҳәеит гәаныла. «Уи аҵкыс, илдыруазааит са сгәы иҭоу. Сара аҭак уажә исаҳә, сҳәон, уаҵәы исаҳә сҳәом, мчыбжьык аҟара даазхәыцааит. Ааи, саалԥеиԥшуеит, лар-гьы дыӡӷабми, иагьаџьара лхы кыдуп, егьаџьара дхәыцуеит, урҭ зегьы аӡыни аԥхыни анеилыҵуа еиԥш, дрылҵроуп! Уи ус имариамзар акәхап, аамҭа аҭахызар акәхап... Уи лара дахәаԥшааит».

Лара аӡӷабгьы уеизгьы-уеизгьы снаскьаумгар ҟалом лым ҳәеит, уи уажә ус лҽеиԥштәшәа дцәажәон акәымзар, ара дааныжьҵәҟьан дналԥырҵны дцар, сшынаскьагатәыз изым дырӡеи лгәахәуазар акәхап. Урҭ аӡӷабцәа аҽрыххарақәа бзиа ирбоит, ргәы иҭаҵәҟьоу адырра уадаҩуп, аха уара ум ҩашьозар ауп, уара иудыруазароуп урҭ цәажәаанӡа ирҳәарц ирҭаху, рҿы иҭшәо!

– Амала, ҳаццакып, – лҳәеит, – аҷкәын даныццакуагьы их имч ақәхауоу иақәымхауоу лбарц лҭахушәа. Уи, насгьы длыҳәан дааникылар лҭахызар акәхарын. Избанзар уажәшьҭа илбон лара лхы ҳаракны илыргылартә дшыҟалахьаз. Уи ус иаалырҟьан ацәажәарҭагьы илымҭар лҭахын, арахь ак иҳәарц шиҭахызгьы лбон, имҳәакәа дышлыцрымҵуазгьы лдырхьан. Амала хәыҷык дгәаҟааит, хәыҷык иԥсы ифааит!.. Аҷкәын абыржәы игәаӷьыҵәҟьоит аҳәара. Уеизгьы-уеизгьы уи ларгьы иџьалшьарым, насгьы џьара ҷкәынак лгәаҵаҿ длымазаргьы баша ухы умыргәаҟын лҳәозар акәхап. Нас иаргьы ихы ҽаџьара икыдиҵагәышьап, аӡӷабцәа нҵәама? Аха абри лара леиԥш аӡәы дигәаԥханы, дшысгәаԥхазгьы ласҳәандаз ҳәа дҟамлацызт. Абыржәы ианизымгәаӷь, нас уи деиҭеиԥшаар акәын, ларгьы усҟан аха лоуоу илмоуоу Анцәа итәуп, илоуӡозаргьы знык-ҩынтә лхы ахылгозар акәхап, ус иаҳа иԥшӡоуп ҳәа. Мап, мап, абыржәы иҳәоит аҷкәын, абыржәы игәаӷьуеит аҷкәын!..

Убасҟан аҷкәын деиҭааигәалашәеит, нахьхьи рқыҭа аха-ны икҿаршәу рмаҵурҭа ауаџьаҟ ахәшҭаараҿы, иан рыцҳа уажә ахәа дыҽҳәаԥшуа дыштәоу.
● Анатоли Лагәлаа  )	327 ●


Аҷкәын уажә иан даарыцҳаишьан, игәи илаӷырӡи ааи лаҵәарц егьааигымхеит, аха нас игәы инҭиҳәааит: «Сан, иагьарааны исҳәахьазаргьы абыржәы изгәаӷьуеит. Бара ибеиӷьу исымада, ибҳәаз насыгӡоит. Амала бҽааиқәыршәала, бышьтәы, бҩы зхәазеиԥш!» «Унан, унан, – лҳәазшәагьы иа ҳаит аҷкәын иан, – сгәылацәа, сҭахцәа зегьы ршьапы иқәыс мыргылои, нан! Уаб рыцҳа иԥсы анҭаз урҭ зегьы ицәеи-ибаҩи рыдӡылахьан. Унан, уара узгаша са сагааит, знык ашҭа даасызҭагал сҭаца хәыҷ, нас уара усыргәаҟӡом, са из-бап зегьы...»

Аҷкәын гәаныла дааччеит, нас аӡӷаб уажәшьҭа лыҩны ҳазааигәахар, ирласны дсыдҟьоит игәахәын ихәыцрақәа иҽаарылыкәкәаан, ҿааиҭит:

– Ачараҿ ҳанеиқәшәаз аахысгьы сбацәажәар сҭахын, – аҷкәын лара лахьгьы днаԥшит, дагьааҭгылеит, уажәшьҭа абранӡа иаазгеит, уаҳа сымацара исызгом сгәырҩа, баргьы исыцеиҩша иҳәарц иҭахызшәа.

– Ачара чара дуун, – лҳәеит ларгьы дааччан, лыччаԥшь гәыԥжаагаха, ачара акәу џьушьап уи уажәы игәы иҵхоз! – Убриаҟара ауаа рацәан, убриаҟара акәашара ҭарҵеит!

– Базымҵаан, – иҳәеит аҷкәынгьы, лара лаҳаҭыраз, ла иахьлырхаз ацәажәара инацҵашәа. Аха иаразнак иара игәы иҵхоз ахь ииаигеит: – Уброуп бахьызбазгьы сара!

Аҷкәын бахьысгәаԥхазгьы ҳәа акәын ииҳәарц ииҭахыз, аха ибз зымҵәиз, изихымхәыцыз иара ихаҭагьы издыруам.
Лара уи аҭакс дааччеит, аха лыбжьы ҭымгаӡакәа, ус лқьышә ҟаԥшьқәа ааиқәырԥшӡаны. Иҟалап иҵегьы дыч-чарц лҭахызҭгьы, аха лҩызцәа ираҳар ҳәа дшәон, иагьа ила шьцоуп уҳәаргьы урҭ шьҭа рыҩны иазааигәахахьан.

Аҷкәын уажәшьҭа иаҳа даунашьҭызшәа ибеит, ииҳәарц ииҭахыз, иахьантәарак игәы иҭашуаз ахы дықәырԥшит. Аха лара даагылаӡомызт, уажәшьҭа лыҩны дшазааигәахахьаз ир-дыруа абзеираз ҳәа иалҳәахьан. Убасҟан уи ииҳәарц ииҭахыз еиҭах цқьа изымҳәазшәа ибахит, зных лара изыӡырҩра ра цәак илҭахымызшәа игәы инаҭеит, аха нас аҷкәын даалҟьан, ҿааиҭит: «Бара боуп уиижьҭеи сзызхәыцуа». – Уажәшьҭа иллырҳарц лҭахызар, ииҳәарц ииҭахыз лаҳаит. Даҽакала
● 328 )	а и з га ●

ҳәашьа изамҭеит аҷкәын, иаахтыҵәҟьан бзиа бызбоит хәа изымҳәеит, уи лара агәра лгом ҳәа акәмызт, аха дара ажәақәа рхаҭақәа шаҟаҩы ирҳәахьаз, иеиҭарҳәахьаз сеидру, иҟалоит лара лхаҭагьы аӡәы илеиҳәахьазҭгьы, аха ианымцха, лгәы ахшәаны рыгәра лымгозҭгьы.

– Ссу, – лҳәеит ларгьы, урҭ рцәажәара рывара аӡә дгыла-ны иаҳар ҳәа дшәоушәа дыԥхашьаны дӡыҭуа. Уи ала аҷкәын идырыр акәын уи шмаӡаз, иахьа уажәраанӡа иара имацара ишидыруаз, аха уаха лара ианлеиҳәа, ианигәаӷь, уаҳа аӡәы идырыр шыҟамлоз, иареи лареи ирхымсыр шакәыз. Уи убриаҟара ианыҵәахтәха, ианымаӡаха, даара акыр шаана-гоз дара аҩыџьагьы рзы.

Аҷкәын уаҳа ииҳәара-ииура дақәымшәеит. Даҽа ажәа қәакгьы иҳәарц иҭахын, аха илмырҳәеит, нас дуалыуашо дшаанхаз анылба, «ачара чара дуун, саргьы убра исгәаԥ хаҵәҟьаны скәашеит!» – лҳәан, днаидҟьеит. Ԥыҭрак даны-наскьа, аԥша зҵасуаз акәаҷаб абз еиԥш, алашьцараҿ лнапы аалҟьеит абзеираз ҳәа аанарго.

«Ус анакәха, – иҳәеит аҷкәын гәаныла амҩа дықәлан има-цара аҵх далхәхәа аҩныҟа дахьаауаз, – лара илгәаԥхаҵәҟьан дкәашазар... Убригь баша илымҳәеит… Ааи, аӡӷабцәа дара ианырҭахым ажәакгьы баша аԥша иарҭаӡом…»

Аҷкәын ауха дҭаҳәахаа дыцәеит. Ихы ахчы инықәҵаны илацәа анааиқәииԥса нахысгьы, лара игәы дҭан азы, иды-руан ԥхыӡ дшибоз. Асы аҳәылы-ҳәылыҳәа илеихуан еи-магылан, лара даацәырҵит лӡамҩақәа наҟ-ааҟ ашьақар-рбаӷь канфеҭ еиԥш иҟаԥшь-ҟаԥшьӡа иҭыҵәраауа. Иаргьы дышзахәоз уахь иҿынеихеит ашьамх-сы ԥуа. Убри наахыс, душьыргьы акгьы игәалашәаӡом. Анс иҳәеит, арс иҳәеит, аҷкәын ишәқәа ихаркны аҩны шьыбжьаанӡа мфара-мжәрада иуада дыҩнатәан аха уаҳа умԥсит, игәаламшәеит. Арахь идыруан иԥхыӡ шыԥхыӡ ссирыз, уимоу лара аӡӷаби иареи уаҳа еинасыԥымхаӡаргьы, уи аԥхыӡ изхон иара, уи ала игәы ирхаалон иааигәаларшәаны. Уи насыԥын, ааи, ааи, уи аԥхыӡ анасыԥ иаҩсуан иара изы...

Аҷкәын дҩагылан, ахышә аҟны днеин, кыраамҭа адәахьы дыԥшуан. «Абри аҵәаҵла, – даацәажәеит гәаныла нас, –
● Анатоли Лагәлаа  )	329 ●


ааԥынра шааиуа адыруеит, ацәа иалашәахьеит, аха маӡала зҭаца илеигәырӷьо анхәа леиԥш, аԥсы иахнарӡааӡом. Ааԥынра, – иҳәеит аҷкәын, уи ажәа ахәыц еиԥш иахьиҿашәаз џьашьо, – уи аҵлақәа рымацара ракәӡам изҭаауа, иаҭах харгьы иаршәҭуа, уи ахьыблақәа ауаҩгьы дгәарҭоит...

Аха егьаурым, – иҳәеит аҷкәын, иан лпатреҭ ахькыдыз иуада аҭӡамцаҿ ҿыцбарах ибаны дахәаԥшуа, – ани сгәы иҭаз алакәгьы ус кыраамҭа исцәыбналан иҟан, аха иацы исзааит. Саргьы иахьа уаха сымам ҳәа исҟәысымҟьеит, из-банзар, есымша сазыԥшын. Аԥхыӡ бзиагьы убас ауп, уи уазыԥшызар аҽугәаланаршәоит, ма лабҿаба, ма еиҭах ԥхыӡ. Аус злоу уазыԥшызар ауп, азыԥшра улшозар. Иаҳҳәап... абри бара, сан, быҷкәын инасыԥ бшазыԥшу еиԥш, Анцәа иҳәозар, иаргьы уажәшьҭа бгәеисыбжь аҟара ибзааигәахахьеит»,

– иҳәан, лпатреҭ аакыдихын, иӡамҩа инадиҵеит. Аҷкәын убасҟан иан дхьу-хьууа игәы дааҵалеит. Уи ус даныҟалоз ма иусқәа зегьы аакажьны ақыҭахь дцон, ма иҟаиҵара из-ымдыруа дкәанызануа дшыԥшыз, «уаԥхьа ԥсра Анцәа исыҭ, уҟоума?» – ҳәа, шәуп, шылоуп, шәыруп-қәыруп, деимала-еиҿалаха ашәхымс даахыҵуан лара. Иаргьы дгәырӷьаҵәа иҽыналгәыдижьлон, «сыҟоуп!» ҳәа. Аха уажә ус иҳәаӡомызт иара. Аҷкәын дааԥышәырччеит уажәы ишиҳәоз даназхәыц, иан иаԥхьа дтәазшәагьы дааԥхашьеит. «Ҳаҟоуп, ди!» Лара ахәыц еиҩзыршәо уи ииҳәо змааноу лзеилымкаахуа дыҟоума?! «Аӡәы длыркаазар акәхап!» – лгәахәып лара, усҟан гәанылагьы Анцәа шәынтә ихаҵкы-иԥсаҵкы дцап, лыҷкәын заҵә дихылаԥшырц, дирманшәаларц. Нас уи убас дгәырӷьап, убас дгәырӷьап, дышикәшо мацара лыхлахаҵ гьежьыр ҳәа дшәаны, иара дналымҵасны аҟаԥыҳәа даани-кылап...

У Д А М - З Д А М И АС Ҳ Ә О М Ы З Т

Аухантәарак илеиуаз асы аныхкәагьы, ақәабаа-сабаа алаган, ашьыжь ианаа-ша, ашәи-қашьи реиԥш еилаӡҩан, унылагыларгьы ушьа-
пы иаҵачны иакыртә иҵәыԥсӡа ашҭа иқәжьын. Аҵлақәа
● 330 )	а и з га ●

уажәы-уажәы, афархь-ҩа ахькажьу иԥыҵәҵәо аӡәы дыла-лан дааиуазшәа, асы зызнымкылоз рымахәқәа аҿаҩ-саҩ рыхгон. Аха акәасқьаҩны ҭынч аҽеимыртаӷа игылан, ашҭа иқәжьыз асы иахьылаԥшуаз, уара уеиԥш иагьа мҟәыл схыз-гахьеит, уҽумырхагацәан ҳәа иацәажәошәа. Ажәҩангьы ааҟәымҵӡакәа асцырақәа аҿыҵышәшәон, уажәы-уашьҭан инеимаҩны еиҭаналагап угәахәыртә иеихәлачын. Насгьы амш иахьа мыцхә ахьҭа аҿан, иаха ишымҵааз ауп ҳәа, иақә науа аҿаанахазҭгьы ҳаӷеимшхаран. Иара усгьы шьамха нынӡа ишьҭан, уажәшьҭа иацнаҵарц ианалага, уаҭәашәпа ра асы еимгәҳәаны, арахәгьы акыр рызҭо дызусҭада. Арахә ракәым, уԥсуазар мҿхьышьаҵәык узаагом, ааигәа-сигәа иҟаз зегьы рыблит, уажәшьҭа нахьхьи агәаҩаҿ амҿқәа ахь-кыдгылаз ицатәын. Насгьы ал мацара ааугеит ҳәа афархь еиԥш иаразнак ибылуеит, амала ахьаца сынтәатәи аԥҟара ацырхыраазар, ихәажжаӡа кыраамҭа иакызаауеит. Ал рыц ҳа, ахыз хымҳа-џьымшьа мгьалрхаара ицон ҳәа, иаразнак инеикәабылуеит.

– Ашьыжь иааиз асас ирласны дцоит, – лхәеит Хьыкәыҷ аҟәыд ршьышьны данаалга, архнышьна ихшьыз ачуан хәыҷ шьҭа зынӡа иҭаблыр аҵкыс лҳәан, амца инацәхыкны дҩахан инахакналҳан.

– Ус бҳәеит, аха иҽирмаҷҟәикыргьы ҟалоит, – Асҭанда ихааӡа дааԥышәырччан лан дналҿаԥшит, – уар-хьи змаҳауа асасцәагьы ыҟами.

– Баб анышә зҿарымԥсаша, иара ихы иҭашәо амацара даҿуп акәымзар, сынтәа ачалаҳәапҵәҟьагьы ҟаимҵеит, – уи шаҟантә иалҳәахьаз анаалгәалашәа, иаразнак дааикәашәеит Хьыкәыҷ. – «Бызӷыҵымсыр ҳәа бшәома, уанӡа Анцәа ҳнашь ҭы», – иҳәахт, уажәы, сара мыжда, имшқәа ԥхьаӡо дтәоу џьушьап. Анҭ рыжәла акы иагома, рыжәла сҳәап, аха дыҟаз.

«Бааиҟәаҵишь шьҭа, – гәаныла даацәажәеит Асҭанда, – баша аныӡба дабыргеит, уи инапы иҟанамҵаз акгьы ҳамаӡам ҳара. Насгьы уи дахьыҟазаалакгьы аҩныҟа игәы ихоит, уажәгьы иԥси-иԥси еихьымӡо амҩа дықәзар ҟалоит».
Анатоли Лагәлаа  ) 331 ●

– Рыжәла абзеира адкылоуп, – Асҭанда днеин, дҩахан ахьурӡы амца наҵалҵеит. – Амалагьы ҳмаҷуп, дихеит, ҳзых бырҟьозеи.

– Унан, џьым-џьым, шәа шәызлахәым, шәара шәқәа қәра сцааит, шәа шәалазҵода. – Хьыкәыҷ иаразнак лцәа дааҭӡыӡаан, дааикәашәеит илҳәаз лхәыҷқәа акы ирԥыр хагахар ҳәа дшәан, нас зегьы зхароу иара акәушәа, лгәаб жьынацәа налҿыҵалкын днацҳаит. – Шәара амаалықьцәа ишәыхьша сара схы акәмаҷыра иақәшәааит.

– Сыхәмаруеит, ди, – лҳәеит Асҭанда илгәарԥханы акыр-кырҳәа дааччан, уи лыччаԥшь аҵәҵәабжьы бзиа еиԥш ашҭа анҭыҵгьы инаҩуан, – бара реиҳа ҳаныбшәиуа шаҟа ҳабҭаху аҟара зегьы ҳарҭахындаз.

– Шәара шәышԥасшәиуаз, нанхеит, зда дсымам, исшәиыз иара иоуп, аха уи акы ихьӡап, акы дарҟәып ҳәа быҟоума,
– Хьыкәыҷ гәаныла иҟалап шьҭа лыбыз дацҳауазҭгьы, аха ачалаҳәап иаахлырҟьан, ашьыжь маҷк лхаҵа дламхашәиит. «Ҳа хазларыцҳау ҳа иҳазхоит, иуҟәыблаагәышьоуп».
– Маҳ, алаапкра иагаша, уаазымгӡара уқәшәааит, – ама ҵурҭа абарҵаҿы ахьатә шәы хәыҷы иҿаз аалыртын, рлаԥшь ду ндәылылцеит Хьыкәыҷ. – Уца, уца, уашәа ԥшь-шьапык иҵалааит уара уҳадызгалаз. Аӡын уеизҟьа абарҵа уҵажьуп, аԥхын – ашәшьыра.

Хьыкәыҷ лхаҵа игәаӷ уажәы ала иахҭнылҟьон. Иаргьы даарак иаҭахӡамкәа, ицәеицәыԥсуа, ахәыҷы хәмаррақәа рҿы изықәтәало алабақәа реиԥш, аҵыхәа аҵарҽылан, ашә хымс ианынхыҵ, издыруада уи ари ауеимагаха, адәы сыш ԥацәлыжьлари, срыцҳалшьозар хәа ашьҭахьҟа еиҭааԥшит. Аха уаҳа умԥсит, Хьыкәыҷ аӷьараҳәа иныдлыжьлаз ашә аб-жьы ахысбжьеиԥш агәы ныҭнарԥсааит.
– Укыдыбгааит уаргьы, – Хьыкәыҷ уажәы урҭ зегьы даар ҟәаҵын амш ахь дааиасит, – иахьак зынӡа ӡгьы-ԥшгьы акы ҳзаамгац, иара аӡыхтарҭа аҟынӡагьы ма грапарак нагандаз. Агәыла ҷкәынцәагьы реиҳа иануҭаху, дасу ихи-иԥси дашь ҭоуп, аӡәы аӡәы дизхыртәалом, аха, абарҭ рыԥсы ҭоума ҳәа иааузхьаԥшыр угәы ҟанамҵои.

● 332 )	а и з га ●

– Сара илызгап аграпара, – Асҭанда ахьышәҭҳәа дҩагылан аҿаԥарахь лҿыналхеит, лаб Қамча икьырза магәқәа налы шьалҵарц. Уи данхәыҷыз аахыс, егьи лаҳәшьеиҵби лашьеи раҵкысгьы иасымша лаб аҩнусқәа ахьыҟаиҵоз, аӡахәа еи-лихуама, аҵла кеиҿома, ма аандак ахьеилаҳаз ирӷәӷәома, уимоу, дцәаӷәозаргьы, уи иасымша ашкол данамгоз ицә-ҿа лкын. «Бара баб иахь иаҳа бцеит, – лҳәалон Хьыкәыҷгьы лгәы ааибакны зны-зынла, – уи имаҟахы бадҳәалан быши-маз, ахаҵаусгьы бирҵеит. Ани сыркы, ари сымх, иасымша ида ус умамшәа уидгылазар бзиа ибоит. Иара унеихашәалан џьара акы узыҟаҵом».

Асҭанда акьырза магәқәа налышьалҵан, асы рҭамҳарц рыхқәа ҷапырхәала ирыхханы иҿалҳәеит. Ашҭаҿыҵәҟьа уиа ҟара ишьҭамгылеит асы. Нас даагьежьын, Қамча ибамбакьаҿ хыхь иналышәхалырԥан, аӡаагага уедра лыман лҿыналхеит.
Уи аӡаагамҩа данынаныла лкьырза магәқәа иаархыҵәеит. «Аԥҳәгьы хшәаны арахә кылак-кылак рыҭатәуп, мамзар иахьантәарак хәарҭа-хәаԥшьык рымамкәа, иааихашәаанӡа иҟаауа агәашә илахоит», – лгәы инҭылҳәааит Асҭанда. Аха раԥхьа дцо-даауа мацара, аӡыхтара мҩа аграпара ылылге-ит. Нас ауедра азна аӡы аалган амаҵурҭаҿы иналыргылан, аҩнаҵаҟа ишьҭаз акьыба аашьҭыхны, асы еимгәҳәаны, ах-каара иҭагылаз аԥҳәаҟәахь лҿыналхеит. Арахәгьы иараз нак иааибарҟааит, урҭ рхәы рылҭарц дышнеиуаз рцәа иа лашәазар акәхап.

«Асы еиқәыцәашь икажьгәышьоуп, еигәыдызҵо уаҩ дыҟам акәымзар», – Асҭанда ихьу-хьууа лгәы мца хәыҷык нацралеит. Уи лашьеи лаҳәшьеи шаашаз ашкол ахь ицеит, дара рҟынтәи уанӡа кыр набжьан, насгьы ӡныла амш хәыҷуп азы, ашара адәы иқәлаанӡа аҩны идәылҵлар акәын. Лара Асҭандагьы иацы цәыкьа Аҟәантәи дааит, уи уаҟа ауни-верситет аҿы аҵара лҵоит. Лара данхәыҷыз аахысгьы бзиа илбон арҵаҩра, зны-зынла дыхәмарны ашҭа днықәгылан, «дәышьеи, дәышьеи» анылҳәалак, иаразнак рыкәтқәа зе-гьы ааизон. Нас урҭ лара лҽааидыԥсалан арҵаҩ леиԥш дна-рылагылан, – «Мшыбзиақәа, ахәыҷқәа!» – лҳәон. Даргьы
● Анатоли Лагәлаа  )	333 ●


ааҟарҟаруан, иаахьаԥ-чаԥуан, аха ԥши-хрыӷи изакәызаа лак акгьы лкалҭ ианымшәа анырбалак, хара-бӷьара инеи мпны ицон.

«Ахәыҷы мыбжьахқәа, – лҳәон лара апырпыл еиԥш дҟаԥшьӡа дааибакны, – шәҵатәхәқәа шәыздырӡом азы ауп шәыҩны шәызцо, уара арбаӷь ика ҟаԥшьы – ҩба, арцына – ҩба, акәт-ҿа – ҩба, аҟәарҭ – хԥа, уара, иамур ԥыҭк уҳәеит, уҟарҟарт, акәҷар ҭаха умҭо ихьу-сууа ишуҵазгьы».

«Ах, бара акәт-хы зхагылоу, урҭ баарҟәаҵны беиҵбацәа бнарыдтәалан ак надбырҵар», – амаҵурҭа аҟынтәи ҿылҭуан Хьыкәыҷ.

«Сара ҩыџьа рзыҳәан аурок сзымҩаԥгом!» – игәаан ак ласс абӷьыжәҳәа идәылҵуаз арҵаҩ леиԥш, деиқәпата, ччаԥ шьк лҿыҵымшәаӡо лышьҭахьҟа даагьежьуан.

Асҭанда лаби ргәылаки иацы ашьыжь иааибырҳәан шәа рыцара еиццеит. Урҭ абригь-абригь аҽны ҳаауеит ҳәангьы акгьы рымҳәаӡеит, рҭаацәагьы игәаӷьны изымҵааит, из-банзар, Қамча ус шәарыцара данцоз уилацәажәар бзиа иба ӡомызт, ивара ашәарах тәаны, уҿы ааихыхны ашәарыцара аӡбахә анаауҳәа, ираҳар ҳәа дшәошәа. Насгьы ашьыжь дшы ҩагылаз арахә ԥҳәқәак нарылеиҟьон, уи ус акәын, нас да-аины абарҵаҿы днатәаны апатронақәа реиҵаҵара днала-геит. Уи хызаҵәла еиҵаз апатронақәа жәабаҟа иҟанҭаруаз иҭан, егьырҭ зегьы аҳәыҳәқәа рзы шьацмала еиҵан, аха апатронақәа анизымха, шьацмала еиҵаз еиҵыхны ахызаҵә рҭеиҵеит. Ашәарыцацәа шьоукы-шьоукы Анцәа иаҳԥигало ԥсаатәқәак ҳшьлап ҳәа шьацмала еиҵоугьы ргоит. Уи аҩыза Қамча ахаангьы иҟаимҵац, ихгьы иаҭәеишьом, уи ус иҟоу ааҵра шәарыцаҩцәа патугьы рықәиҵомызт.

Уи ус шәарыцара данцалоз цәгьангьы-бзиангьы аҩны иӡбахә рҿадыршәлаӡомызт, ус гәаныла акәын ирҳәоз зегьы шырҳәоз. Гәылак дааины ацәажәара дналагаргьы, анс-арс инахыргон, Хьыкәыҷ мыцхәы амышьҭа бааԥс дацәшәон, Қамча нахьхьи џьара ашьха бӷацамкыра дахьаҿоу, акы ихьӡар ҳәа дшәон. Адәахь лыхшара рҿы уи цәырган ахаан-гьы идылмырбацызт, иара данихцәажәозгьы урҭ ираҳауа
● 334 )	а и з га ●

шамаха ажәахаак лҿыҵшәомызт. Иаргьы ус акәын дшыҟаз, урҭ апатуеиқәҵара, аҳаҭыр ирыбжьаз убриаҟара иҵәахын, ианеицәажәоз, абарҭ аҭыӡшәа мыцхә зрыбжьоузеи ҳәа уаҩы игәы иаанагарын, арахь дара раҟара маӡала, гәыла-ԥсыла еизыҟаз уаҩ дыҟамызт.

Қамча джәытә нхаҩ бзиан, иашҭа иааҭалалак рхы идыр ныҳәалартә дыҟан. Даҽак акәым, иашҭа мацара аҽыкәаша иаԥсан. Аӡӷабцәагьы аԥарԥалыкьқәа реиԥш иқәшәҭраан мышк знык ианырмыԥссоз ыҟамызт, ашьац гәӡаӡа, ухәы ықәҵаны иуфарын. Иаб иргылаз икәасқьаҩны макьана ишыҟац иҟан, еилшәаракгьы амамызт, амала акызаҵәык, ҵыԥх аԥсҭаҟа мчыбжьык аҟара дцаны дыҟан, иазхашаз ахьа хьыҵәцара иалху аҟауар хны, ргәылак диҳәан машьынала изааигеит. Нас анышә зшьапқәа афаз аԥхьатәи аҩ-шьаҟак иԥсахит, егьиабжьарак мшаҽнеиԥш игылоуп кьыс ама ӡамкәа. Амала, амаҵурҭа иара инапала ҿыц иҟаиҵеит. Ал-ҵлақәа ианаамҭаз ианԥиҟа, икоукоууа, уҭаххар, аԥсагьы еиԥшымызт. Ақьырсҭақәагьы абна днылалан имацара иԥ шааит, ицәит, ашьҭахь ианирмазеи, акәарахь илаишьҭын, џьалла иҭигеит.

Ажәакала, Қамча уажәшьҭа анхара-анҵыраҿы дызкуа-дзышьҭуа ҳәа егьимамызт, арахә-ашәахә изанын, афатә-ажәтә азгьы Анцәа дирҵәыуомызт. Амала, акызаҵәык, уи уажәшьҭа хынҩажәа шықәса шихыҵхьазгьы, ашәарыцара бзиа ибон, иԥсы аҿҳәаран. Знык данцагьы дхынҳәуамызт.

Асҭанда арахә акыр рыҭаны аҩны данааи, лан аишәа абысҭақәа анылҵахьан, ларгьы лкьырзатә магәқәа аалы шьылхын, днеин лаб ихәы ампахьшьы иаалалҳәан, ашь қаԥ инҭалыргылеит. «Издыруада, Анцәа дҳамазар, иахьа дхынҳәыр, хәыԥхак дахамтәеижьҭеи, ариабжьарак хьшәа шәала мацара ддәықәуп, – гәаныла дцәажәон Асҭанда, – ажәеиԥшьаа, ажәеиԥшьаа, иахьагьы уихылаԥш, избанзар, ани иқәраҿы, дхәыҷым-дмыҷым, ҿашәа иумҭар, дургәаар ҟалаӡом. Издыруада аҭамҳа еиҿажьны дахатәазаргьы, изды-руада амҩа дықәзаргьы. Угәы дҭаз, улаԥш ихыз, ажәеиԥшьаа, ажәеиԥшьаа...»
Анатоли Лагәлаа  ) 335 ●

– Асҭанда, нан, бнатәан абысҭеи ашәи неибарԥшны уаҩ ҵас акрыф, ҟәыдда уаха ҽа-цыфакгьы сымам, бан изхырфа-лаша…

– Дихеит, ари мачхәума, салаӡап, сара ашәи абысҭеи ансуҭа, бара ибымдыруеи, абаҩлаша сымҵаургыларгьы саз хьаԥшуам. Насгьы, анҭ мцала ирҩоу бара бышәқәа, снацә кьарақәагьы рыдысфалар ҳәа сшәоит.

– Сабшала банааиуагьы, быгә иаго, быгә иаҭаху сзыб ҿамҵар брыцҳами, сара иԥсыша, – Хьыкәыҷ илымамыз зе-гьы шыгәхьаалгоз, ишыгәнылгоз, лыԥҳа дналыдтәалан, лгәы иаго-иамго лыхә ԥыҭк амылфааит. – Рдәына жьыкгьы кыр иаԥсан уажәы, аџьыкаҵәаҵәа иарганы, амца иҽҳәарҵәины ибзызымӡуази, ипазана мацараха. Урҭ сынтәа мыцхәгьы иԥсылоуп, ҭагалан ҳаурақәа ҿықә-ҿықә ҳәа ишрылаз, жьгьы нырмыжьит, аԥсуа хәырмагьы аҟалаха адымраӡеит. Насгьы ани ажь шкәакәа мра хәыҷык аақәыԥхар ирлас-ны имшәуеи азы, убриаҟара агәы кыдгыланы иҟоуп, анҭ шәхәыҷы хәмаррақәа рҿы иҟашәҵо шәыԥшӷәынҵә ҩнқәа реиԥш, унахькьысаанӡа иԥыххаа ицоит. Ичахны абна илаҳ ҵагәышьоит урҭ ардәынақәа, арахь ҳа ҳзы егьрылам акәым зар. Ааи, ааи, ҳа ҳқәаҵа иааӡаз роуп, ҳгәыла ҷкәынцәа рԥаҵа иалаччо ахәаҩ-сеҩҳәа зышьра иаҿу иахьа хәлаанӡа.

Хьыкәыҷ даҽазныкгьы илгәалалыршәеит агәыла ҷкәын цәа рыӡбахә. Уи ус амыцхә урҭ рыӡбахә анылҿахоз, Асҭан да изызҳәаз лдыруан, аха џьеи лҽалалгаларын. «Ибзиоуп, аиашаз, агәыла ҷкәынцәа ус еиқәшәшәа ианыҟоу, рхым ҭа анымкамшәо, аха ҳара есымша рыӡбахә ҳҳәоит, иаҳ гәалаҳаршәоит, насгьы ҳара иаҳчахуа ҳардәынақәа ишыр ҭаху ирылоуп, шәара абра ҿмырҵысы шәыштәоу, ҳара рдәынажьла ҳазчом, ргьама шәҳарбар ҳҭахуп ҳәа ирыман ашҭа иааҭалар. Аха уахьгьы акгьы рызмырҽеит, ди рыцҳа иасымша баша рыӡбахә шылҿаку илҿакуп, «агәыла ҷкәын цәа» «агәыла ҷкәынцәа!» Агәыла ҷкәынцәа, дара рхәы иаҭә ҳәан ирфоит, уара ургәалашәаӡом... Рардәынақәа зҭахы да, дара ирымаз, аха сара абри асы ауп ирыцҳасшьо, ала ҭаа ишҳахәаԥшуа, «сеигәыдышәҵа, сшәыцҟьа, сышәрапа,

● 336 )	а и з га ●

шәзыԥшузи!» ҳәа ишҳақәҿнаҭуа иниакәкәа ицоит. Иҳамбози рнаршә зеиԥшраз «агәыла ҷкәынцәа, агәыла ҷкәынцәа» ҳәа баша ҳлымҳа ҵылхуеит ди. Уаҳа акы акәым, даҽазнык илҳәо саҳааити!»

Амала, урҭ дрылан аӡәы, уи дара нхаралагьы ԥыҭк днар цәыхаран, амала, қыҭак еицатәын, убригь шәарыцара аб рахь даалон ишәақь изқәа икыдҵаны, абз змаз хылԥа шкәа кәак ихаҵаны, есымша бамбакьаҿцәышкгьы ишәын. Уи ахаан рдәынак шьны идҳәалан длымбацызт Асҭанда, шама хагьы дхысуамызт, данхысуазгьы ардәынақәа инархыкны акәын дышхысуаз, арахь ааигәа-сигәа имааиларц, ргәы рҽаниҵарц, иршәарц. Насгьы иара цәгьала асы бзиа ибон, иҩызцәа, урҭ есымша асеигәдҵаха рымаӡамызт, ршәақь ахы ишықәԥшуаз иаахәлон. Усҟан иара дрызгәаауан, Асҭандагьы зны-зынла ибжьқәа лаҳахьан, «ардәынажьла шәымчар иҟалои, шьҭа шәаарҟәаҵ, рыхәҵәы ықәшәхит зынӡа, урҭгьы асы еилаҳаит, асы рҭахуп, амла иакуеит, ҿашәа ҳауазар ҳәа иааихашәаанӡа еимдоит. Шәара ишыжәбалак, инаргәыдҵан ишәшьуеит».

Аха урҭ ииҳәо аныддмырҳалак, сара ашәақь баша са ҵоу џьышәшьома ҳәа, аҩада ажәҩан ахь ахы нарханы ахәаҩ ааҭиргоит. Ардәына рыцҳақәа рыԥсқәа анроулак, ашәшь ҵлақәа инарықәԥрааны, «ҿықә-ҿықә, ҿықә-ҿықә» ҳәа, ас ирымбаӡакәа ахысыбжь ааигәаны иахьгаз џьашьо ақәаҵа рҽарҭон. Усҟан аҷкәынцәа убас рыԥсахы еибакуан, игәаа уан, аха иаргьы ус аламала рнапы иламлозар акәхарын, рхы-рҿы ишгәааз андырԥшуан акәымзар, арахь ажәак рҿыҵдыршәомызт.

«Ус ауп ишадыруа, – лҳәон, усҟан, Асҭанда егьырҭ аҷ кәынцәа дрызгәаан дахьыҟаз азы ацаҵаҟа дцәыҵагылан дахьыԥшуаз аҟынтәи лыгәгьы аалшьышьуан, ардәына кәаԥ-кәаԥ, Гыд илымҳа кьацә-кьацә!» – лкьатеиах ԥҵәаны акыр-ҟырҳәа дыччо, аҩныҟа лҿыналхон.

Ашәарыцацәа зегьы абри дара ахьынхоз аган рҿархар сырҭан, ақыҭа агәаҟынтәи ардәынак ма хьажьык акы ыҵыԥ рааргьы абрахь џьара ҵлакы иқәтәазшәа рбон. Уи иаана
● Анатоли Лагәлаа  )	337 ●


гоз еилылкаахьан Асҭанда лангьы, убри азыҳәан акәын уажәы-уажәы дара рыӡбахә зылҿакызгьы. Аха Асҭандагьы уи лзеилымкаахуа дыҟазма, ма ҽмырҳа ҟалҵон, ма џьара акала иахылгон. «Сабшалеи мҽышалеи, игәаӷьны ҳааҵрахь уцәырҵыртә иҟам, узшьуа дуздырӡом!» – лҳәеит уи зны лқьышә аччаԥшь ықәыххуа. «Ашкол иоунажьуазар акәхап, амаҵура иалоугьы рхы иақәиҭыми сабшалеи мҽышале.»,– лҳәеит Асҭандагьы даҿамхаӡакәа ихианы илкызшәа. «Урҭ ашкол иннамкылоҭгьы, ус рхәы рфааит!»

Асҭанда иаразнак даауалуашеит, дааикәашәеит, урҭ амыцхә рыхьчара далагаргьы нас ҽак аанагошәа иҟалон азы, рцәажәара ҽаџьара иахылгеит.

– Ажәҩан иаҳа-иаҳа аимаҷыҩра иаҿуп, уаҳа ацнамҵан даз, иахьак зынӡа амҟәыл каҳаит, – абри анаалҳәа, лаб иаҳагьы дхьу-хьууа лгәы дааҵалеит. Уи игәи-иԥси ддыр тәом, аҩны дыҩнахаргьы ари аҩыза амшха дҳәыԥыӡыԥуа дықәхоит, акәымзар, уажәшьҭатәи ишәарыцара даара ишәарҭан. Ашьабысҭақәа рываҩра иара шьҭа иабеилша

гәышьои, ижәытә гәы дарҭынчуам умҳәозар. Иасымша уахь ихозар акәхап, уи ауп шәарыцара ицара ԥыҭк шыб жьоу ацәажәарагьы зицәымӷу, зны-зынла дыштәоу унаих ҭыгәларгьы, ашәарах рымҩа кны дгылоу џьушьап, ажәак узиҿыхуам. Нас ихәыцрақәа данрылҵлак, ихы-иҿы аччаԥшь аақәыԥхоит, гәаныла игәы иахәоз ҭыԥк аҿы днаӡазар акә хап, уаҳа, шәымҭак игәы аарҭынчны, иҽеимыртаӷа дтәар гьы ауазар акәхап. Аха ушиацәажәо акәымкәа, дааикәа шәоит, нас иаразнак деиқәышьшьы аӡмыжь еиԥш иҽааир ҭынчуеит, Хьыкәыҷ «агызмалцәа иҭоуп» лхәоит усҟан ма ӡала иара иахьимаҳауа. Уи ес-ӡынра иааиуа ус акәын, уара дудтәалоушәа, дуацәажәошәа убоит, арахь иара гәыла-ԥсыла даара ныҟәаҩык, шәарыцаҩык иакәымзар, уаҩы ишьаԥхыц ахьамкуа ашьхақәа дырҿоуп.

Анцәа, анцәа, анцәа уҟазар, – Хьыкәыҷ ашьқаԥ аилыр-гара дахьаҿыз дааҟәынд-ҟәындит. Нас аишәа аашьҭылхын, аҳәымсаг хәыҷ аақәшьны ӡык нықәлыршан, аҿаԥарахь илыман лҿыналхеит. Убригь уажәшьҭа рацәак адәахьы
● 338 )	а и з га ●

илынлмырԥшырц даҿын акәымзар, Қамча ариаҟара да хьынхацәаз уажәы-уажәы лгәы иҵхон, аԥыр-ԥырҳәа ам ца лыцранаҵон. «Ииуазеи аҭаҳмада хцашәа иҟоу, ари асы ҩамгылаха, ҩаха-хаха абна иҽылеикыртә, абыржә знык деибган Анцәа даашьҭы, нас ҳаицәажәап. Иаҳа-иаҳа дыҷ кәынхо џьишьоит иара шәикәагә, ҭынч аҩны даатәар, сы рахә-сышәахә, сымҿы-сымца иҳәар. Иара иқәраҿы зегьы ус ауп аҩны ишахагылоу, иара ҟадыџь, ибаҩқәа шхәарҽхахьоу, дшажәыз ибаӡом, иасымша игәы иҵасуеит. Аԥша мыжда-гьы шԥаҵоу иахьа, уԥынҵа ааҿнакәҵәаауеит. Иқәнагоит ала кьаафыр, ԥыҭк иԥсы дақәыԥшыр, нас изеиԥшрақәоу ибап. Ус ахаангьы исымҳәацызт, аха уԥсы уҿеиҵоит. Иара иҵыхәала ҳацәа ыҟам, ҳтәа ыҟам, ҳхы-ҳҿы ҭакәаҳа ҳдәықәуп амаалықьцәеи сареи. Ишԥааури, аԥс гәырҩа аҵкыс, абза гәырҩоуп ауаҩы дықәызхуа, ҳаԥшышьа ҳаԥсышьан ҳтәоуп».

Хьыкәыҷ иаҳа-иаҳа илкуа-илышьҭуа дақәымшәо, дназ лагоз акы гәцәа лзахамкуа, лыла акамбо далагеит. Уи иа-гьа лҳәаргьы, Асҭанда лҿы рацәак имырзакәа илынлыр ԥшуамызт акәымзар, Қамча иаха дхынҳәуеит ҳәа акәын дшыҟаз. Избанзар ас ԥыҭк шьҭаны ианақәҵаауаз акәын уи данышәарыцоз, ишьҭагылахьоу ас-ҿыц ақәнаура ианалага, нас ашәарыцарагьы шшәарҭаз идыруак азы, иаразнак дыл-баауан.

– Анцәа уҟазар, Анцәа уҟазар, – Хьыкәыҷ џьарак дым тәаӡо, дхаха-чахо, дбарџьеиуа амца аахәыҵлышьшьаан, аԥырӷқәа агәмыркатыл еиԥш иԥхеи-ԥхеиуа ианааԥш, аҵаа иареиџьыз лнапқәа ҵыс-ҵысуа инахалкит. – Аҩны иҟоу ахьҭа ҳаиқәынҵәоитеи, адәы иқәу излархыргои? Иа-хьак зынӡа ацгәыԥсы уздәылгом... Амш ашьа аҿыҵуеит, иаҿыҵааит.

– Ажәқәагьы ԥҳәык нарыласҟьеит, аха гәларшәсгьы ир мыхәазшәа збоит, – Асҭандагьы аҩны лхы лзыҩнакуамызт.
– Ҟаи, нанхеит, уажәы ҿаҳәарак ҩ-хык ирызхароуп, мамзар, аӡынра иҵегьы еицәахарц иҟоуп, усҟан зынӡа аҵаарыҷҷара ианналаго, арахә ржьагакгьы ҳмоур, ркәы


кәылах ҳцәынҵәап. Урҭ хԥа-хԥа ҿаҳәара руҭаргьы ирыӷ рабгоит уажәы.

Анатоли Лагәлаа  ) 339 ●

– Ди, нас, ус анакәха, анҭ скьырза магәқәа аасышьаҵаны, Акәарҷиа абахә дахьашьызынӡа снаӡап. Издыруада урҭ шьҭа амҩа иқәзар, ԥыҭк иааскьахьоушәа сгәы исыҵанаҳәоит.
– Бца, нан, амала ас бхахаӡа акәымкәа, ҵаҟа иԥхоу ла-салыхк быҵаҵа, насгьы даара бгәы бҽанызароуп, џьара ишакәым бықәҵәрыр исыԥсыхәозеи сара быцәгьа-мыцәгьа ицаша. Амҩақәа рҿы аӡқәа ахьҭачыз иҟьаҵәыроуп, бшьа-пахьы быԥшлароуп, нан. Иахьатәи асеиԥш сҵәыԥсы саагы-лазар исымбац, шьҭыҵшьагьы амоуа ишьҭабаӷьарц иҟоуп. Лабакгьы шьҭых, нан, инабыҵабырслап, џьара бкамҳааит, срыцҳауп.

Асҭанда Қамча имаҭәақәа налышәҵаны, асы ахәырд-хәырдҳәа иԥуа лҿыналхеит. Уи асы ахәыҷ иеиԥш бзиа ил-бон, рашҭа иааҭалалак, дсасума, даԥшәымоума, зынӡа дбыр-гымзар, иаразнак, «ҳчаӷьа агьама убароуп» ҳәа асы игәыдҵо лҿаалхон. Уи изгәдылҵозгьы ус аламала дшиҟәамҵуаз идыруазар акәхарын, иаргьы знык-ҩынтә иршәуан, нас иԥсгатәы иманы амаҵурҭахь дыҩуан.

«Унан, бара мышьҭа бзиа, иаҳа-иаҳа бхәыҷхома, быҵап ҟааитеи, аҩныҟа ааиха рыҭ ауаа» ҳәа иасымша абарҵаҟынтәи ҿылҭуан Хьыкәыҷ. Нас лҳәатәы хамҵакәа данаҟәымҵӡалак,
– «бара иахьеи-уаҵәи хаҵа ицаша, аӡәы бибаргьы ԥха шьароуп», – ҿаалҭуан. «Бымшәан, ди, – лҳәон дычча-ччо лара усҟан, – сҳәацәа сызҿу, иҟасҵо иалырдыраагәышьои, арахь асы иаанашьҭӡомеи! Урҭ ус баша-маша ҟьаҵәыра ила гылаӡом. Ааи, ааи, ацгәы аԥсыӡ акыр аҭахын, аха ашьапы бааӡар ҳәа ишәон ҳәа бмаҳахьеи?!»

Нас асы даганы, лхахәы чқәырҭылӡа, лӡамҩақәа апыр-пыл еиԥш иҟаԥшьӡа иҭыҵны ицо, дкәатрабааха аҩны да нааҩналалак, «ус ауп ишадыруа, бхәыларԥыԥны, бабгьы бангьы рыԥсхәы бҿарҵеит», – лҳәон Хьыкәыҷ. «Дара, дара брыхәаԥши, – Асҭандагьы иаҳа-иаҳа деицрашәон усҟан, – дар-гьы ргәы ҭәны иҟоуп, шьҭа изакәызаалак акгьы баламган, са ибҟәыскит, ааи, ааи, аҿаҵа рзахамҵо еихпапала иҟасҵеит!»

Асҭанда асы дылалан дахьнеиуаз шьҭақәак еилаџьлыҭуа иган, аха урҭ аладантәи имааӡеит, хыхь рыхкаара шыҟаз

● 340 )	а и з га ●

ирычхнысны, акәараҷҷаҿы илбааны, нас уи ахәадала ихале-ит. Изусҭцәадашь ҳәа дааиԥхьхәыцааит ларгьы, аха ариаҟара зышьҭа зырӡырц зҭахыз зусҭцәаз лзеилымкааит. Насгьы урҭ рышьҭа асы злақәнаухьаз ала, изусҭцәазаалакгьы, аша-ра адәы иқәлаанӡа ҳәа шәарыцара ицоз шьоук ракәын. Амышьҭа ыҟоуп, алаԥш ыҟоуп, урҭ шаҟа хкы ирыцәшәо аллаҳ итәуп. Амала, рмагәшьҭақәа хыгага-хыгагааӡа иаанханы иҟан, асы еиманаԥсарц егьрыгмызт, аха усгьы умҩашьартә ианубаауан. «Шәарах ҟадыџьқәагьы зықәшәазеи, – лгәы инҭылҳәааит лара, – аҩада ашьха бӷацамкыра изаҿагылом, ирфогьы роуам, ҩбагьы, асы ӷәӷәоуп, ирызгом. Арахь илба-ар, арсҟатәи шәарыцацәа ахьыҟоу, хык иаҿамшәаргьы, хык иаҿашәоит. Урҭ арыцҳақәа, шәыԥсык зхоу роуп ари аӡынра еиқәханы иӷыҵысуа».

Қамча ус ажәеиԥшьаа ихылаԥшны даныхынҳәуаз, рыҩн аԥхьа иҟоу ахәы акәаԥра данаақәгылалак, ахәаҩ-ахәаҩҳәа ҩынтә дхысуан. Усҟан аҩны иҟазгьы, агәылацәагьы, иараз-нак ирдыруан Қамча ҿашәа шиоуз, зшьамхы инанаго зегьы ыҩны иԥылон. Дасу ирымԥыхьашәоз, ҵәыума, нышәума инеигәыдрыԥсалон: «удырҩатә, удырхатә еиӷьхааит, уахь-нылагылоу зыԥсы аахьоу иасымша иумԥыхьашәалааит». Иаргьы изаагоз, иишьыз ацәа илаҳәаны иааигон, изаам-гоз иҵәахны дахьааз аҭыԥ реиҳәон. Нас еибаго аҷкәынцәа бзиақәа рҽааибаркны, акәац ааргарц идәықәлон. Асҭан дагьы гәаныла иаразнак дгәырӷьон, аха нас даназхәыцлак, дзыргәырӷьоз лаб ишьны иааигаз ашәарах акәӡамызт, иара деибга-деизҩыда дахьааз акәын. Усҟан Қамча иааигәара анеирҭа узҭодаз, агәылацәа зегьы икәаӷӷа икәшаны идны ҳәалон, дасу акака иразҵаауан. Лара усҟан «иахьак уеибганы уанаҳзаа, уаҳа уҳашьҭаанӡа» лҳәон. Нас урҭ агәылацәагьы шынеибакәыз аҩныҟа иаамҩахыргон, имҩахымҵуазгьы, ҵасым, рылымкаа ишԥаҳфо ҳәа, зегьы рыхәқәа рзишьҭуан Қамча.

Асҭанда рацәак ихарамкәа хысыбжьык лаҳаит. Уи иараз-нак Қамча ихысыбжь шакәмыз лдырит, ас амҩа аԥыхьахь иааигәаны ихысуаз, ардәына шәарыцацәа ракәын. Урҭ
● Анатоли Лагәлаа  )	341 ●


ршәақьқәа рхысыбжь, аӡы иӡааҳалоз ахаҳә абжьы еиԥш акәын ишгоз, рпатронақәа рацәак реиҵаҵаха иахьымӡозар акәхарын. Зны-зынла ардәынақәа ашәшь ишалатәаз рпат ронақәа анынҵәалак иҩны ицаны ҿыц еиҵаҵаны, урҭ ардәынақәа анықәԥраара иахьӡаанӡа ианахәыртәуаз ыҟан. Иаанхозгьы «ҿықә-ҿықә» рҳәахуан, уаҳа арахь ҳааиаанӡа ҳәа акәхарын иаанагоз, аха ԥыҭрак анҵлак, изықәшәахьаз рхашҭны, еиҭа ашәшь ишалатәаз убон. Урҭ убриаҟара ашә шьҵлақәа рыгәра ргоит, ианырбалак, ауаҩы абџьар иман адәы дшықәу, илаԥш нарықәшәар дара рзы дышшәарҭоу иаразнак ирхашҭуеит. Акызаҵәык, излатәоу ашәшьҵла ауп ирбауа, аха ауаҩытәыҩса илаԥш зегьы ирыхьӡоит, убраҟагьы иаразнак инеиуеит...

«Ас шаанӡа ажәеиԥшьаа дызхылаԥшда?»– лҳәеит гәаныла Асҭанда, нас лара лымҩагьы уи ахысыбжь ахьгаз шыҟоу акәан усгьы иахьцоз, лҿыналхеит. Асы бымбылӡа иахькажьыз цәыӡк лымазшәа деиҭанылаԥшит, «уеигәыдҵаха аӡәгьы имам акәымзар, убзиагәышьоуп» аалгәахәт. Ардәынақәа рзы ас ашара иаҵагылан цәгьабзазала ариаҟара хара иааз ашәарах иашьҭалар бжьышьхак ирхыҵуазар акәхап». «Шәҭаа цәа сгәы иалагәышьоуп, – лҳәеит гәаныла аҵәы нарыла ҵаны, – анцәа абзеира сырҳәа, аха арҭ ардәынақәа ам ҵәыжәҩақәа рызҭаз, шәамеигӡаӡакәа иахьынӡашәҭаху хара шәԥырларгьы ауеит ҳәа ириҭеит. Шәышрышьҭоу мацара шәыдмырӡааит, Анцәа иишәиша ари асгьы уаҩ иҳәоу заҳауа акы акәӡам, шәаахьаԥшаанӡа шәышьҭақәа еимаԥсоит. Ма ҵәқәак рхырсло шәцалар!»

Асҭанда лҿы ҭбо ианалага, сҽыгәк аашьҭылхын днац ҳаит. Уи лҿы ишҭаз иӡыҭын, иаалбаалдеит. Иаразнак дыхь шәашәаӡа дааимнадеит. Ус данынаԥш, агәмыркатыл ҟаԥ шьӡа изқәыз аҵлақәа рнаҩыс, ҵлакы ашьапы иҽаваӡан, дадиаазшәа, ҷкәынак деиџьыԥӡа дгылан. Аха арсынтәи дахьыԥшуаз, уи ихы-иҿы лбомызт, «ӡибнаҟа уабаԥшуеи!»

– лҳәеит гәаныла ларгьы иаразнак. Иара устәи наҟ ҽа ҵла кахьы дыԥшуан, арахь ишьҭахьҟа аҵлақәа ирықәтәаз ар дәынақәа зегьы дрылгахьазшәа игәы рҭынчны. «Ах, шәара
● 342 )	а и з га ●

агәмыркатыл зқәу аҵлақәа роуп шәзеиҽырбо, ардәынақәа рыфатә хаа жәдыруеит. Абна амца акит, абна амца акит», – лгәы инҭылҳәааит Асҭанда. Урҭ иҵегьы ианхәыҷқәаз, чан шьҭахьы аҵх агәазы ианааилатәалак, усҟан ландугьы лыԥ сы ҭан, «сшьамхы иахысаанӡа илаҳауеит» лҳәеит гәаныла, ҵхагәанынӡа ацуфарақәа рҳәон. Ланду «абна амца акит» анылҳәалак, лара даалҟьан егьырҭ ахәыцхагьы рамраӡакәан, «агәмаркатыл» лҳәон. Нас зегьы аҟырҟырҳәа еибарччон, ландугьы длеигәырӷьан даалгәыдлыҳәҳәалон, «ацу бфеит, ацу бфеит, ахьҭра ахьхьа ааҭбыргеит» лҳәон.

Ус Асҭанда лылаԥш наиқәшәеит даҽа ҷкәынакгьы. Убри-гьы, анаҩс игылаз ҵлак иҽадырҟәыҟәлан, ишәақь ашьхәа игәы надҵаны, ахы ани агәмырҟатыл ҵлахьы ирханы, амала дкылымԥшӡакәа, ус ӷбакы дақәтәан амшын дхушәа, днаԥшы-ааԥшуа дтәан. Ардәына ԥырны уи аҵлаҿы иа-нааилак, ишәақь ахы акылԥшра заҵәык акәын ииҭахыз, убас иҽырхианы дтәан. Убри азыҳәан, ардәынақәа гәыԥ-гәыԥла ишҳәыԥыз ианааиуаз, уи иԥсы иамукәа иҩызцәа раԥхьа данхысуаз ыҟан, урҭ ҳмыццаакыкәа ҳаицхыслап ҳәа шеибырҳәахьазгьы. Усҟан иара дзеихсуаз шамаха знык ала изылашьҭӡомызт, амала ихәуан, нас дыҩуа абардрақәа дшырцәыҵаз, ааигәа-сигәа иҟаз ардәынақәа зегьы руа-ршәаџь умбо рҽырҵәахуан. Аха иҩыза ус жәасаҟалак иеи ҳәар, уи ахыхьымӡӷшьарақәа илан азы, ирласны дгәаауан, убарҭқәа зегьы еидхәыцлан игәаӷгьы ицәа иҭеигӡон.

Асҭанда иаразнак илдырит урҭ «ҳгәыла ҷкәынцәа» ҳәа лан иацижьҭеи зыӡбахә лҿакыз шракәыз. Аха лара излал-дыруаз ала, дара шәарыцара ианныҵыҵуаз иасымша хҩык еицныҟәон. Иахьа руаӡәк дыҟаӡамызт, «ас ирыҵеимкыр акәын» лҳәеит гәаныла дааччан. Аха убри дшазхәыцуаз, аҷкәынцәа рыԥсы ӡаны, иҟәиҭ-ҟәиҭӡа иахьгылаз инацә хыкны, ахәаҩҳәа хысыбжьык геит. Ардәынақәагьы, зыԥсы зоугәышьаз шәаны, агәмыркатыл зқәыз аҵла иналԥраан хара-бӷьара рҿынархеит. Асҭанда алҩеиԥш аҳауа иалачыз ашәақь хәшәы-блы далыԥшны дахьыԥшуаз, урҭ инышь ҭԥрааз ардәынақәа акызаҵәыкгьы нарылымшәеит. «Ох,
● Анатоли Лагәлаа  )	343 ●


шьыр, шьыр, ус адыруеит, сгәы ишԥахәои!» – лхәеит гәаныла ла дахьгылаз. «Ҿықә-ҿықә» рхәахт еиҭа урҭ зыԥсы еиқәхаз ардәынақәа, «шәышԥаҳамбеи, шәышԥаҳамбеи!» аанагозар акәхарын.

– Унапахы ԥҵәааит, сара усныҳәаанӡа, – иҳәеит ахықә ихықәгылаз аҵла зыԥсы ӡаны иаватәаз аҷкәын ибжьы ивара игылаз иҟынӡа инаӡартә иааҭыганы. Зны-зынла иб жьы агәаӷь еиԥш ихәлашәон, аха уажәы игәаӷьит. Насгьы уи ибжьы зықәкыҵәҟьаз иаҳар иҭахымызт, уанӡагьы изы наӡомызт, аха ани иҩыза иаҳар иҭахын, нас уи иаразнак амца шицранаҵоз идыруан, дагьацыцҟьон. Уи азныказ иа ҳа днеиҿаххуан, амала нас иаразнак иҵыхәа ирышәшәон акәымзар.

– Ухы иҭашәааит, – иҳәеит уи иаҳа ибжьы неиҵыхны, иҟалап, уи игәы кыдгылаӡан злаҿиҭуаз ала, изықәкыҵәҟьаз иҟынӡа инеизаргьы. Уи убриаҟара иԥсы еиҟәыҷҷон, азны-каз дицәынхап ҳәангьы уаҩы игәы иаанагарымызт.
– Уара умышьҭеикны уҳацызгалаз, ухы ухикәыцәааит, – уи иаҳа иаармаҷны иҳәеит, уиҵәҟьа наӡар иҭахымызт ани аҷкәын иҟны, ус иҟаз ажәа ишакәым дыҵнарҟьар ауан, уи зны-зынла убас деикәашәон, нас ихы укыр, иҿы узкуамызт. Аха, зегьы акоуп, иҳәеит, иажәақәа, ари знык дызлахысыз афабрикатә патрона ақьаад цәақәа реиԥш, асы илаижьзаргьы.

Уи ибжьы Асҭанда лҟынӡагьы инаӡеит. Лара иаразнак лцәа дынҭыԥсааит, ус злыхьыз лхаҭагьы илзымдырӡо. Нас лыҩныҵҟантә ихьу-хьууа гәбылра мчык аалыҵасын, «иҟәы блаауп, иҟәыблаауп» лҳәеит. Усҟан Асҭанда иаразнак лқьы шәқәа днарыцҳаит, урҭ лыбжьы рыман илыцәцар ҳәа дшәозшәа.

Убри аамҭаз, ахәы иқәгаз амҩахәасҭа даӡӷысны иҿааихеит иаргьы, уахьынаихәаԥшуаз, иааиланы, ижәҩахырқәа ԥџа џаӡа, ишьаҿақәа баӷьа-баӷьа иргыло. Уи, лара, ани рааҵраҿы данылбаз ишәыз абамбакьаҿ ус ижәҩа иҭарԥан.
– Исыцәцеит, – иҳәеит иара иҩызцәа еиқәыԥсны еиқә пата, ажәак рыхәлымшәаӡо иахьгылаз данаарывала. – Иҟа

лап маҷк иаҵаскызар, иблыша, абри сшәақь атәы уаҳа са
қәымшәеит...

● 344 )	а и з га ●

«Иаарҳәны ухы иадыргыли, иаҩҟьозар ҳбап», – игәы инҭиҳәааит аҷкәын еиқәа. Уи убриаҟара игәы ԥжәаны дыҟан, иҽызланикылоз иара ихаҭа иџьеишьон. Аха раԥхьа иҩыза иҽалеигалар иҭахын, уажәы ибз ихәлашәеит акәмзар. Из-банзар, уи ахысыбжьы ангоз, ҩ-ардәынак рыбжьара ирыб-жьакны, Анцәа иеимраӡеит хәа, уажәы-уашьҭан днаҵхарц игәы иҭан.

– Уара цас иаҳзууеит зегьы, – ицәыримгар имуит ани аҷкәын еиқәа игәала. Уи иара ишиҭахызҵәҟьа измыр џьбаразаргьы, зегь акоуп, иирдырит иара иҟаиҵақәоз урҭ иахьа ус баша ишақәымтәоз, уажәшьҭа ишаарылыжжуаз, нас ишԥа, ахахә уршыргьы иԥжәоит. – Уара уанду лыкәҷарақәа ракәушәа ардәынақәа уреигӡоит.

Аҷкәын уи аҭакс аџықә-џықәҳәа игәарԥханы даччеит, аха урҭ макьана рҿы хьижәар иҭахымызт, иҵегьы дрыцныҟәар, аамҭа рыцигар иҭахын, ус иаахжәаны дызрацәажәомызт. Егьа умҳәан, дара шәарыцацәоуп, гәыбӷанс ируҭои, рардәынақәа ашәақь ахы иадкылан ишыркыз, ирцәықәԥрааит, насгьы иара ихарала, уи ахгара ус имариоума нас, даара емынақәак ракәымзар.

– Даҽаӡәызар ариаҟара ианаҳажьуамызт, – аҷкәын еиқәа уажәыгь деиқәымтәацызт, уи иҵегьы иннарџьбарангьы дцәажәар иҭахын, аха уашьҭан иара баша иҽалаижьыр, иҩыза ибз ихәлашәан акгьы ицимҳәар хәа дшәон. Аха ус-гьы, аԥсык-аԥсык дызхысызҭгьы, анҭ аҩардәынак ахәаԥ-ахәаԥҳәа аҵәа ҟалақәа реиԥш агәмыркатыл зқәыз аҵла амҵан ишынкашәоз данаазхәыц, даҽа ԥыҭкгьы нацимҵар игәы иамуит: – Уара амыцхә ҳалаугӡарц угәы иҭоуп, аха ус акькьыҳәа ушәаҳәо узымцар ҟалап... Иудыруаз... ҳара ала ԥынҵа ҳкылымҟьеит... Уашьҭан уахьымхәааит.

– Ааи, ааи, уажәшьҭа ҳгәы кыдгылеит, иасымша ҳҿаҵахәы абна илаурӡуеит, – ишәақь ихәда инхишьын, аҭаххаргьы аҵҟьара дшазыхиаз ирдыруа, даагылеит егьигьы. – Ҳара ус утәӷәы хшьны ҳахәда уқәтәаргьы ҳауӡом, иаҭаххар ҽакгьы аадыруеит.


Аҷкәынцәа аҩыџьагьы уи ас рҽаниларгала, уажәшьҭа даҽа хәыҷыкгьы изааигәахар акәын, мамзар ус харантәи

● Анатоли Лагәлаа  )	345 ●


ирҳәоз рацәакгьы илымсыр ҟалон иара, иҵегьы иааигәаны илакҭа иҭарҳәар акәын. Усҟан ибарын урҭ шәаԥырҳаԥуа акәымкәа, инеиҿагыланы иацәажәарагьы шыргәаӷьуаз.

– Зныкым, ҩынтәым, иҳачҳаит, иҳачҳаит, ухы узым-дыруазар, иуҳардырыр ҳалшоит, – аҷкәын еиқәа еиҳа-еи ҳа амақьеиԥш дыхшәаауан, аха абриаҟара зарҳәоз иара ахьҿимҭуазгьы маҷк дыршәаҟьаны даман, аҵыхәтәан иаци ҵақәаз зегьы иара иҭахӡамкәа ауп ишиамхаҳәаз, ани зҿы аԥаԥа ҭалаша иҩыза амыцхә деилагацәеит. Уи ус идыруан, анкьа ианхәыҷқәазгьы, иҩыза аисра дналаигалон, нас иара, есс уцаларгьы уцала, дныбжьҵәрааны дцон, егьимбаӡазшәа, егьимаҳаӡазшәа, иара зынӡа акгьы далаӡамызшәа.
Асҭанда арстәи дахьыԥшуаз зегьы лбарҭан, ани аҷкәын гьы уажәшьҭа дшыҵҟьоз лдыруан, насгьы лара зынӡа амца лзыркуаз рыхҩыкгьы абџьарқәа ирыҵан, иааилаларгьы, ҳаӷеимшхара, иаанибарҵәон. Издыруада лара дцәырҵны лхы аадлырбар еиӷьзар зынӡа еиланагалаанӡа, акәымзар, аӡәы знык алаба аниҟьа, нас аӡымлагеиԥш рынкыларагьы цәгьахоит.

– Иахьа амыцхә шәанасыжьцәеит, – иҳәеит аҷкәын, ишәақь ашьхәа асы инылаиргылан, ибамбакьаҿгьы ааи шәихын хыхь инеихаирԥеит. – Сара уиаҟарақәа злаӡо сакә зар жәдыруеит, шәых шәымакәачрашәа шәыҟазар, шәааскьа арахь, хаҵаҵас ҳаицәажәап.

– Ҳиршәарцгьы даҿуп, – иҳәеит ани аҷкәын еиқәа, аха урҭ иажәақәа уажәшьҭа иара итәӡамызт, ус иқьышә инықәххит акәызар. Иҩыза, аҷкәын аԥшь данынеиҿаԥш, зынӡа игәы нҭаҳа ицеит, избанзар, уи иҵыхәа ирышәшәахьан. «Уи абас дзаԥшьу, иасымша дахьшәо, иасымша аҳ иԥсы ахьихоу азы ауп. «Ус адыруеит, Анцәа ишәиааит, – иҳәеит гәаныла иара,
– иаацәгьарахар са саҿажьны, уара уныбжьыкәрааны уцала. Иахьа ариаҟарагьы гәаӷьны иахьсыцуҳәаз џьасшьахуан, аха ахьаԥарч еиԥш ианаамҭаз уцәа уҭалеит».

Аҷкәын аԥшь уи илаԥш шиқәкыз аниба, џьара акы иҳәа қәар шакәыз идырит, аха уажәшьҭа амца изаҵаҵомызт, ишәарҭан азы, иаҳа иҽааираԥсышәеит.
● 346 )	а и з га ●

– Ҳара иаци иахьеи ҳаибамбеит, ус ҳаизныҟәар иашам, ҳаигәыдыззалан ҳаиқәԥо ҳаӷоу ибааит. Аӡәы иаҳа ҳҟәыш хар ами.
– Убыз ҭахысҵәоит, – иҳәеит ани аҷкәын еиқәа дааи лашәан, – иаԥхьан аҷыӷә-ҷыӷәҳәа ушуанеи, уажәы уҵыхәа зуҵаурҽылеи. Маап, уаналагах инагӡа, акәымзар, уԥсы мцо имаауа, уаниз амш угәаласыршәоит.

«Шәара агаӡа хәыҷқәа, шәара агаӡа хәыҷқәа, – Асҭанда дахьгылаз лгәы инҭылҳәааит– шәара еимашәкуа ардәынақәа, ишьны, аџьыка ҵәаҵәа иарганы, амца иҽҳәарҵәиуа аӡәы аӡра даҿуп шьҭа. Мап, мап, уажәшьҭа сцәырҵыр еиӷьуп, арҭ зегьы ӷьатамахжәараа ракәхеит, иакәым рылибахуеит. Уашьҭан ардәынақәагьы зыршәо, инарылахысша аӡәы ды ҟазар ами!»

– Бара бакәын иҳагыз, – иҳәеит аҷкәын еиқәа уи дани-ба, зынӡа иҽааирџьаџьан. «Лҩызцәа ҭахәхәа ианыцәоу, лара ажьеиԥш дыҩуа асы дылоуп, акы даршаҟьоит, аха изакәу уара идыр!»

– Шьыжьыбзиақәа! – лҳәеит лара дычча-ччо, изҿыз-изныз ҳәа изакәызаалакгьы акгьы лымбозшәа, илмаҳазшәа, ус дымҩасны дцозшәа.

– Бзиа ббааит! – ҿааиҭит ани аҷкәынгьы иаразнак игәы ааҭылашаан, – уии иареи лара ашкол далган Аҟәаҟа дцеижьҭеи знык-ҩынтә ракәын иахьеиқәшәахьаз, аха еи бабацыԥхьаӡагьы, иԥхашьа-ԥхаҵо аԥсшәа анааибырҳәалк, ихааӡа иааихәаԥшуан, нас аҩыџьагьы уаҳа акгьы рзацым ҵаӡакәа ус инеиҩысуан. Амала аҩыџьагьы, акы рҳәарц шырҭахыз рхы-рҿқәа ирныԥшуан, аха ирҳәарц ирҭахыз закәыз аӡәгьы издырӡомызт, ус ргәы хааӡа иааҭыԥсаауан еиқәшәацыԥахьаӡа.

«Ҳбыԥхьозар ас шаанӡа баарымызт, бкыдызҟьозеи», – еиҭа игәы ааибакит аҷкәын еиқәа.
«Арахь баазгаз бшьапқәа срыкәыхшоуп, – егьи аҷкәын аԥшьгьы гәаныла дцәажәон, уи маҷкгьы иԥшшәы ааиха-леит. – Ҳаԥсы баԥшәымахеит ҳәа сыҟоуп, акәымзар, иахьа абра ашьа кашуан. Аурақәа ҳрылахеит, аурақәа, уар-хьи

змаҳауа».

● Анатоли Лагәлаа  )	347 ●


Асҭанда ахҩыкгьы иааимданы даарыхәаԥшит. Аха урҭ лара зынӡа излалзыԥшымыз ала, иагьа рҽеиҭаркзаргьы, макьана ршыра рхымыԥсаацызт, рхы-рҿқәа амцаԥшь рҿықәыҳәҳәы иааԥшуан, насгьы ашьыжьтәи ахьҭаха, аӡы зыҽҳәарҭәаз ахәшҭаара еиԥш, ахылҩа-ԥсылҩа рхылҵуан.

– Саб дысԥылозар сҳәан, – Асҭанда урҭ рҿаԥшылара зын ӡа ишылгәамԥхозгьы, ма џьара акала исзахгозар хәа ацәа жәара далагеит раԥхьа. – Ҩахоуп уажәшьҭа ихабар ҳам беижьҭеи, арахь асы иаҳа-иаҳа еимаҵәоит.

– Уи джәытә шәарыцаҩуп– ани лара лгәы хааӡа иҭыԥ саауа дызхәаԥшлоз аҷкәын ҿааиҭит. Ларгьы иаразнак лхы-лҿы аалашеит, егьырҭ аӡәы иакәымкәа, лара лаб изы уи дахьлацәажәаз, – ари асы амаанақәа зегьы иҵахьеит, би цәымшәан!

«Зегьы иара иусуп, – аҷкәын еиқәа игәы тҟәацны дцон,

– аӡӷаб уиаҟара цәажәарыла дзыхҭеикуеи, лаб дишьҭазар дишьҭазааит, ҳара ара дҿаҳәаны дҳамоума? Уажәшьҭа наҟ даҳԥырымҵыр бымҩа бдыруазар бца ҳәа ласҳәоит»

– Уи уажәшьҭа ашәарах дызраԥхныҩлашам, аха игәы ҟадыџь иауам, – Асҭанда егьырҭ аҷкәынцәагьы џьара акы рҿыҵшәар лҭахын, аха ахаҳә рыхәлашәазшәа ишгылац игылан. Иҟалап урҭ ргәаӷ ус имарианы ирхымԥсаауазар, аалгәахәт. Аха, зегьы акоуп, урҭ ааныжьны дырԥырҵыр лҭа хымызт, дасу ииҭаху игәы иаанагааит, аха лара лгәы урҭ аҷ кәынцәа ус иааидыжьланы дашьҭуамызт. Нас ишԥа, уи дыӡ ӷабми, лгәы ахы дҭанарԥоит, иааҭаххаз лнарҟаҵоит!..
– Асы еигәыдшәымҵаӡои! – Асҭанда лаб иӡбахә днаҟәҵын, дычча-ччо иааимданы днаиҿаԥшит. Еиҭах, раԥхьа ани аҷкәын иқьышә аччаԥшь аақәыххит. Амала уи илҳәаз аҷкәын аԥшь иаҟарагьы уаҩы дамеигәырӷьеит, аха дышгәырӷьаз дирды-рыр, нас иҩыза, ухы ахугарц уҭахын, ушәон хәа дыхҭеикуан азы, игәырӷьара адәахьы инимырԥшкәа ицәа иҭеигӡеит. Аҷкәын еиқәа дгыламызҭгьы «ишԥаҳҭахым, ишԥаҳҭахым, иахьак асы ҳаибаргароуп ҳааӷьазкаанӡа, ба беиԥш иҟоу аха-зына, аԥшӡа, лаҳаҭыраз», – иҳәарын иара. «Ах, ус анакәха, усҭеит нас абри са исымҭан, изуасҳәазаалакгьы снаршә
● 348 )	а и з га ●

уҽаҿаумыршәын», – лҳәозар акәхарын ларгьы. Нас икәаӷӷа идгылоу егьырҭ аҷкәынцәа аӡәгьы дааизхьамԥшӡакәа, иараӡәзаҵәык далхны, дкылкааны игәыдҵара далагозар акәхарын. Уи дылцәымӷны акәмызт изыҟалҵоз, аха зе-гьы данаарылаԥш, уаҳа лылаԥш иҵашәаша уаҩы длымба-зар акәхарын. Иҟалап иаԥшьра мыцхәы ихәазар, зҩызцәа раԥхьа иҟаԥшьӡа ишәыз аҵәаҟалеиԥш, дуаркалеиуа зегьы дрылылбаазар, – ахәыцра хаақәа рыла иныбжьырҟьан игәы ааҟаиҵеит аҷкәын аԥшь.

– Ҳалазгало дҳамам, – аҷкәын уажәы иааигәаԥхаҵәҟьеит асеигәыдҵара. Уи ашәымҭаказ ихашҭит уажәраанӡа иҩыз цәеи иареи реимак, ибамбакьаҿ ҵаҟа инкаршәны ишәақьгьы нылеиҵеит. – Асы ҳазхара иаабахьоу џьыбшьо, ашәарыцара ҳахнаган.

«Сара мыжда аҭамҳа еиҿаумыжьхьеи, – аҷкәын еиқәа уажәыгь арыжәтәџьбареиԥш игәаӷ ихымыԥсаацызт дахь-гылаз, – уԥсы ҿылхит абри аӡӷаб, ҭабуп ҳәа лаҳәа акәымзар аман, аман ҳаибарҳәон иахьа»

– Амала иӷәӷәаны иаҳраҵәаӡом, – Асҭанда урҭ хәыҷы-хәыҷла асеигәыдҵара иахьалалгалаз, уи иацыз лгәырӷьара лзыҵәахуамызт, – иахьуаахауагьы ужьы мцартә, рацәак иа мырбызбызыртә.

– Азамана, – иҳәеит аҷкәын илҳәаз даақәшаҳаҭхан, – имырӷьцәакәа, имырԥсыҽцәакәа, ус амҵ лыцҳар аҟара ил нырыртә! Уи аҩыза анаршә ҳара аӡәгьы иҳамам, аха ба ба ҳаҭыр азы...

– Мап, мап, ус сҳәеит ҳәа, уиаҟара саҳаҭыр шәымбан, асеигәыдҵара анакәха, уа шаҭара ҟамлароуп, маҷк ҳаибар шыроуп, ҳаибаркарароуп.

«Лқьаф шԥаҭоу, – аҷкәын еиқәа уи лажәақәа игәы ины ҵаххит. – Лыла ахьҭоу умбо дылшьзар акәын, нас илбарын асеигәыдҵара зеиԥшраз!»

– Ари цыфоуп, – Асҭанда раԥхьа аҷкәын иахь аҿы налырхеит сырҳәык. – Аха сара ачеиџьыка змоу ауаа сыр хылҵит, уҩызцәагьы агьама дсырбароуп, – урҭ рахьгьы рҿыналырхеит асырҳәқәа.
● Анатоли Лагәлаа  )	349 ●


Аҷкәын аԥшь дахьгылаз имахәар сырҳәык ҿацаӡа иа-нааха, иаҳагьы дааикәаԥхеит. – Ҳаи, баргьы-саргьхандаз,

– иҳәеит ибжьы ааҭцаны, нас днышьҭасын, ибымбылӡа иҟаз асы шкәакәа ааираҵәан, инапы аблыртә ицоушәа, днаҭәҳәан, ишилшоз аҿынаирхеит. Уи шнеиуаз, ишиашаз Асҭанда лыжәтәахыҵәҟьа иаахеит.

– Ариак ишакәымыз исылсит, – ҿаалҭит Асҭанда, лхы-лҿы агәыкреи аҵәыуареи еимаркуа.

– Сара стәқәа ус ауп, акгьы иалаҩашьаӡом, – иҳәеит иар-гьы хаҵара дук ҟазҵаз аӡәы иеиԥш.

Ани аҷкәын еиқәа иакәын залагалара маҷк иуадаҩыз, аха убригь ҩбаҟа изқәа ырбыз-бызуа ианааха, иҽизнымкылазт иаргьы аҿынаирхеит.

– Скәамҟьаҟ шьҭамхароуп, – аҟыр-ҟырҳәа дыччон Ас ҭанда асы ркәымпылқәа лаахацыԥхьаӡа, – ааи, ааи, иԥсыда инхада рҳәароуп иахьа!

Асҭанда акәашаҩ леиԥш аҷкәынцәа днарыбжьыҵәраа-аарыбжьыҵәраауа, лара илызхаз ҽаӡәы иаахо, ҽаӡәы из-хаз лара илаахо, убас мацара дара-дарагьы аибагәыдҵара иалалыргеит. Урҭ уажәраанӡа ирыбжьаз ргәаӷ џьара ака ла ирыхнарԥсаауан, ргәы ардон аӡәы иманшәалан иааха цыԥхьаӡа. Ус-ус, рыгәқәагьы аадырҭынчит, икара-уараха, иахьгылаз аҭыԥ аҿы асы зегьы шьаҟьаны иаалгеит.

«Ус ауп ҳара аӡӷабцәа ҳшыҟоу, – уажәы лыччаԥшь мчыла иҵәахуа днарҿаԥшит, – шәеиҳарсырц анаҳҭаххагьы шәкәа кәылах аақәибахит ауп, шәеинҳарнааларц ҳҭаххаргьы, шәхаҵкы кеибамыршәуа, акәтаӷь шәыбжьабылгьо шәҟаҳ ҵоит!»

– Асгьы ахәыҷы иҩызоуп, уи дангарухуа дгәырӷьаны дышкьаасуа еиԥш ауп, ианааураҵәалак игәырӷьаны иаргьы абжьы шго, – уажәшьҭа гәынҷыхьажәак шеибышәымҳәо здыруеит ҳәа лҳәарц лҭахушәа, Асҭанда дыччо аӡәаӡәала днарҿаԥшын, абзиараз ҳәа нараҳәан, дкәаԥ-кәаԥуа лымҩахь лҿыналхеит.

Аҷкәынцәа уи кыраамҭа игылан илзыԥшуан, нас ани аҷ кәын еиқәа игәы аахьаԥссан, – уажәшьҭа иахьа акыр ҳаз
● 350 )	а и з га ●

шьыр, лхәы ҳаман рыҩныҟа ҳнеип, – иҳәеит иҩызцәа дна рылаԥшын.

– Аа, ааи, ҳамацара иаҳфар иагьҳхаҳауам, – аҷкәын аԥшь аишәа агәҭа дахатәоушәа ихы-иҿы ааԥхеиԥхеиит.

Аҷкәын ус кыраамҭа ҿымҭӡакәа дгылан, уи азныказ аӡӷьы аҟәара иқәнажьлаз аӡәы иеиԥш ихы ибо дааҟалеит, измааназ иара ихаҭагьы изымдырӡо. Нас даалҟьан, «асы, асы, ушԥагәхьааҳгоз...» иҳәан, ибамба-кьаҿ наишәхарԥаны, ишәақь ихәда инхыишьын, дааццакны иҩызцәа днарышь ҭалеит.

Ауха иауаз асы анааиқәтәа, кыраамҭа ԥша хьшәашәак асра иаҿын, нас аҵаа ахаԥыцқәа, згәы ԥыжәжәо ауаҩ иеиԥш, аҿҿа рыҵго ааҵрақәа инарыҵалеит. Уи асы ҟәашӡа иахьышьҭаз азы, аамҭа аҵых агәахьы ишнеихьазгьы аду-неи арлашон. Арбаӷьқәа уаха знык акәын иахьҿырҭхьаз, асы ҟәашӡа иахьыҟаз азы адәы ундәылԥшыр, еимыггошәа убон, аха аҵых ашара акрагын. Арҭ аҩаха зыцәа ҭынчмыз, уажәы-уажәы ицәырҳан иааԥшуаз аҭаацәагьы, уаха иҭа ҳәахаа ицәоуп. Иацы ааилашәшәуан еиԥш, ахәаҩҳәа рҿаԥ хьа ахәада аҟынтәи ахысыбжьы геит. Иаразнак зегьы ир-дырит Қамча дшыхынҳәыз, лагьы уаагьы шзахәоз иҩны иԥылеит. Уи убриаҟара амҩа дашәан дыҟан, иҭаацәа, игәы лацәа данаарылагыла, аччараҵәҟьа илымшеит. Асҭан да уи дызҵаз дааҵылхын, ихәда лҽынахалыжьын, даагә дылкылеит. Хьыкәыҷ лакәын ариабжьарак лыԥсы ица-ны иҟаз аагәышьеит, абарҵа дахьыҵагылаз, лыла алҩа ҭалазшәа лыԥраҳәа аҵыхәа нхылшьылеит. Уи еиҳарак дзыцәшәоз ахәыҷқәа ракәын, избанзар уажәеиԥш ас ҩаха днымхеижьҭеи акрааҵуан, насгьы Асҭанда ддун, уи иаҳа илычҳауан, аха егьырҭ, амш ахәларахь аҿанынанахоз, «баба уахагьы дмааӡои, ак ихьзар ҟалап» ҳәа аилауазырра иала-гон. «Шәицәымшәан, нанхеит, уи шә-ԥсык ихоуп» лҳәон лара, аха арахь лгәи лылабжыши еилаҵәон. «Нас дзымаау-еи деибгазар», – аҷыҷмассеиԥш дыхҭаркуан лара. «Дзыма-ауеи шәымбо, дааиргьы шәарахк абна иланаҵы ҭынч ихы
● Анатоли Лагәлаа  )	351 ●


нықәҵан дзыцәаӡом, дызшаз убас дмыжданы дишеит». «Аа,

– рҳәоит дара, – ус акәзар, ишьыр дмаауеи», – нас дара-дара хҭеибакны аизҵаара иалагон, аха усгьы ираҳаз хәыҷык ргәы аарҭынчуан.

Асҭанда арбаӷьқәа аҩынтә раан анҿырҭуаз дааԥшит. Уи ариабжьарак лыцәа ҟьалан дыҟан, иахакгьы агәылацәа-азлацәа рымаҵ шылуаз, лыцәагьы лшьапы дшықәгылаз ихылцәааит.

Агәылацәа ашьабысҭажьы рнацәахы адкыланы ирфон, акәац убас ихааны иҭарттаны иржәит, аха лара изакәы заалакгьы акы лзалымфааит, уи иахеиԥш лгәы ҭәны, аҿа ҵа лзахамҵо ахаангьы дҟамлацызт. Лара зегьы раҵкыс иџьалшьаз арҭ аҷкәынцәа иҟарҵаз ауп. Лаб гәылеи злеи зе-гьы дыргәылакны ашҭа ианааҭала, даргьы злааиз, ианааиз ҳәа акгьы лымбаӡакәа, днаԥшызар, урҭ иеизаз ауаа ишры-лагылаз лбеит. Раԥхьаҵәҟьа маҷк иаалцәымыӷхеит, уашьҭан лан «агәыла ҷкәынцәа, агәыла ҷкәынцәа» ҳәа ариабжьарак рыӡбахә лҿакын усгьы, «абарҭ арахь имҩахыҵлаӡомызт, изыхьзырԥшыда» ҳәа аҵәы лылалҵар хәа дшәон. Ани аҷ кәын еиқәеи аԥшьи наҟ-ааҟгьы, аԥш ақалмышь иҭшьны абарҵаҿы ианынкнарҳауа еиԥш, ардәынакәеи ахьажьқәеи ашашәа иаҵданы ирхьынҳалан, егьи аҷкәын абџьаргьы икымызт, амала иацы асы анеигәыдырҵоз дшеибыҭаз деибыҭан, уаҳагьы иҽимыԥсахит.

– Уажәраанӡа шәабаҟаз, – лҳәеит Хьыкәыҷ лылаԥш анаа рықәшәа, –асы ҳаҵахозаргьы абарҭ рыԥсы ҭоумашь ҳәа шәааиуамызт.

– Ҳнапы ыркало иаҳҭахымхеит, – ҿааиҭит аҷкәын аԥшь ихы-иҿы аҵәахаҳаиԥш иаакәеикәеин. Нас егьырҭ днар ҿаԥшит, урҭ раԥхьа даалҟьан дахьцәаажәаз ргәы иалсуазу иахәозу изымдыруа. Аха урҭгьы анааԥышәырчча, идҳәа лаз ардәынақәа рымбар ҳәа дшәозшәа, дҩарыхан иаа цәыригеит.

– Ашҭа шәҭасыжьломызт, аха шәчеиџьыка шәнапы иқәгылоуп, убри азы егьсызҳәом, – Хьыкәыҷ дааччан дна раԥысны аҩныҟа лҿыналхеит.
● 352 )	а и з га ●

Аухантәарак Қамча дқәыԥшны ҿыц аррантәи дхынҳәны даазшәа шәаҳәаран, кәашаран. Аҿар аишәа аҵыхәахьшәа ганк рҽаҭаны итәан, аиҳабацәа анааиқәтәалак, иныбжьаршә-аабжьаршәны лафқәак рҳәон. Асҭандагьы кыраамҭа дықә шәҭрааны рымаҵ луан, аха нас, «уажәшьҭа аишәа аҵысхш ада зегьы ықәбыргылеит» рҳәан, аҷкәынцәа ишылымуаз мчыла ддыртәеит. Аишәа аҵыхәахь аҿар ракәын итәаз азы аџьџьахәа еилан, ус аӡәы лафашәак ааҭирҟьеит:

Сан лҭаца дзеиԥшроу шәасҳәап, Оо, ҳоу, ҳоу-ҳоо!

Дықәс дыԥан дахьынкаԥаз, Оо, ҳоу, хоу-ҳоо!

Лышьхәа ҭыԥгьы кәҷарашәк ҭаԥсит, Оо, ҳоу, ҳоу-ҳоо.

Ус кыраамҭа уи алафашәа аҳәара иаҿын. Итәаз хәыҷгьы дугьы иргәаԥханы иӡырҩуан, ахапа зҳәозгьы уи, игәы иахәаны, иара ашәа ахьынҵәозгьы даанымгылаӡакәа, иха ҭа еиқәыршәо иацҵан иҿынеихеит. Идтәалазгьы ибзиа-ны ицдырӷызуан, даҟәыҵыр ҳәа ишәошәа, иаҳагьы иаҵа ҽырбаны акәын ишырҳәоз. Аха иаргьы џьеи даҟәыҵрын, урҭ иргәаԥхозшәа аниба, иаҳа-иаҳа доунашьҭуан. Уи ус дышнеиуаз, иажәақәа имҵәаӡо даналага, ииҳәоз инацҵан, идтәалаз ицырӷызра ишаҿыз ҽа лафашәак аацәыригон.

Ҷлоуаа дуқәа рыҳәса хәыҷқәа, Оо, ҳоу, ҳоу-ҳоо!

Аҵыс мҩас иахәлацәажәоит, Оо, ҳоу, ҳоу-ҳоо!

Аҳәыҳә мҩас асахьа ҭырхуеит, Оо, ҳоу, ҳоу-ҳоо!

Кәтолаа дуқәа рыҳәса хәыҷқәа, Оо, ҳоу, ҳоу-ҳоо!

Аҵаа шьашьал џьынџьыхәоу џьыршьоит, Оо, хоу, ҳоу-ҳоо!
● Анатоли Лагәлаа  )	353 ●


Ҭхьынаа дуқәа рыҳәса хәыҷқәа, Оо, ҳоу, ҳоу-ҳоо!

Уапак зшәу еиҽырбахуеит, Оо, хоу, ҳоу-ҳоо!

Хҭырԥаш зхоу иалацәҟәысуеит, Оо, ҳоу, ҳоу-ҳоо!

Арасаӡыхьаа дуқәа рыҳәса хәыҷқәа, Оо, ҳоу, ҳоу-ҳоо!

Амжәакакал ҵәаԥшьу џьыршьоит, Оо, ҳоу, ҳоу-ҳоо!

Мықәаа дуқәа рыҳәса хәыҷқәа, Оо, ҳоу, хоу-ҳоо!

Рыхцәы шьқьыруа аӡахәеиԥш идыршоит, Оо, хоу, хоу-ҳоо!

Оо, ҳоу, ҳоу-ҳоо! Ҳоу, ҳоу!

– Ах, рацәа иуркьыкьит, – иҳәеит ивара итәаз иҩызак, – аха иабаҟоу, уан лҭаца џьыка аагара дахьцаз дзымхынҳәитеи!
– Дхынҳәит уи, дхынхәы, аха аџьыка аҭыԥан ашыла уаԥсҵәык азна лырҭан, џьыказ џьышьа излалыԥсаз арҵәы аныбжьыс, ланхәа ддәылылцеит.

Хәыҷгьы дугьы ркьатеиах ԥҵәо аҟыр-ҟырҳәа иччон, ииашаҵәҟьан уаха аҵхгьы дуун, изымтәарыз. Насгьы Қамча иеиԥш иҟоу, згәылацәа рзы зыԥсы ҭыхны изку ауаҩы ҳалал, знык иҩны ианымҩахыҵ, имыччар-имшәаҳәар руазма. Ус быргк итәаз зегьы аарӡырҩны дҩагылеит.
– Ҳгәылацәа бзиақәа шәхаҵкы, – ҿааиҭит уи, амҵ ԥыруазар иуаҳауа еиқәышьшьы итәаз зегьы днарылаԥшны блала иааимидан. – Дадраа, иахьа зыҩны ҳтәоу Қамча, иаци иахьеи дымиит, кыр зынҟьахьоу, кыргьы зынԥахьоу аӡәы иоуп. Абра итәоу зегьы шәахьтә, сараӡәк соуп уи иеиҳабу. Убри азы ауп сара еиҳа ибзиан изыздыруа уи иҭоурых. Иаб Баҭаҟәа, унеишь-уааишь ҳәа зарҳәоз, ақыҭаҿы зажәа акрыл-надоз, иара дышхәыҷыз дынкаҳан дыԥсит. Иан Хьмур рыцҳа, џьанаҭ тәарҭаҿы дыҟоуп, сшьамхы иахысаанӡа илаҳауеит,
● 354 )	а и з га ●

лыхшара акәтаӷьцәа илхны, еибакалҭла илааӡеит, Амлагьы иакит, ахьҭагьы иакит, аха зегьы акоуп имыԥсырц иҟан, еиқәхагәышьеит. Қамча ихигахьоу рацәоуп, дад, хәыҷгьы дугьы ижәдыруазааит, уи аррагьы ибеит, аԥсрагьы ибеит, аха дыӷәӷәамзи, акәахьчеиԥш абриаҟара хҭыԥ шинугьы, Анцәа имҭан акы дазмырҟәит. Убасоуп, дад, иахьа иара имаҭацәоу џьушьап дызлатәоу ихшара, аллаҳ дыҟазар изиааӡааит. Убырҭгьы акрыгимыжьит, иааӡоуп, ихьчоуп, аӡәы ухахьы уџьымшь ыҟоуп ҳәа иарымҳәац, ахьқәа дрылатәоуп, абарҭ зегьы зхысҳәаауа, дадраа, иахьа Қамча Анцәа ишиҳәара дыҟоуп, утәгьы иҭахым, сытәгьы иҭахым, абна днылах-хыргьы иасымша зыԥсы аахьоу акы имԥыхьашәоит. Амала акызаҵәык, ҳара зхаҟара дызҭаху игәылацәа зегьы ҳзыҳәо, иҭаацәагьы ирҭаху, уажәшьҭа иаргьы анкьа илшоз илымшо-зар акәхап, анкьа дызхыԥоз шьҭа даҵысуеит, асеиԥш иҟоу адгьыл харақәа рахь шәарыцара ицара, иаахҵәаны абра итәоу аӡәгьы ҳақәшаҳаҭым. Абра ииашан ҳаилкаа, Қамча, дад, зе-гьы, ҳара уара хьымӡӷы угар зҭахым ауаа ҳауп абас уазҳәо, ухаҵкы сцеит, – иҳәан, уаҟа иҽааникылан днатәеит уи.

– Ааи, ааи, – инааицдырӷызит зегьы, Аха уи абырг ацәа жәара даналагоз иаразнак иажәа ахы ахьцоз идырын деи қәышьшьы дтәан. Иҭахын иаргьы дҩагылан ажәақәак иҳәар, абра еидтәалоу роуп иара дынцәыҵаххыргьы дышьҭызхуа, нас ишԥа, урҭ зыцәгьеи зыбзиеи еилоу рами. Аха иаргьы ишԥаҟаиҵари, «убриак сылшом, сыԥсыргьы сзырҽеиуа сгәы лацәа бзиақәа шәхаҵкы» иҳәаргьы иҟалоит ахааназ дара ргәы дасыр. Егьыс, арҭ ашьхақәа рааныжьра, иабџьар ахы кны ҽа ԥыҭрак ашьҭахь иҿынеимхар, настәи иԥсҭазаара ԥс ҭазаароума. Аха акы раҳәатәуп игәылацәа, арахьгьы, ихи-иԥси ирҳәо мап зларцәикри. Ус дҩагылеит Қамча акырынтә шәарыцара иццахьаз, ашәарыцараҿы креилзыргоз, креилыз-цоз, знык ишәақь днықәԥшны данхыс, шамахаӡак шәарахк зхымҭа иацәымцацыз, анхара-нҵыраҿгьы еихбаала Анцәа ишиҳәара иҟаз, игәыла бзиа Ҭандел. Аха уи, иара иаҵкыс дшеиҵбызгьы, абар уажәшьҭа хәбаҟа шықәса ҵуан, иабџьар нкыдхны шәарыцара ҳәа дымцеижьҭеи. «Ииҳәарызеишь,
● Анатоли Лагәлаа  )	355 ●


сабиц, иахьа зегьы ҿык ҳшеицҭацәажәара ҳәа ирықәума?» Қамча дахьтәаз даауалуашеит, «анаџьалбеит, абриаӡәк ма са сахь иадицәылар, ҳагьжәытәеиҩызцәамзи.

– Сара, дад, абрысҟаҩык ауаа бзиақәа ишәзымдыруа акгьы сҳәом. Ауаа зегьы еиԥшым, дасу дзызгагоу, иара иитәу, имаау даҿуп. Аха иагьа ус иҟазаргьы, ауаҩы иани-лымшо ҳәа акы ыҟоуп, убасҟан иара иаӷәра даахан ихы никылалароуп, уаҳа ԥсыхәа ыҟаӡам. Изхысҳәаауа, Қамча, уареи сареи хьҭеи ҷыхьи еицаҳамфац арбану, иагьараан-гьы шьхатәыла ажәҩан ду аҵаҟа ҳарыхьҭшьуа ҳцахьеит. Усҟан иҳалшон, ҳаҵурҟьаргьы ҳузкуамызт. Аха уажәшьҭа уи аӡәгьы иҳаҭәеишьом, ус анакәха, аӡәгьы даҳмырԥхашьап, ҳахгьы ҳмырԥхашьап. Насгьы, Анцәа иџьшьаны, уажәшьҭа аҿар иҳамыздаша еиҵагылеит. Абри аҟынӡоуп иаахҵәаны иуасҳәарц исҭахыз, Қамча.

«Ишԥоубо уи, – Хьыкәыҷ дахьгылаз дгәырӷьаҵәа лгәы ҭыԥрааны дцон, – убасоуп, џьым, ухы узымдыруа уаналага-лак, узлатәоу ужәлар уаӷәра иаахан ишааныркыло. Арсҟаҩык ауаа бзиақәа ражәа уахыԥозар, уагьахыԥа»...
– Қамча, дад, уара уҿаҵахәы аӡәгьы иуҿихуам, – аишәа аҵыхәаҿы итәаз, иара ихаҟара пату зкәиҵоз игәыла Кәас ҭагьы даацәажәеит. – Уара гәылагьы шьамхылагьы, ажәытә ауаа аныршоз Анцәа игәарԥханы иишаз уреиуоуп. Иахьа уажәраанӡагьы угәылацәагьы ушәарыцан ушаахынҳәлак ҳааудбзиахалоит. Уи еиӷьу арбану, аха ажәларгьы жәларуп, насгьы уара уцәгьеи убзиеи зырҽеиуа угәылацәа абриаҟара ануарҳәа, урҭгьы џьара акы иӡааԥшылозар акәхап. Иуа даҩгәышьоуп ашьхақәа рныжьра, аха иааг, уажәшьҭа уара аҿар урываҩны уздәықәлом, ухала уҿҳәара урааигәеит ҳәа, Анцәагьы иуџьишьом, ауаагьы иуџьыршьом.

«Саб, са сыхәҭаахь шәарыцара ҳәа уаҳа ашәи-ҭышәи уна сышьҭуам, – Асҭанда дахьтәаз гәаныла ацәажәара даҿын, – арҭ аҩымшк ҳа иҳахҭаагаз ҳа иаадыруеит. Аха Анцәа иҟынтә уеибганы уаагәышьеит. Убри ауп уахагьы ауаа удгалан, сан илҳәан еиԥш, азакәаниа зудҟаҳҵалаз. Саб, абааԥсы, урҭ рахьгьы гәанҷыхьажәакгьы умҳәароуп, урҭгьы урҭахуп ҳара


ҳаиԥш».

● 356 )	а и з га ●

Қамча дҩагылан уажәшьҭа игәылацәа ҩбаҟа ажәа реи ҳәар акәын. Ишԥаҟаиҵарыз нас, ижьы иамихуазаргьы, иԥсы иамихуазаргьы иҳәар акәын. Шәара ишәҳәазгьы саҳаит, аха сара стәы сара издыруеит изҳәомызт. Ус иҳәар дагьиаша-хомызт. Қамча иҩыза, ажәала абаҩ-ҷа еиԥызшьуаз ауаҩы, иихәо изымдыруа дауҟахыз. Аха убригьы гәаӷьтәымзи, игәы ззыбылуа зегьы ицәа иҭагӡаны, дара ирҳәоз дазааир акәын. Ус иагьыҟаиҵеит Қамча, ишԥеиурыз, уаҳа ҽа мҩак имбеит.

– Ишәҳәаз саҳаит, – иҳәеит Қамча, дҩагылан игәылацәа дрылаԥшуа. Уи уаха ацәажәара даара ишицәуадаҩыз мҩа шьо акәын дшыҟаз, избанзар уи аҩыза дазыԥшымызт. Нас-гьы ииҳәоз цәгьа дацклаԥшыр акәын, иацы зцәа зхихуаз ашьабысҭа ацәа џьара иамхаҵкәар хәа дшәаны ишахихуаз еиԥш. «Анаџьалбеит, зегьы мап рцәыикырцу, – иаразиак иааидихәыцлеит Қамча дахьгылаз, – уабџьар шьҭаҵа ҳәа ауп исарҳәо арҭ, сабрагьны абна сылоушәа. Аха ишԥаҟауҵари, иахьа дара ртәы иадмыргар руам. Ус иагьа иҟазаргьы, сар гьы иаци иахьеи схымшәеит, уажәшьҭа исцәыӡуа ҳәа егьы ҟам, сҿаҵахәы згахьеит, исфахьеит. Арҭ ҳашьхақәагьы сара сеиԥш иагьаҩ рықәнагалап, иагьаҩ раҩнахып, Арстәи сыԥшны иахьызбогьы, акыр иаԥсоуп, убриакгьы Анцәа да меигӡакәа исзынижьит».

– Ишәҳәаз иашоуп, сгәылацәа, сара иаҳа-иаҳа схәыҷхома, схала схы здырыр еиӷьгәышьоуп. Аха ишәымбои, ауа ҩытәыҩса убас Анцәа дишеит, иҿхәара изымдырӡо. Саргьы урҭ ашьхақәа срықәнаҵы, сыҿҳәарагьы наҟ ихараӡоушәа, бжьышьханхыҵ иҟоушәа збоит. Аха уи акәым аус злоу. Ауаҩы иԥсы зхьынҳалан изку иаҟәкәыкәаара цәгьоуп. Са ра иҟалап нхара-нҵыра дук сымамзар, аха зегьы акоуп, ауаҩы дымҩахыҵны иҿы ҭшәашәа дысмышьҭыцт. Уи сара сабацәагьы ирқәашьмызт, сабдуцәагьы ирқәашьмызт. Егьи абжьарак, ара итәоу зегьы шәыззааиуа збоит, шәхаҵкы сцеит, – Қамча убра маҷк дааҭгылеит, нас ихы ҩышьҭихын, ашьхақәа дрықәԥшуазшәа, игәылацәа илаԥш нархигеит, – сара уажәшьҭа уахьгьы рацәак зырҽеиуа аӡәы сакәым, нас-гьы, абарҭ зегьы ус ианышәҭахха, ишәҳәаз амин ақәзааит,
Анатоли Лагәлаа  ) 357 ●

– иҳәан, ишиҭахӡамыз мчыла дааччан, игәылацәа, уажә зе-гьы ракәымкәа, ҩыџьаҟа илаԥш аархиган, Анцәа ибоит, сара уаҳа егьсылдмыршеит иҳәозшәа днатәеит.

Аухантәарак Қамча ҿыц ԥҳәыс дизааргазшәа гәырӷьаран, ччаран, нас аҵх агәахьы инеиуа ианалага, «шәыҵх аабзиа-хааит, ҭхаџьра ду шәҭазааит» рҳәан, агәылацәагьы аӡәаӡәала иааимыҵит.

Асҭанда амҩа даннықәлоз аламҭалаз, иасымшеиԥш иахьагьы лгәы хьу-хьууа иааҟалеит. Уи ус акәын, иҵегьы данхәыҷызгьы шамаха аанҿасра ҳәа џьаргьы дыргаӡомызт азы, иаалырҟьаны уахык ала лан дахьцоз џьара илыццатә харгьы, раԥхьаҵәҟьа дааигәыӷьон, нас ашҭа данынҭыҵуаз илызгәҭаӡакәа ихьу-хьууа лгәы акы ыҵалон. Усҟан лан длы-цын, уахык инхаргьы адырҩаҽны аҩныҟа ишыхынҳәуаз лдыруан. Аха Асҭанда ақалақь аҿы аҵара данҭала, усҟан лара ес-сабша дааларц шылҭахызгьы, зны-зынла ма аӡәы им-шира, ма ныҳәак анаабжьалалак, дзымааӡакәа уа даанхон. Зегьы акоуп, лара, ара, лаб иҩноуп макьана лыԥсы ахьықәу, лхы нықәылҵаргьы лыԥхыӡҵәҟьақәагьы ароуп иахьылбо.

– Уаҳа ибызҭасҵари, нан, – Хьыкәыҷ џьара акы лыман илцәынхар ҳәа дшәаны амаҵурҭа дыҩнагьежьуан. Уи ус акәын, лыԥҳа ақалакь ахь данцоз шәыруп-қәыруп, аҳабыр-чбыр, бара бзыҳәан акы ҳаигӡома, иҳамам ауп ихьааҳго, иҳамоу уа инабгар ихаахоит ҳәа иаалԥыхьашәоз лызҭалҵон. Асҭандагьы илымурц далагон, «ари зегьы зысҭахузеи, илаз гаанӡа снапы ҿнаҳәонт» ҳәа, аха Хьыкәыҷ илҳәаз инаҿар шәны илкуан, нас илмуӡо даналагалак, леидарақәа аалым-хны, автобус аангыларҭа аҟынӡа длыццон.
– Амла сагар ҳәа бшәома? – Асҭанда уаҳа илҳәоз егьша лымҵуаз анылбалак, лҽаалырҭынчуан.

– Амла бамгакәа, нанхеит, уа баб дтәам, бан дтәам, аӡада зегьы ахьаашәхәо шәагьзлеизибархагәышьои, – Хьыкәыҷ араҳанеи аҵыбреи аалган хыхь инахалҵеит. – Арҵәгьы еи ҵаҵа, нан, шәгәы ааимнахлап са саннеиуа нас апарпыл ҟаԥ шьи апатырџьани иҵегьы бызназгоит.
● 358 )	а и з га ●

– Шьҭа былҟәаҵ бара, дықәбымкын, автобус дагбырхоит,

– Қамча, уажәы-уажәы амҩахь дыԥшуан, автобус иаццарц иҟоу ауаа аӡәыр ддәықәлахьоумашь ҳәа.
– Ишԥаҟасҵари, џьым, ҳара иахьеи-уахеи уи лхәы ҳаҵоу џьушьо, нас ларгьы хәыҷ-маҷык анылымга, ирфагәышьои, ҳаӷоу ддыԥшылан дынхеит.

– Бымшәан, урҭ рхы ршьуам, – ес-сабша ишыҟаиҵалац еиԥш Асҭанда ҟәрышьқәак налиҭеит: – Ари бара, ари зыҩны быҩноу. Ани бан, ба бымацара бакәу џьылшьоит амла иакуа, анҭ зыҩны быҩноу рҿы рҟьам џьылшьоит!

– Рхәы аҵәы ахьыршьааит урҭ, маҷгьы рҿасыжьхьоума. Аха зегьы акоуп, аӡынраз ауаҭах ахә ибшәо алашаразгьы есымза жәаба-жәаба мааҭ ацыбҵалароуп ҳәа илҿгылоуп. Рыԥсыма аҭнырхааит, абриаҟара ироуа абарго, жәохәҩык рҟынӡа иасышықәса қьырала ауаа рзыҩноуп.

– Аагашьа здыруа аныхшьагьы иақәшәоит, – иҳәеит Қамча, иԥҳа дахьыҩназ еихбаала ишынхоз данаазхәыц. – Насгьы, урҭ анкьа зыԥсы иақәыԥшны иҟаз шьоукы ракәхап, знык амал анрықәҳа, зынӡа рыла аш хнаҵеит, уламыс-гьы рбом, уаҳаҭыргьы рбом, аламыс дара рзы аԥсхаԥсжьы иаҩызоуп...

– Аиеи, гәышьа, – лҳәеит Хьыкәыҷгьы лыԥҳа акгьы длыхәартә уаҳа мчы ахьлымамыз азы лылахь ааиқәҵаны.
– Иагьа ус иҟазаргьы, амаалықьцәа ирҿыкәыкәааны иуфо ухаҳауама?..
– Нас ишԥа, иаҳагьы иарӷьацоит, – нас Қамча уи уаҳа даламцәажәакәа, иԥҳа агәашә аҟынӡа днаскьеигарц иҿы неихеит. «Баргьы уажәшьҭа ахьыруа чуан иалагылоу амҳа бысҭеиԥш, џьара ҭацара уа бныкҿагылозар акәхап!»

– Сеимала-еиҿалаха сшәышьҭит, – лҳәеит аҵәҵәабжьы иаҩызаз лыччашьа ала акыр-кырҳәа дааччан Асҭанда. Нас дааҭгылан, лани лаби иааимданы днарҿаԥшит. – Саргьы ҟәрышьқәак соуа саныҟала, раԥхьа шәа шәымаҭәа ҟасҵоит.
– Ааи, нанхеит, ҳара зегьы ҳамоушәа ҳбарын ба бхы бахәо бҟалондаз...
Асҭанда уажә амҩа дахьықәызгьы дзызхәыцуаз лҭаацәа

ракәын. Урҭ иахьа ахәлара иаарымнахаанӡа адгьыл ицәы

● Анатоли Лагәлаа  )	359 ●


ҵасуеит, рыԥсы зегьы ҭыхны хандеироуп изҿу, аха зегь ако-уп, бзабаа дук рымбаӡацт. Дара бзабаак ҳбандаз ҳәагьы иҟам, рхазы акгьы иашьҭагәышьаӡам, зегьы ззырҭаху, иааҟарҵо зегьы ззыҟарҵо ҳара ҳзы ауп. Ҳаргьы урҭ знык иадамхаргьы ииашамкәа ҳанрызхәыц ма раԥхьаҟа ирылымшо ианыҟало ргәы иамыргакәа ианҳзымҩаԥымга, дызусҭазаалак аӡәгьы иҳанаижьуам . Аӡәы иҳанаижьуа заҳҭахи, ҳгәы-ҳаԥсы иау-ру, мап, мап, урҭ ҳхашҭны ахаангьы ҳхы ҳаунамыжьроуп, урҭ рхьаа, ргәыбылра иасымшагьы иҿырҳәыцааны ҳакы зар ауп…

Асҭанда ус дышнеиуаз, уажә, иаалгәалашәеит иахатәи лыԥхыӡ. Анҭ аҷкәынцәа, лани лареи уажәы-уажәы рыӡбахә ахьырҳәоз акәу, ԥхыӡ илбеит. Аха анҭ аҩыџьагьы раҵкыс, абамбакьаҿ зшәыз, Адгәыр иоуп иаҳа иалкаан илбаз. Уи ауха ианеимпуазгьы шьахәа-шьаҿа рыбжьамкәа даалзааи гәахан, «аҵара ахьыбҵо аҭыԥ аҿы снеир сҭахуп» иҳәеит. «Унеиуазар бзиала уаабеит!» – ларгьы даҿамхакәа аҭак илҭеит. Нас ҽак иҳәаргьы иҭахын, аха дцәажәарц иҿы анааихихуаз, ани аҷкәын аԥшь дызлааиз имбаӡакәа даа цәырҵын: «Адгәыр, уаха аӡы аԥсы ҭоуп, уи абжьы шго ала, ҳацҳаҵәыр хнаԥаахьазар ҟалап, устәи ҳазцаӡом» иҳәеит. «Аӡсашьа узымдырӡои!» – дааччеит Адгәыргьы. «Уахь акәа та саҩызами, аха сцәа ԥшқоуп, ахьҭа ҟадыџь сзычҳауам!» «Ус анакәха, ахыԥара уқәшәоит, – акыр-кырҳәа дааччеит Асҭандагьы, – аӡы ҭыкәкәаанӡа ҳәа уԥшыр, асыԥса уаҩ дақәгәыӷыртә иҟам!» «Ааи, ааи, уақәшәагәышьеит, – Ад гәыргьы иаҳа-иаҳа аҵәы алеиҵон, – ишԥоуури, шықәсык ахь знык уҽынеиҵыхны уԥагәышьар акәхеит. Хәыҷыкгьы уҽааиҵауршәшәап! Нас уахьнеиуа, ҳаргьы ҳазԥсу ҳахьамоу роуҳәап. Ҳаи, абри згыгцәа ргылан илеиуаз аӡы иахыԥаз иоуп сара исҭаху ҳәа, ссирк даауԥыларгьы ҟалоит!» «Мап, мап, – иҳәеит аҷкәын аԥшьгьы даҿамхакәа, – сара уи аӡы арахь санаауаз сахыԥеит, уи ассир издыруада арахь дысԥылозар ҳәа!» «Ҳанаауаз иҭыкәкәаны иҟан, – даҟәыҵуамызт Ад гәыргьы, – уи улбазаргьы ҟалап, аха ҿылымҭӡеит еихамыт качша, аӡыӷӷара иахыԥо са изысҭахузеи лҳәан. Ус анакәха,
● 360 )	а и з га ●

иагьараан иухәахьазаргьы, абыржәы ауп ахаҵара анаҭаху!» «Сақәшәагәышьеит, – иҳәеит аҷкәын аԥшь дыччо дрыдҵуа,
– аӡы уагаргьы, унасыԥ уагаргьы усгьы ҟәарак аҿы уӡхы ҵуеит!»

«Аус злоу ушыӡхыҵуа ауп, – уахеиԥш игәарԥханы, ас до-унажьны алаф имҳәеижьҭеи акыр ҵуан Адгәыр. – Аӡсаразы акәата уаҩызамзар, уа иаразнак иаауҵыҵуеит!»

Асҭанда ауха урҭ ражәақәа дышрызхәыцуаз дыцәеит. Ус ԥхыӡла Адгәыр даацәырҵит. Аха иара акыраамҭа ажәакгьы ихәаӡомызт, амала ус дааҟәымҵӡакәа длыхәаԥшуан. «Убыз ухәлашәама?!» – лҳәеит гәаныла лара. Ларгьы азныказы илҳәо лҿамшәо дықәхеит, аӡәы ибозар ҳәа дшәан дааҟаԥ шьхеит, аха нас ааигәа-сигәа аӡәгьы дшыҟамыз анылба, лыԥсы аалылалан, иара днеизыԥшит. «Раԥхьа иара акы иҳәааит, – лгәы иааҭылҳәааит лара, уажәы сара сиԥыххылан исҳәои? Ааи, ааи, имуӡозар сара сыӡӷабуп, сара сых қьан ақәысҵоит!»

Адгәыр, иаразнак, уи лгәы дҭатәаны илҳәоз еиликаазшәа, уажәраанӡа дҿаҳәаны дызкыз амч дааунажьын, лара лахь шьаҿақәак ааҟаиҵеит. Ларгьы анықәԥраара згәы иҭоу ахь шьыцбеиԥш еиҭа даанаԥшааԥшит, аха ԥсы зхоу уаҩ илаԥш шырхымыз агәра анылга, «уеизгьы-уеизгьы сифарым, ииҭа ху иҳәааит» лгәахәит. Амала иаргьы иаразнак игәы иҭаз ауизҳәахуаз, аха аҵыхәтәан амыцхә аидхәыцлара салагар зынӡа сеилаԥаҭоит иҳәан, ииулакгьы игәаӷьит.
«Уажәшьҭа исызӡом, – арҭ ажәақәа аниҳәа, асаркьа да ныԥшылозшәа Адгәыр аԥыр-ԥырҳәа амца шихҟьаз идырит,
– сара ари абжьарак, ардәынақәа ракәмызт хыс исымаз, са избарц исҭахыз бара бакәын».

Асҭанда иаразнак даауалуашеит, азныказ илҭаххеит днеиԥырҟьаны дцарц, аха нас данааиԥхьхәыц, усҵәҟьагьы игәы дасырц лҭахымхеит. Избанзар, иаргьы ииҳәоз гәыкала ишиҳәоз лбон, аха лара ахаангьы уи азхәыцра лылшап ҳәа дыҟамызт, ус акы лхы ианҭашәалакгьы, наҟ хараӡа лгәаҵахь днахан илҵәахуан, азныказ уи ала лгәы лыжьжьон, уашьҭан лара лакәӡамызшәа уи азхәыцра зықәшәоз. Убри азыҳәан,
● Анатоли Лагәлаа  )	361 ●


лара уажәгьы иаахтны дцәажәар лҭахымызт, насгьы уи ам ҩан иаҳарц ииҭаху закәи?! «Умыццакындаз, – гәаныла даа цәажәеит лара, – аҷкәын ԥагьа, ԥаҵа кьакьа!»

Аха зегьы акакәын ак иаҳәатәын, игәы аахьазыԥссаша, насгьы дагьзмыргәыӷша, амала игәгьы казмыжьша. Убас дцәажәар акәын, гәыӷра хәыҷык џьара иҟаны, аха, уи ус ала-мала иумбо, арахь узаԥырымҵуа, уажәы-уашьҭан лабҿаба унахьыԥшрашәа угәы иунаҭо.

«Акәымзар амҩан дысҳәеит иҳәозар акәхап, урҭ аҷкәын цәа злаҟоу анцәа иоуп издыруа».

– Ардәынақәа, ардәынақәа, – акыр-кыр дааччеит лара, уи лыччаԥшь адагьы иҭахызма дкәанызануа дынхарцаз, – урҭ убас иҟоу ԥсаатәқәоуп, дара уанрышьҭоу, дара рымаца-ра урзымхәыцлар зынӡа, удырҟьалоит. Ҿықә-ҿықә, ҿықә-ҿықә, унаԥшыр – иубар иаахә, инылахәаша ицахьеит. Аах, ардәынақәа, ардәынақәа, улаԥш нарыхшәар рымуа шаҟа иаҩысҭаақәоузеи!

Адгәыр усҟан даҽа ажәақәакгьы иҳәар иҭахын, аха лара днеиԥырҟьан, ажәакгьы аҳәаха иамраӡакәа лҿыналхеит. Уи иаразнак длышьҭалеит ҳәагьы шьҭа дышзылмацәажәоз идырит, аха убри аамҭазы, мацәысеимҟьарак иалагӡан лара даахьаԥшит. Уи иаразнак игәеиҭеит лылаԥш, убас ихааӡа, иҳалалӡа иҟан, «уадырсызшәа узгылои!» лҳәозшәагьы иа ҳан, иҽизнымкылакәа дыҩны иҿынеихеит.
– Амарџьа, амарџьа! – лҳәан, уи данлыхьӡа днеиҿаԥшит лыччаԥшь мчыла иаанкыло, – ардәынақәа ус уҩны урышь ҭалар руама, ишәаны иҵымԥраауеи! Убри азыҳәан, уҳаит-ԥсит мыргаӡақәа, уӡиҟә-ӡиҟәуа урызнеиуазар ауп. Ааи, ааи, асы уаннылагылогьы ажьы ахьыр ҳәа ушәозар ауп! Насгьы удам-здам аӡәы иасҳәомызт, аха ара зегьы алымҳақәа рымо-уп. Удам-здам, Адгәыр, удам-здам! – лҳәан, лқьышәқәагьы ахьҭа иакны апарпыл еиԥш иҟаԥшьӡа иҟаз лнацәа хәыҷы нарықәылкит, џьара иуҿыҵымшәааит хәа аанарго.
Аха Адгәыр уажәшьҭа уаҳа изычҳауамызт, дцәажәарц да-лагаргьы ажәа иҿашәомызт азы, дааигәдиҳәҳәаларц инап қәа анааирыхха, днаимҟәыҵҵәраан, дыҩны лҿыналхеит.
● 362 )	а и з га ●

Ус кыраамҭа дыҩны дцон лара, нас убриаҟара дааԥсеит, дӷьазкуа далагеит. Убри аамҭазы, ихәашьӡа лыхшыҩ аҟны инеит дызлаз шыԥхыӡыз лзырдыршаз мчык. Уи ус акәын, зны-зынла аԥхыӡ хаақәа данрылаз лара лхаҭа илдыруан аԥхыӡ дшалаз, аха, ибзиазар кыраамҭа далҵӡомызт. Зны-зынлагьы далҵырц, лҭахын данзалымҵуазгьы ыҟан, усҟан убас лгәы хәашьӡа дааԥшуан, нас аҽнынтәарак илкуа-илы шьҭуа дақәымшәо, акгьы лгәы ахымкәа дҟалон. Ари уахатәи лыԥхыӡ усҵәҟьагьы иҟамызт, аха дзалҵыз, измааноу лара лхаҭагьы илзымдырӡо ирласны далҵит. Уи уажәгьы амҩа дахьықәыз даназхәыцлак, лхала маӡала даччон, нас автобус аҿы ахагацәа реиԥш дышԥаччо ҳәа аӡәы исзиҳәара дыҟоуп ҳәа лқьышә днацҳауан. Аха зегьы акоуп, аҽнынтәарак лгәы ацхеиԥш ихааӡа акы ықәын, зны-зынла уи саб деибга-деизҩыда дахьыхынҳәыз сиеигәырӷьацәазар акәхап ҳәа лхыҵәҟьагьы иацәылҵәахуан...


И З Д Ы Р УА Д А Д Ы Ҵ Ә ҨА Н Ш Ь А П Х А Р…

Уи аибашьраҟны изшьапык ааныжьны дааит. Ихаҭа ихы дахлафаан иҳәа лоит, смагәеиԥш аҳәынҵәа исцәылахеит ҳәа! Иара дхәы

ҷаахыс ҟазшьала ус дыҟан, џьара ицоз зегьы раԥхьа дгыла-зар акәын, аибашьраҿгьы уи иҟазшьа изкажьуазма?! Жәы лароуп анырҳәа, иара иаԥхьа аӡә дцар ҳәа дшәон, иара иаԥ хьа аӷа иҟынӡа аӡәы ихы наӡар ҳәа дшәон, иара иҭахын урҭ зегьы аӡәаӡәала иԥсы иаҵеиҵар…

«Бериа иҵарҟәаҟәаша, – уажә иаанхаз изшьапык асқам иҳаракны иқәҵан дахьтәаз дхәыцуан Адамыр, – убарҭ рыжә ла зегьы еизыҳәҳәаны иреицәаз абрахь иааигеит. Аԥсны ахы инаркны аҵыхәанӡа акаҭеиԥш дара рыла иҳаит. Ԥсуа қыҭак уаалсыр, гыруак, ма қырҭуа қыҭак уналагылон. Аҟәеи, Гагреи, Очамчыреи ақалақьқәа усгьы зынӡа дара рыла идырҭәхьан. Ақалақьқәа рыргыларазы дара рыда уаҳа ԥсыхәа ыҟамшәа, дара ахьнеиз аԥсҭазаара бзиа ҟалозшәа… Шәыҵарҟәаҟәааит Сталингьы Бериагьы ҳажәлар рыцҳа иаарзаашәцазеи?!»
Анатоли Лагәлаа  ) 363 ●

– Кама, – ҿааиҭит амаҵурҭахь ихы нарханы, – аӡыша са-гоит абааԥс иахьак, харҵәык ырӡҩаны исзаабгондаз.

– Уажәыҵәҟьа, – лҳәеит Камагьы уи ибжьы дазыԥшызшәа амаҵурҭаҿы дыхәмаруа дахьтәаз.

«Сара сшыҟазаалакгьы сашҭа сықәымԥшуеи, – еиҭах ахәыцрақәа иқәпапон Адамыр, – аха сакасала иааргаз рҭаа цәа ирыԥсыхәои? Ршьапы иқәзыргылода урҭ рхәыҷқәа? Бӷеиҵыхрак ҟаларушь анаџьалбеит?.. Аамҭа бзиак рыхь ӡандаз…»

– Абар ахарҵәыӡҩа, – уи иԥҳа лыбла хәыҷқәа сам-самуа дихагылан, – амала иаанумыжьын, ахарҵә апашәра зегьы ҵаҟа иӡаауп!

– Баҳаҭыраз изжәуеит! – иҳәеит Адамыргьы ихьаақәа иҽаарылыкәкәаан дааччан, инапгьы аҿынаирхеит иҵагы ламыз ишьапы инықәикырц иҭахызшәа. Уи уаҳа дзашьым цылеит ишьапы шимамыз, уажәы-уажәы инапы аҿаны наирхоз аҳауа ҭацәы иналахон. Нас аӡәы данибалак дыԥ хашьаны иаразнак арахь даахон. Анкьа Баҭали иареи ан хәыҷқәаз, ԥсыӡкра ианцалоз, ахаҳә инапы аннаҵишьлак, бжеиҳан баша ишаҵигоз еиԥш… Избанзар, иара ганкахьа-ла инапы андәықәиҵоз, аԥсыӡ гызмалқәа ахаҳә егьи ага-нахь ала аҿышәҭа ҟаҵаны ирыман, инкылкәраан ицон. Урҭ аҩсҭаацәа, нас даныҩеидас ауп рымаӡа анеиликааз… Раԥхьа иакәшан ишәаҳатәын, нас акәын аҿышәҭа инапы анхәы ҵаиҵашаз…

«Сышԥоузымгари,– егьи ишьапы инапы нықәишьит Ада-мыр иргәыбзыӷырц иҭахызшәа, уи иагьиргәыбзыӷҵәҟьон ус мҩакы анимаз. Дацәажәон, агәшәа-мшәа иҳәон, зны-зынла уаҩы ианимаҳауаз ахәрашәагь азиҳәон агәы ирыӷәӷәарц…

Ахәрацәгьа – ахаҵа иԥышәагоуп!..

Уара Анцәа ду узысынижьыз, убас ԥсыхәа ахьамам суга-ларц азы ауп, иулша, иулымша… Уцәа уҭыҵроуп, ани, егьи сшьапы аҭыԥан исывагылоу алаба қьуа-иӷызуа иубахьо-ма?! Убригь зынӡагьы иагәамԥхозар ҟалап иахьахәлаанӡа
● 364 )	а и з га ●

уареи сареи иахьҳацу, зны-зынла ҳанааԥсалак, ҳанынатәо, аҽнынтәарак иахьҳаргәаҟуа азымхошәа, ушьа џьарак еизымыкәкәарц, иара унықәкны кыраамҭа ҳахьтәо?..»

Адамыри Баҭали рыԥсқәа еихәлан ианҩыҵшәа аахысгьы. Урҭ ахьеигәылацәаз, бзиа иахьеибабоз анаҩсгьы, акыкахш рыбжьан. Адамыр даниы, иан иара иҵыхәала ахәшәтәырҭа дҭашәеит. Хымз-ԥшьымз раҟара дызҭымҵӡеит. Баҭал иан Шьахәысна лакәын Адамыр дзааӡоз, иаразнак лкыкахш да лыршьцылеит. «Ари уара иутәуп, ари уара! – ҳәа Адамы-ри Баҭали лгәыԥҳәқәа рзылшахьан! – Амала ианеимашәк, шәҩыџьагьы акгьы шәоуӡом… Ашылақашь шәахаанхоит!.. Ааи, ааи, ақашь ҟьат-ҟьат!»

Адамыр ишьапы «аниргәыбзыӷ» хәыҷы-хәыҷла агыла-ра иҽазикит. Хьыблагьы иахьа шьыжьаахыс луҭра дҭоуп, рацәак иаха абалымаз, абра ашәшьыраҿ дааины ихала дтәаз шәа анылба, уаҳа изхьаԥшхаҵәҟьагь лмоуцт. Уажә иҟоум ҵаз уанбахьӡо, зегьы аҳаскьын иагоит. Ма изакә ҳаскьын бааԥсузеи, зхы ааҵзырҳәҳәо зегьы рыхәдақәа ырҵәины иа-куеит… Шәабаҟаз, ҳашәзыԥшуижьҭеи анбатәиу рҳәоушәа, аҭшәараҿ идыргылаз ар реиԥш!

– Иахьа уанӡа сымцар суӡом, – еиҭах ишьапы днацәа жәеит Адамыр, – уара зынӡа уаасыҵыҵӡозаргьы… Иану гәаԥхо ухьаақәа уҵәахуеит, узықәшәаз уҽанураалоит… Иумбаӡои, саргьы уара рацәак џьабаас сумоурц сыкрыфа-рагь ишагсыжьыз. Ԥаса-ԥаса, уҩыза-шьапы анувагылаз, ҿахрак ыҟаӡамшәа иқәсыцҟьаауан, уажәы абжаҿы сааит. Ахаҵа иарӷьанапы ишьҭнахуа ифозар ауп ҳәа ирҳәо, уара уаҳаҭыраз мап ацәыскит! Нас, ус анакәха, саргьы саҳаҭыраз, уаргьы иулымшаша улырша. Укәарҵәҟьа сҳәом, аха зынӡа ҽырԥсы ҟаумҵан…

Адамыр Хьыбла илеиҳәар иҭахӡамызт анышәынҭрахь дышцоз. Еиҭах ухәрақәа уртытуеит, уи мацара акәым, ушьап-гьы ааԥсоит, нас иаразнак аҳаҭеиԥш ачра иалагоит лҳәон. Дара агәылацәагь аӡәы ихацәа дзықәымԥшыцт акәымзар, машьыналагь днаргар амуази. Аха ус уҳәеит ҳәа, урҭгьы уажәы зегьы акака ирҿуп, насгьы иара анкьатәи иҟазшьа ма-
● Анатоли Лагәлаа  )	365 ●


кьанагьы иааицрымшәацкәа ицуп; аӡәы иргәаҟра иҭахым. Ихы дахәонаҵы, ихала зегьы дрыхьӡалар иҭахуп.
«Уара уҿы схала снеир сҭахуп, иахьа уареи сареи аицәа жәатә ҳамоуп, – Адамыр уажәы гәаныла Баҭал иакәын дза цәажәоз. – Уара иасымша иуҳәоз иаургон, маҷк ианааурт-лак, мчыла зыхҩа зыҟхьан ицо ашампан ҩеиԥш, ункылара цәгьан, аха убри аҽнызаҵәык ма усызхәыцызҭгьы…»

Хьыбла луҭра дҭыҵны амаҵурҭахь дааины ахьурӡы кналҳахьан. Ланхәагьы дналыцхраан, дыргылан, лҿи-лна пи ӡәӡәаны, ахәышҭаараҿы днаган длыртәахьан. Уи знык ахәышҭаараҿы днаган данлыртәалак, абысҭагь дахы лаԥшуан, аҟәыдгьы лжәуан, иаҭаххар акәтгьы ҽҳәарҵәины илӡуан. Аус злаз, убри ахәышҭаара аҟынӡа лнагара акәын. Нас, аинрал бзиа иеиԥш, «лыр» лара лнапаҿы иаалгон!..

«Заа ишԥасыҵашәки, – убригь шаҟантә лшьапқәа «дра цәҳахьааз!» – реиҳа шәанысҭахыз шәеикәашәеит шәара ныбзақьраа... Арахь Адамыр дшыҟоу жәбоит, арахь сара, зегьы сҭаца хәыҷ лнапы ҳаныԥшылоит. Уи абас дыбзианы дҳазкамшәазҭгьы иҳаԥсыхәозиз… Арахь ларгьы лцәа аӡә да лашәан дыҟазар ҳәа сгәыӷуеит. Асыӡбалфара хҭалкызшәа збо-ит. Аҵәыҵәыра гәхьаалгоит сызкәыхшаша… Аҳәаса гәаӷьқәа ана-ара икаԥсоуп ацха иалахаз ашьхыцқәа реиԥш!..»

Адамыр ииулакгьы илабақәа ицырхыраан дҩагылеит. Уи ицәыцәгьаз раԥхьатәи агылара акәын, нас зҽыԥсаҟьан иҟаз имчқәа хәыҷы-хәыҷла еизыкәкәон (ҳахьуҭаху ҳаҟами!) ҳәа иаацәырҵуан. Знык хԥаҟа-ԥшьбаҟа шьаҿа аныҟаиҵалак, ихлахаҵ мгьежьыр, нас дацәцон.

– Уабацои саб?! – Кама хәыҷы ашәахәеиԥш дахьцәырҵыз имбаӡакәа, иаԥхьа даагылеит, – саргьы суццоит!..
Уи ианиҭахыз Кама лакҭала диргәырӷьон, дирччон, иа ниҭахызгьы ажәа мҳәаӡакәа илакҭа ааирцәгьар, деиқәтәон. Уажәы амыцхә илакҭа мырцәгьакәа (зынӡагьы диршәар иҭахымызт) амала ус илирдырит ихала дцарц шиҭахыз. «Бзиоуп, бзиоуп, ухала уца нас», – лҳәан, еиҭах лыхәмаргақәа рахь даахынҳәит.

Адамыр агәашә ԥшьаала ажьы ахьуашәа иныдиҵеит. Уи ааигәа-сигәа иара иахьиҭахыз џьара данцоз, агәашә абжьы
● 366 )	а и з га ●

иргаӡомызт, ус аарла иныдиҵон. Амаҷ азы зегь рылаԥш иа ра иахь ихар иҭахымызт.
«Аҵыхәтәан, уара уҭыԥ уахымҵызҭгьы, акгьы ҟала ӡомызт, – еиҭах гәаныла Баҭал иацәажәара дналагеит Ада-мыр, – урҭ ҳрыкәшахьан, ашьацҳәа ишаҿашәаз дара рха-лагьы ирбахьан… Насгьы, урҭ ҳара ҳамч рызхон, уара уҭыԥ ааныжьны узҳахьӡеи?.. Уара аԥырӷы уаҩызан, уи унапаҿы шәымҭак ишузнымкыло еиԥш, уаргьы џьарак нкылашьа умаӡамызт, амца уҽалаужьыр акәын. Уа ҳара ҳамчқәа еиз-хон, аиашаҵәҟьа уҭахызар, уара уахь уҽрыхәлаужьыр ҳәа ҳшәаны ауп уагьзаҳамгаз!..»

Адгәыр «иамхаҳәаз» раԥхьаҵәҟьагьы иааицәымыӷхеит. Уи уажә Баҭал иԥсы ҭаны иаҳаҵәҟьазшәа игәы иааинаҭеит азныказ. Ҳаӷеимшхара, ахааназ дааилҵуан. «Ишԥа уара, шәара жәылара шәцоны, сара исамҳәаӡакәа, сара сымга ӡакәа?!» «Ушԥаҳамгоз Баҭал, аха уара уахьтәазгьы хрыӷә ӷәарҭа ҭыԥын, уаҟагь ихьчатәын, устәи ала аӷа дцәырҵыргьы ҟалон…» «Уи аамҭазы уа иуртәалакгьы уи аҭыԥ ихьчон, сара сахьаҭахыз ажәылараҿы акәын…»

Адамыр «ицәажәара» уа иааникылеит. Уи нахыс ирҳәоз егьшалымҵуаз идыруан, нас уа даанымгылар, ҩымш-хымш изынеиҿамԥшуа еибаргәаар акәын. Знык уи ус дангәаалак амақьеиԥш дышәуан, нас уи иртатара, ирԥсасира краамҭа аҭахын. Аамҭа анцалак, нас мышкызны, зхьышҭрахь ихын ҳәыз аӡиас еиԥш дхынҳәыр ҟалон, аха уи азыԥшыха змадаз аибашьраҿы…

«Абри амарда ҳаҿоумырхароуп, – Адамыр урҭ ахәыц рақәа ихы аарылиган ишьапы ацәажәара деиҭалагеит, – марда хәыҷык изхамлеит ҳәа инаԥшуа ҳхумырччан!.. Арҭ исыҵагылоу слабақәагьы раҳаҭыр батәыми, урҭгьы сара сеиԥш егьаҩ мҩаԥыргахьеит, иагьаҩ дырххахьеит… Абри иҩызаҵәҟьа дҳадымхалац рҳәо иҟаҳамҵап…»

Еиҭах иааихашҭны инапы аҿынаирхеит егьи иҵагыламыз ишьапы аҭыԥахь. Уи зны дафозшәа ибон, зны идысызшәа ибон…

Амрагьы ԥшьаала ахәы иҩавшәеит. Убригь Адамыр иеиԥш џьара иццакуазшәа ибеит, аха ажәҩан дуӡӡа ус уара ишуҳәо
● Анатоли Лагәлаа  )	367 ●


узахысуама?! Иагьаҩ азыԥшуп ианбацәырҵуеи ҳәа, зны-зынлагь рхылԥақәа рыхшәома уҳәартә уахь, ажәҩанахь аԥшра иалагоит, рыжәхьак кылаӡны аара иазыԥшушәа! Уи Анцәа ду ианиҭаху ауп ианцәыриго, аха дара уи агәрагара изашьымцылацт…

«Иахьа зегьы аныҳәахь ицоит, – Адамыр еиҭах гәаныла Баҭал иацәажәара дналагеит, – ҳқыҭа агәашашараҿы абаҟа аадыртуеит, иҭахаз шәыргәаладыршәоит… Ацәажәара зыхә ҭоугьы изыхәҭамгьы ажәа еимаркышт… Урҭ нас срыхьӡап, уанӡа сышԥазнанамгари сшьапы ҟадыџь… Аха раԥхьа уареи сареи ҭаҭынк ҳааицахап, ҳагәҭыхақәа ааибаҳҳәап. Амала аҵыхәтәанынӡа усзыӡырҩаанӡа, ахьышәҭҳәа сгәаауеит ҳәа уаламган… Нас ургәыбзыӷра сылшаӡом, сара уара удагьы иахьа аусқәа сымоуп, иуасымҳәахьеи, абаҟа ахьаадыртуа-гьы сцароуп… Ус анакәха, исҳәарц исҭаху нагӡаны исырҳәа, сажәақәа урҿамԥалан. Уара уаҵкыс хымш сшеиҳабугьы ухоумыршҭлан! Хымш рыла ауаҩы шьапыла Аԥсны абжара еиҩишоит!..»

Адамыр дызҿаз амардара абжа ааиҩиҵәахьан еиԥш, ихлахаҵ аагьежьит. Азныказ адгьыл иҵабгошәа аҿына нахеит, аха нас деиҭамҵӡакәа ҭыԥкаҿ даангылан, ашәым ҭак илацәақәа аахиҩеит, инапқәа ааиҿишьит. Шьҭа рацәак нымхеит аҳаҭгәын аҟынӡа, шьҭа дҳәазаны днеиуазаргьы днеиртә дыҟан. Уи данхәыҷызгьы иԥсы алан ари аҭыԥ – Аԥшақәсырҭа. Арахь, ашкол ианааурыжьлак, ахыԥ-сыԥҳәа акы инацҳаны, ахәыҷқәа зегьы еибарҩны икыдлон. Ара уб ри аҩыза ԥшак хааӡа иасуан, ахәыҷқәа аҽнынтәарак рааԥ сарақәа аархаршҭны, ирахәыҭ-хәыҭуа рацәажәара иала гон. Арантәи ақыҭа зегьы унапсыргәыҵа ианушәа уалаԥ шуеит, зыҽ иашьҭоу, зырахә ҭазцало, ашколахь ицо, авто-бус иазыԥшу, ма иҿҟьа-ҿҟьа уск иашьҭоу. Урҭ зегьы уара урбаӡом, убжьы раҳаӡом, аха уара ишуҭаху урацәажәоит, иахьцо-иахьаауагьы удыруеит. Дара зегьы, харантәи, аква-риум иҭоу аԥсыӡқәа реиԥш иубоит!..

«Уара улацәа аиқәыԥсара уанаҿыз иуҳәагәышьеит Аԥ шақәсырҭахь сыжәга ҳәа. Убасҟан ауп ҳара агәра анаҳгаз
● 368 )	а и з га ●

уаҳа ақәԥара шулмшоз… Угәы шҭынчмыз, уҩызцәа рлахьын ҵа ҳәа акгьы шузымдырӡоз, заа иаауҵаҽҽаз аӡыхәашь уҽоу ҭар акәхеит… Сара соуп раԥхьа инаухаххыз, усҟан уԥсы ахәага ҭан, угәаҵаӷара унапы адкылан ажәҩан уаҵаԥшуа ушьҭан. – Скыликааит уи алахша! – аарлоуп уажәақәа сара сҟынӡа ишааиз, – аха урҭ акгьы рзыҟаҵаӡом, арӷьарахь ала шәрыкәшароуп, арӷьарахь. Армарахь аҩырҭа рымоуп, рымҩа аартуп. Нас ишнеиуа уа ҳара ҳтәқәа тәоуп, уа иаҿа шәоит!..»

«Умшәан, урҭ рашәа ҳәоуп, урҭ иахьа рыԥсра ара иаарге-ит, аӡәзаҵәыкгьы иԥсы ҭаны ҳқыҭа дзалҵӡом…»

«Ишәмышьҭын, урҭ алаԥынҵа икылҟьаз, амала сара сыла шьҭа уи абагәышьом…»

«Уҽурӷәӷәароуп Баҭал! – абри ҳәаны ушьҭысхырц са-нынаухагыла, сарӷьа уаҭәа шыҟаз аҿеҩҳәа акы аԥҵәабжьы геит. Уи акәхеит, уаҟа снауваҳаит. Усҟан, ани уара укылызка-аз аснаипер дрымшьӡацызт, суаҭәа ашшараҵәҟьа иаирбеит. Аха зегь акоуп, уа сахьуваиаз исыхьыз умырдырӡакәа сшьа-пы ҿасҳәашәа аазун, уара аҵыхәтәантәи уажәақәагьы сгәы иқәҩуан…»

Адамыр ахәы даныҩхала, аԥхӡы хьшәашәаӡа инаиқәҭәеит. Уа аҳаҭгәын аҟны икыдыз Баҭал ипатреҭ иаразнак илаԥш аннақәшәа, иҽааникылеит, иҽааирӷәӷәеит.

«Сумырԥхашьан, – гәаныла днацәажәеит ишьапы, – ари зегьы ибоит, зегь кылиршәшәаауеит. Иахьа дансыцәгәаа, нас сара стәы егьыҟам, нас кыраамҭа иааигәа сықәижьлаӡом…» Адгәыр аҳаҭгәын иҿаз ашә ааиртын дынҭалеит. Уи ила бақәа ааицырхыраан аҳаҭгәын аханы игылаз асқамаҿ да нынатәа, иаразнак иџьыба иҭагылаз ауатка аахитын, фыр џьанк рҭәны иханы инхиҭәалеит. Нас убри афырџьан азна аӡы ауатка ахькеиҭәаз авара инықәиҭәеит. «Уара есымша ау-атка аӡы ашьҭоуҵон, уахь еибархьшәашәоит уҳәалон!» Нас, егьи иџьыба дынҭаԥшын, џьынџьыхәа цырақәаки расақәаки ааҭиган, ихаҟны игылаз асаан инаниҵеит. Урҭ рнаҩс (ис хашҭыз џьумшьааит!) ҭаҭынк аркны ихаҿы инықәиҵеит, иаанхаз аҭаҭынҭрагьы шеибгаз асқам иқәгылаз аҵәақәа

зныз асаан инавеиҵеит.
● Анатоли Лагәлаа  )	369 ●


«Уажә еразнак исымоумкын, – ԥыҭрак данаатәа, аҭа ҭын «ианеицаха» ашьҭахь, гәаныла Баҭал иацәажәара дналагеит Адамыр, – иауеи, уара уахьтәаз ахрыӷәӷәарҭа ныжьны жәылара уздәықәлаз. Уа ҳара ҳамчқәа шазхоз удыруан. Насгьы, аҵыхәтәантәи ажәыларақәа руак аҿы еибаҳамҳәахьази, ҳҩыџьагь уаҳа жәылара ҳаиццаӡом ҳәа. Ианамуӡах, ианамуӡах… уареи сареи усгьы анцәа аишьцәа ҳаимҭеит, аха акыкахш анеиҩаҳша, усгьы ҳаишьцәан… Ҳуаӡә ҳаиқәхар, ҳаҩҩнаҭак дрыхьӡоит, ҳҭаацәа амла иаир-крым ҳамҳәахьази… Уара иануҭаху акгьы ухоуршҭуам, убри аҩыза сара иҟасҵазҭгьы, ԥсраҽнынӡа исаноужьӡомызт...

Уқьышә ҭырқәацәааны уқәзаауан!..» Адамыр уа иҽааникылеит. Еиҭах ҭаҭынк ааҭиган Баҭал

изаркны ихаҟын инықәиҵеит, акы иара даҿыхо даатәеит. Уажәшьҭа иҭахын дазхәыцыр уи иажәақәа Баҭал иҿы ишне-иуаз, уи есымша амца зҵаз, аԥырқьҳәа иԥоз иҟазшьа уажә изнауаз ибар иҭахызшәа…

«Уара ашҭа урыман ианҭала, усҟан сара иабазбагәышьоз, ашьҭахь исзеиҭарҳәаз ала ауп ишысҳәо, уара уан, Хьыма иаразнак лмыткәма иалаҵан дҵааит рҳәеит, Адамыр иԥсы еиқәхама, ҳәа. Убригь ишьапы хжәаны ахәышәтәырҭахь дыргеит анырҳәа, убас иӷәӷәаны лыӡӷы цәылԥԥит, ашьар ҩаш налҿыкьасеит, рҳәеит. Сара сеиқәхагәышьеит, аха схы иахьагьы изысшәиуа, убри ажәыларахь уара умцартә иа хьысзыҟамҵаз азы ауп.

Адамыр инапы еиҭах аҿынаирхеит иҵагыламыз иарӷьа шьапы ахь. «Иахьак сышԥафои, иҵырхыз ахәыҷы иаахаԥыц еиԥш, еиҭах «иаар» аҭахызар?! Уи ана уладахьы иааганы иржит, мышкызны саргьы арахь сышхаргало рдыруеит азы. Усҟан саргьы ҩ-шьапык сҭахыми, есымша ас сцыркьыԥуа сықәзаауама?!

Адамыр идыруан уажәшьҭа ишахирҟьацәоз, Баҭал «дгәааргьы» шауаз. Аха иахьа игәы иҭашны иҟаз имҳәар ауӡо мызт. Уи иара иԥсаҵкыс Баҭал бзиа дахьибоз анаҩсангьы, адә иқәхаз ихәыҷқәа аҩыџьеи, урҭ рани, иара Баҭал иани иахьынӡахәҭаз дахьзырмыхәоз игәы иалан. Арахь шьоу-
● 370 )	а и з га ●

кы трофеила еихбаалеит, рыԥхыӡ иаламшәацыз зегьы еизырҳәҳәеит, аибашьра ихнарҵәаз, ихнарԥсааз рыԥсы шҭаз зхашҭыз рацәаҩхеит. Раԥхьа урҭ ракәын изызхьаԥштәыз, зшьапы иқәыргылатәыз, нас акәын кьыс змаукәа, лыԥсаа дызмаукәа еиқәхаз рыхгьы ианахәашаз. Аха атәым мал зхы зханаршҭыз, зыла аш хнаҵаз, аамҭала ирханаршҭит ирыд-гылан еибашьуазгьы, урҭ рыхшарагьы. Аха иԥсыда-инхада ҳәа аӷа иҿагылаз ҳажәлар, аибашьра ду ашьҭахь, ԥыҭҩык иаразнак рхы иахьазхьаԥшцәаз, иахьашьҭалацәаз, иара аи-башьрагьы иахаразар акәхап… Шьоукы-шьоукы, знык зыԥ сы еиқәхаз, амыцхә рхы бзиа ирбацәо иалагеит.

«Даҽа акака аажәып, – Адамыр еиҭах Баҭал «иацәажәара» далагеит, – ари иҭахаз раҵәцахә ауп. Уара макьана, уахь, иҭахаз усызрылаҵом. Арахь унышәынҭрахь санзхамлогьы, аҩны гәаныла уара уоуп еиҳарак сзацәажәо. «Урыларгала ма?!» – ҳәа гәыбӷан ансылҭалогьы ыҟоуп аҩн иҟоу сыбжьы анаасцәышьҭыҵлак. Сара уи аҳәаа шьҭа исзеиԥшушәа збоит, сызшьапык уахь инасышьҭхьеит, иӷәӷәаҟацаӡа уа иҭагылоуп!»

Адамыр иҭаацәагьы ирдыруан уи арахь анышәынҭрахь дышхалаз, ԥыҭраамҭак иԥырхагахар рҭахымызт. Избан-зар, урҭ уа убриаҟара ргәалақәа еибырҳәозар акәхарын, нас аҩны данааилак ҩымш-хымш уахынла ԥхыӡла ацәажәара даҟәыҵуан, еибырҳәашаз зегьы уа анышәынҭраҿы ирҳәозар акәхарын, игәы ирдон… Урҭ аибашьра ҟалаанӡагьы иахьеи-уахеи ишеицыз еицын, Адамыр аҩны дааины данаатәалак, ма уаххьафара дшаҿыз «Убзаҳәит!» ҳәа дааҩналон. Нас ауха ашара иаарымнахаанӡа изламцәажәоз арбану, зан лкалҭ иҵԥрааз аӡӷабцәа инадыркны, ахьҭра ахьхьа ааҭургеит ҳәа ихдыркәшоз ацуфарақәа рҟынӡа…

«Иахьа х-фырџьанк рыда еицаҳжәӡом, – Адамыр аны шәыргә инапы нықәишьын, ахԥатәи аҵәца нҭеиҭәеит, – сара раԥхьа еиҭаныскылоит, избанзар, иумдыруеи, хымш дуӡӡа рыла суеиҳабыми! Аха нас усыхьӡеит, уара улымкаа аду-неи сықәыԥшыр ууазма?!. Ахԥатәи аҵәца ажәлар рныҳәаҿа ауп, еизҳауа, иҿио, аибашьра рымбо. Иугәаламшәои, уар-гьы саргьы ҳанааидтәалоз, иара аибашьра аамҭазгьы, ха
● Анатоли Лагәлаа  )	371 ●


ҵәцак еиламгаӡакәа, аныҳәаҿақәа иашан ишьҭаҳхуан. Урҭ рнаҩс, нас аҵәцаҟьалақәа бжьалон, ишаҳҭахыз инаҳарҳә-ааҳарҳәуан, аҵыхәан зныҳәаҿа ҳәатәыз агәҭахьы дҳаргылар ҟалон, ақырҭцәа рдемократиа еиԥш иазуулак ауан! Аха анҭ ахԥа, ухаҵоуп еилага, акреилызкаауа аӡә даауқәшәар, аишәа уахыҵны ацара уқәиршәон… Убри азоуп саргьы урҭ ахԥа рҿы иахьа сзаангыло. Насгьы сшьапқәа ак ахаҵкы ак цо сдәықәлап ҳәа уҟоума, шьҭа анкьа иҟаҳҵақәоз зегьы мап рцәысклар акәхеит…»

Адамыр ахԥатәи афырџьан анааҭиркәкәа, ирҭәны инаган Баҭал иҳаҭгәын ахаҟны инықәиргылеит. Ҭаҭынҵәыкгьы ҿыц иаркны инавеиҵеит. Шьҭа амрагьы кыр ихалахьан, рқыҭаҿы абаҟа аазыртуаз аӡәырҩы еизахьазар акәхарын. Уаҟа днеир, иаргьы ажәа ирымҭар рушам. Ицеибашьуаз зегьы аӡәаӡәала рсахьақәа еиҭах ибла ихгылашт, деиҭадырхынҳәышт усҟан тәи гәырҩеи-хьааи рыла иҭәыз амшқәа рахь. Злахьынҵа зе-ижьаз, аиааира ацәаара ишахьыԥшуаз иҭахаз урҭ иҩызцәа рылымкаа, иара иҟаиҵаз ахаҵара аӡбахә ахаангьы иҳәа шам… Уи ацәажәара илшонаҵы, иԥсы ахәага ҭанаҵы, дыз лацәажәараны, ииҳәараны иҟоу, урҭ ирылшаз, урҭ рхаҵара атәы мацара ауп. Издыруада, уаҟа еиқәлымҳаха иӡыр ҩуа ахәыҷқәа, урҭ ажәақәа, ашьхыц амати шырго еиԥш, ирызнаргар, егьа аамҭа царгьы, егьа ныҳәа бжьаларгьы, зыԥсадгьыл зхы ақәызҵаз изақәырҵаз, дара лазырҟәуа, дара рбызшәа атәазымбо рыԥсадгьылаҿ ршьапы ықәымгыларц, аԥсуеи, уи даара пату иқәызҵо егьырҭ амилаҭқәеи Аԥсны иаԥшәымазарц. Аха ахаан ирхамышҭша, ршьа иалаҭәаша, ианаҭаху аамҭаз иаразнак изырҿыхалаша, аԥсадгьыл ашәар ҭара еиднакылозароуп, уи абзиабара ада ԥсыхәа умамзаро-уп, аҳауа лбааумдар ада ԥсыхәа шумам еиԥш… Убриазоуп урҭ зҭахоз, убри, уаҵәтәи аҿар ргәыӷра иалазароуп, рыԥхыӡ иалазароуп, ршьа иалазароуп…

«Уахь уара анцәа ишиҳәара уҟоуп, – Адамыр аҳаҭгәын агәашә дахьылагылаз ибжьы аҳаҭгәын агәаҟынӡа инеиртә иааиргеит, – уҷкәыни уӡӷаби ҳәыр-ҳәыруа ашҭа иқәуп. Урҭ Анцәа дырхылаԥшуеит, ҳаргь ҳалаԥш рыхгәышьоуп. Рчарақәа
● 372 )	а и з га ●

срыхьӡар сызшьапык ала ашьаԥа ахаҟынтәи аҵыхәаҟынӡа скәашо сыҵысуеит! Абарҭ слабақәа срыҳәоит, аҳаҳаи, сышәмырԥхашьан ҳәа! Ани уареи сареи ҳанеицкәашалоз еиԥш, сыҽсзымҟьаргьы, ма снапқәа идсырҟаҵап иҟаҵатәу, сыбжьгьы рыцсырхраап! Уахь акагҳажьуам, уанӡа ԥшӡала Анцәа ҳнашьҭы!»

Адамыр ԥшьаала агәашә ныдиҵеит. Уи шьҭа иҭахын уаҳа дхьамԥшкәа иҿынеихар, аха дызмышьҭуаз акы ицрыхозшәа ибон. Уаҳа ииҭаххарыз нас, игәҭыхақәа зегьы иҳәеит, шьҭа даҽа жәамш, жәохәым дызхамларгьы игәы ҭынчын. Аха мап, Баҭал даара дзеигәырӷьашаз акы идыруан, аха иара ихаҭагьы уи ацәыргара акәым, азхәыцра убриаҟара иԥ хеишьон, уажәы ибыз иахьықәххуаз, иара иакәымкәа, даҽа ӡәушәа аҳәара згәаӷьуаз, даара иџьеишьон.

«Уҭаца арахь ахалара лцәуадаҩхо далагеит. Ҳҳәасақәа аҩеижьхара иахьӡаанӡа зегь ламхафар ҳәа сшәоит!..»

Абригь иҳәеит, Адамыр дхәацы-хәаԥшьха дааҟалеит. Ԥшьаала илабақәа наицырхыраан, уаҳа дхьамԥшӡакәа аны шәынҭра днадҵит. Уи ус ахаангьы дицәыԥхамшьацызт, иԥ сы анҭазгьы егьа лаф еибырҳәахьан, аха уажәы даҽакала ицәыцәгьахеит агәаӷьрагьы, аҳәарагьы…

Убри аамҭазы Камеи Хьыблеи ишьҭахьала иааидгыле-ит. Кама ашәҭқәа лгәыдыҳәҳәалан илкын, Хьыбла ани иа ра илзааихәаз, даарагьы бзиа илбоз ацкы жәҩанԥштәыла лшәын.

– Ҳаргьы ҳааит, – лҳәеит Кама, иара дара ааныжьны да-хьааз зынӡагьы ишамыргәааз ирдыруа. – Арҭ ашәҭқәа ара иқәаҳҵарц азы ауп изааҳгаз.

– Уи бзиан иҟашәҵеит, – иҳәеит Адамыр иԥҳәыси иӡӷаб хәыҷи блала иааимидан, – насгьы ианаамҭаз шәааит, шәнеи, шәаргьы ӡык нхышәҭәал…

– Сара раԥхьа ихысҭәалоит, – Кама дааццакны аны шәынҭрахь лҿыналхеит, – ара аӡыхь аҟынтәи аӡыцқьагьы ааҳгеит.

– Баагыл, сара ибсырбоит ишыхҭәалатәу, – Хьыбла аҵәца


азна аӡы аалырҭәын, аҳаҭгәын ахаҿы иахьыхҭәалатәыз нал-лырбеит. – Ишԥаҳәатәу? – лыԥҳа дналзыԥшит.

Анатоли Лагәлаа  ) 373 ●

– Сабаԥс иоуааит! – лҳәеит Кама, илхашҭыр ҳәа дшәаны уажәраанӡа гәаныла ишеиҭалҳәахьаз мҩашьо.

– Даанӡа бымнеиааит, – лҳәеит Хьыблагьы лхы аашьы шьны.

Урҭ уа иахәҭаз ҟарҵонаҵы, Адамыр даҽа ҭаҭынкгьы ахара дахьӡеит. Арстәи, Аԥшақәсырҭаҟынтәи ақыҭа дахьа лаԥшуаз ибон, иахьа заартра мҩаԥыргаран иҟаз абаҟахьы зегьы ццакы-ццакуа ишцоз. Аҳәсеи абыргцәеи аԥхьаҟа ицон, урҭ ирышьҭан ахәыҷқәа рацәаҩны. Адамыр игәы ааҭ гәырӷьааит, аӡиас ду иалало акәара хәыҷқәа реиԥш, урҭ аҿар рацәаҩны иахьрыхьӡоз, урҭ «рӡиас» иахьалалоз, насгьы «рыцә қәырԥабжьы» иара иҟынӡа иахьааҩуаз дааигәырӷьеит.
«Саргьы арыстәи, сӡыхь акәара-кәараҳәа инеишт, – иҳәеит гәаныла зцәа зтәымыз Хьыблеи дара рыԥҳа Камеи ҿыц зыхтра игәы иҭоу аҳаԥшьеиԥш лаԥшы разыла иааими-дан, – макьана ӡыхьуп, аха нас ирҩашхаргьы ҟалоит. Ааи, ҩыџьа анааивагыла, ирҩашхоит, урҭ абжьы ҿаца рхалоит… Анцәа ду игәаԥхар, ҳлахьынҵадеитәуам…»

– Шьҭа ҳаргьы ҳалбаалап, – Хьыбла лхаҵа илакҭа икыл-каан дынҭаԥшит. Уи аҩар зҭысны ицахьоу аӡхьышьҭра иаҩызан, иҵыӡәӡәаан, – абаҟа аартра ҳахьӡароуп, уазгьы ашәҭқәа хазы иҵәахны иҳамоуп…

– Шәара иахьа зынӡа шәҽеиқәыршәаны шәыҟазаапеи, – Адамыр урҭ даареигәырӷьеит, ани ихҵәаз ишьапахьы есым-ша идәықәиҵоз инапгьы изымхәыцӡакәа аҿанынанаха, иа-аникылан, Хьыбла иналыхьирсит, – издыруада дыҷкәынхар. Сарӷьашьап шсыҵагылам сызмырдырша аӡә дир!
– Ссу, уҿ изҳәаз хьыла иҭәааит, аха ахәыҷы дҳацуп!

– Сара иакәым акры сҳәама, сыԥсы ҭанаҵы абрахь схам-лалар ауам, исылымшо салагар, исыҵагылан схазгалаша арԥыск дысҭахуп…

– Дуҭахызар думоуеи! – лҳәеит Хьыблагьы Кама хара аԥхьаҟа дкәыр-кәыруа дышцахьаз анылба, – шәара шәабшь ҭра ахацәарԥар рықәуп!..

Адамыр игәарԥханы дааччеит. Уи кырынтә дазхәыцхьан иара иабшьҭра рыҵәҩаншьап аиқәырхара иара иааины

● 374 )	а и з га ●

ишидгылахьаз. Уи аӡырҩаш здыҽҽалоз абааиԥш, зынӡа иҵнаӡәӡәаанӡа ашьапы рыӷәӷәатәын. Аха ара анышәын ҭрақәа рҿы уи уаҳа алацәажәара ҵасым ҳәа ааигәахәын, уаҳа ларгьы лышьҭахьҟа дхьамырԥшӡакәа, арахәыц ианыҵны икәыр-кәыруа ицоз акәаркәашьеиԥш, ахықә иҭалаз рыԥҳа хәыҷы иналышьҭалеит…


А ж Ә ус Ҭ о и т – аҾа с ы Ҭ !

Уи дангәаалак, ашампан-ҩы ахҩеиԥш хәыҷы-хәыҷла «даартлатәуп» акәым зар, иаразнак исҭаху зегь иасҳәоит ҳәа уаналага, ухы иду-

шьылар акәхон... Иара данхәыҷызгьы ус акәын ҟазшьас имаз, раԥхьаҵәҟьа абӷьыжәҳәа дгәаауан, аха игәшәа-мшәа анырҳәалак, иааигәа игылаз имцашыра џьара ӡ-хәыҷык анақәырҭәалак, нас иара ихаҭагьы изгәамҭаӡакәа хәыҷы-хәыҷла дхьаҵуан. Усҟангьы уажәгьы, абни раԥхьатәи иааҵ ҟьамҭа акәын ибзиан дыздыруаз зегь зыцәшәоз, иаб иеиԥш, дӷьатама хжәаҩцәоуп ҳәа нарҿыҵҟьалон иара ианимаҳауаз. Ианиаҳауаз ус заҵа ирымҳәарыз, думыргәаар, уара дутәуп, иуҭахызар, укәа дҭауршәып рҳәон...

Аибашьра ашьҭахь ихәрақәа убри аҟара имч илырхит, дыцәҳарц аниҭахызгьы, игәаӷ азхара ибжьы изҭгаӡомызт азы, инапқәа рҟьара далагон, ма ишьапқәа шьҭеиқшон, усҟан уи ихьуаз иԥшәма ԥҳәысгьы еилылкаауан азы, иа-разнак диҿамԥалакәа, хәыҷы-хәыҷы ииҭахыз ирҳәаны, иа хьынӡалылшоз дыргәыбзыӷны, (рааигәа аиҳабцәа аӡәгьы дгыламзар!) нас ларгь хәыҷык дизааигәахон. Уи ала илыр-дыруан иара ииҳәаз зегь шиашаз, уи ларгьы дшақәшаҳаҭыз, аха иудыруа зегьы аҳәара есымша ишаамҭам, ма ишаҭыԥым, убри азы шакәу иара дыззеилымкаауа аниԥырҵлак, лара иара игәаанагара дшақәшаҳаҭу ирдырразы дзизааигәахоз, уимоу, иара иҭахыҵәҟьазар, иагьшицлырӷызуаз!..

– Еибашьыз зегьы Аԥсны абжа ҳгоит ҳәа ҳалагар, нас ҳажәлар ирзынхои?!
● Анатоли Лагәлаа  )	375 ●


Арҭ ажәақәа иара иҩнуҵҟа «итәеижьҭеи» акыр ҵуан, аха урҭ раамҭа мааицызт, «ихымҵыцызт!». Иахьа ихалан ихәлымшәы ркит, ҳҵәахны ҳабанӡаумоу, зегь акоуп ҳцәы ругароуп рҳәозшәа!..

– Уара зегьы узеиҟаратәуам... – лҳәеит Наалагьы зынӡа иақәмырӷәӷәакәа. Уи дахьиашаз лара ахаангьы иамалк ӡомызт, аха зны-зынла уи уаҩ дызлаимыркьысуа ииаша (ани ишьапы ихәыз хәыҷгьы-дугьы аӡәгьы далакьысыр ши цәымӷыз еиԥш) аӡә далакьысыр ицәымӷын...

– Акгьы изымхеитеи, иаб иргылан ииҭазшәа!..

Аслан аибашьра ашьҭахь игә иалақәаз даара ирацәан, аха зынӡа иааизымчҳауаз, аҳәынҭқар имал ҳара иаҳтәуп, итро-феиуп ҳәа изымҽхазкуаз ракәын. Уара уеибашьызар, уззеи-башьыз ужәлар рмал аимҵәаразы аума, уи еимызҵәоз ыҟан, иқәырцеит, аурҭ иагеит, ирзырҳәазоз дырҳәазеит, ирзымгаз рыблит, ирҷыҷит, иаанхаз аҳәынҭқаррагьы акы аҭахыми?.. Уҩны блызар, ууадақәа ԥхасҭахазар, аҽак, аиԥш зеиԥшу акы уҩналагәышьа, иҟауҵарызеи, уа гәнаҳа ыҟам. Аха аки ҩбеи узмырхаӡакәа, аҳәынҭқар ималгьы сара истәуп ҳәа уанашьҭала, иаауԥххылозар ауп ԥҟаррак, закәанк, хысшьа, высшьа змам...

– Урҭ реиԥш иҟоу рыԥсы ҭәӡом, уара баша угәы ԥужәоит,

– лҳәеит Наала ани имца хәыҷык аҟара ӡык зақәҭәар... зынӡа дамҽханакаанӡа ишԥасызмырцәари лгәахәын...

– Рыԥсы мҭәуазар, уи иахылаԥшыша ауаа ыҟазар акәӡами? Аԥсны ахы иақәиҭышәтәит, ишәҭахызар еимышәҵәа ҳәа ируҭар ҟалоума? Усҟан, иеибашьызгьы имеибашьызгьы ры-ламыс еиҟарахоит... Адунеи аҵыхәан зҽыҵәахны итәазгьы иаб ихәҭаа иҭаххоит! Иаанхаз ахәыҷы акгьы шәзалымхааит ҳәа ҳаӷацәа ишәины ицазшәа, ҳақәнибарҵәоит... Иҟалазеи абааԥсы, аламыс аҭра иҭалама?..
Наала азнык азы дамхаччарц акгьы лыгымхеит, аламыс иазкны Аслан зны-зынла ииҳәақәоз анаалгәалашәа. «Уи амшә иаҩызоуп, – иҳәеит иара зны ашәшьыраҿы иштәаз иаргьы ларгьы, – зны аҭра иҭалоит, зны иҭыҵуеит, даҽазных иааҭаххар, уахьазыԥшӡам џьара ицәырҵуеит, зыԥсы аарла
● 376 )	а и з га ●

иҭакьакьоу ақабла еиԥш. Аиаша ус иҟамзар ауп, уаавалар-гьы амуа, ахала ахы ахьчартә иҟазар ауп... Акәымзар, уи ианаҭаху аҭра иҭалоу, иҭыҵуа ианалага, иара адәы иша-воу, уи «амшәҳәыс хәыҷқәа» ааҵыҟәшәаны маӡала шьоукы ирыманы ицоит. Адә иавахаз «амшә ду», аиаша, анажәлак, неихырқәа амоуа ианыҟалалак, анҭ атәым нап иааӡаз амшҳәысқәа, аиаша хәыҷқәа, иахьуҭаху иуго иаауго, иуҭаху рылаугӡо уалагоит. Нас уаҳа ишԥаҟало, анапы иашьцыло аиаша!..»

– Ак имгааит сҳәаӡом, деибашьит, ҳашьҭахь дгыламызт, ҳагәҭа дгылан, аха зынӡа иҭра дҭымҵыр ами?.. Аӷәрагь џьара ишыҟоу, шьоукы аахар шрылшо зизымдыруеи?..

– Урҟәаҵ, наҟ, – уи лԥатәы нышьҭалҵан, лхаҵа ахьаца ашәшьыраҿ дахьтәаз, даҽа хәыҷык дааизааигәахеит,– урҭ рыԥсы ҭәыр, иаатәап, иабацари...

– Имтәар, даҽазнык аибашьра ҳақәдыршәоит, дара роуп иззеицәахо!

– Ирашәраӡа, ма ишәывагылаз, ишәыцәҭахаз ргәалашәара џьара акы ранаҳәозар жәбап...

– Аха рлымҳақәа џьгәазар?..

– Уи дәықәларц иалагар, зехьынџьара инаӡоит, агәы аҟынтәи ауп иахьалаго иара...

Наала лхаҵа иҿы ас лҳәон, аха илдыруан урҭ еиқәкышьа шрымамыз, рыԥсқәа шымҭәуаз. Анцәа иҟынтә аибшьара еилгеит, ирацәаҩӡоуп иҭахаз, иҟоуп зхыбрақәа блыз, ҩныда гәарада инхаз, ҩыџьа-хҩы зыхшара зыцәҭахаз, зызаҵәқәа аибашьра иахәлазыԥсаз, нас убарҭ зегьы адәы иқәыр ханы, ҩныда-гәарада иныжьны, дара иӷьаз-ӷьазуа ахатәы ҩнқәа ахьныркылаз азмырхакәа, рԥацәа, урҭ рԥацәа, ии-ран иҟоу рмаҭацәа зегь рыхьӡала ауадақәа ааныркылеит, убри ахыхьгьы, аҳәынҭқарра иаҵанакуа адәқьанқәеи, акаҳуажәырҭақәеи, аԥсшьарҭа ҭыԥқәеи рнапқәа рыкә дыршеит... Аус злоу, урҭ ҳахьӡ рхызааит, мышкы зны аӡә дҳацхраар, спонсорк дҳаур, аусура иалаҳаргап, ҳа иаҳтәуп, иаҳцәызгода ҳәа! Аламыс ҟадыџь амшә еиԥш аҭыҩра иҭалаҵәҟьама, иарбан аамҭоу ианҭыҵуа, шьоукы-шьоук
● Анатоли Лагәлаа  )	377 ●


иргаша ганы, ирфаша ыфаны, уаҵә игылоу ҳхәыҷқәа урҭ маҵуҩцәас ирыҭаны, аӷәыцәҳәы ианықәдыртәалак аума?! Уи гәазҭаран иҟоу, иахылаԥшран иҟоу рылақәа цаҵәҟьоу, мамзаргьы, ҭынч шәаатәар, шәхы ҳалашәымгалар, шәаргь шәыхәҭаа шәоуеит ҳәа анрарҳәа, рҽааиқәырку?.. Аха аи башьраҿ ааӡаб збаз, аԥсра иацәынхаз, урҭ ажәала маца-ра ргәы урҟәандеит ҳәа иазхоума? Дара рхаҭақәагьы уи иақәтәоума?.. Ах, ах, амаҷ аҿы ҳанааи, ҳара-ҳара ҳаили бакаара шԥацәгахеи?..

– Сара иџьасшьо, – Аслан еиҭах дызлацәажәоз шихым ԥсаацыз мҩашьо иара итәахьы ииаигеит, – урҭ шәаангыл ҳәа роуҳәацыԥхьаӡа, еиҳагьы ихагахан изҿыц иахьалаго ауп!..Уаб иҩны аӷьараҳәа ақыҭаҿы игылоуп, уара ақалақь аҿы аҩны аанукылт, ауада угеит, ҩыџьа ахшара умоуп, рыцԥхьаӡа ыҟоуп, иузырха, мап, аҟәарҭ акәҷара аҵаԥсаны иантәо еиԥш, уада гәарҭак иҩыҵракны, зегь «рлакҭақәа» рҿы, рышәқәа рҿы ихьӡи ижәлеи ҿаҿаӡа ирынҵаны, џьара-џьара рабацәа рыхьӡқәа ахьанугьы ыҟоуп, (урҭ арыцҳақәагьы адамра хыла иадмырси!) сара сахьынхаша анаҩс, исҭииша, сшьапы сызлақәгылаша сҭахуп, иҳәеит... Ақырҭқәа абри зегь кажьны имцазҭгьы иуԥсыхәаз, ухы зланыҟәугоз ҳәа даныхҭаскӡа, зынӡа акгьы смоур, иҟасҵагәышьоз, исымаз салаӡон, иҳәеит!

– Урҟәаҵ, – лҳәеит еиҭах Наала иара дызлацәажәоз иара иаҟара ларгьы ишхьаалгозгьы,– ҳара ҳаҷкәыни ҳаӡӷаби агәабзеира Анцәа ириҭааит, мышкызны ақалақь аҿы ауа дақәагь рзааҳхәоит, аҵарақәагьы дҳарҵоит. Аӡәгьы ишьҭахь игылартә иҟаҳҵом...

– Сыхәрақәа уаанӡа снаргар, ирычҳар, – иҳәеит Аслан иикыз алаба иахьынӡаилшоз адгьыл иныҵаикшан, убригь ачҳара гәеиҭарц иҭахызшәа...

– Ирмычҳар аауама! – даҽахәыҷыкгьы днаскьаны днаи ватәеит Наала. Иахьа шаҟа дизааигәахан дтәахьоу аҟара дааигәаны дидымтәалацзар ҟалап абри ашҭа дҭанагалазар аахыс. (Анҭ адуқәа ауҭра ианҭо маҷӡак иахсырҟьаргьы ҟа лоит!) Уи адуқәа ҳәа дызҿыз ланхәеи лабхәеи роуп, ааԥын
● 378 )	а и з га ●

ра шааилак, аҿыц ныҟәа иеиԥш «рнапқәа» кны аҩны идәылнагоит, адәахьус ахаангьы инҵәаӡом, аӡә илым-шо егьи иаашьҭылхуеит, уи илылымшо – иара, ус хәыҷы-хәыҷы амшгьы акәапаҳәа иаадырхәлоит. Аус злоу, Наала ибаҳан ирылҭагәышьоит, уи, ацқьа ҳаԥшьа уахныҳәан иан-хуртлалак, нас зегьы ишырзеиԥшу еиԥш, араҟагь ус ауп, ицәгьоу, раԥхьатәи абаҳара ауп! – Иаха сзызхәыцуаз уды-руоу, – деиҭаналагеит Наала иара иахь даацәыҵыԥшны, маҷкгьы даацәыԥхашьо, – ҳаҷкәын шьҭа жәиԥшь шықәса ихыҵит, аҵара бзианы излеиҵо ала, ара ақыҭаҿы инкылара цәгьахашт... Ҳаӡӷабгьы уажәоуп даныҩхшәаз, аха уи усгьы дуаароуп, зашҭа лырԥшӡо Анцәа дитәуп!..

– Урҭ макьана рхы ахьдырхо аҳәара цәгьоуп, – Аслан Наала лажәақәа зызкыз, рхы ахьхоз рҵыхәанӡа дырӡааԥшылаанӡа аҭак ҟаиҵеит ахьышәҭҳәа. (Уаамыццакыр, макьана сыз-зааиуа иалудыраауеи, гәырӷьаҿҳәашагь сымазар уздыру-ам, шәара шәыжәла, акранырфогьы ахыԥ-хыԥҳәа акрыр-фоит ар рышьҭоушәа, рыԥсы аныршьоугьы, аӷьараҿ ахаҳә рыҟәшәоит, арахь уаарыхәаԥшыр, уаҩ имам ԥгала дук рымаӡам!..)

– Рхы ахьдырхалакгьы ҩыџьа роуп иҳамоу, – еиҭах деиҭа хәыцырц «аҭыԥ» изынлыжьит Наала.

– Анцәа иҳаиҭаз ҳамоуп, Анцәа иҳаимҭаз абааҳгагәышьо...

Наала, аӡсара здырҵо ахәыҷ иеиԥш акәын Аслан хәыҷы-

хәыҷла илҳәарц илҭахыз дшалалгалоз. Уи абас-абас ауп ҳәа иауҳәар, иааҭырҟьа мыжда цәгьоуп азы, иугәыдижьло уздырӡом. Уи иҟазшьа абри аҟара шықәса ишылҵахьазгьы, еиҵаҵаны аҭӡамц икыду абџьар еиԥш, дацәшәон! Ианум пыҵаҭҟәацуа уздырӡом!

– Анцәагь есымша дкаџьбеиу џьушьома, иааиҭаххар...– уаҳа ацлымҵаӡеит, еиҭах иара «дыӡсаны» уи лхәыцрақәа рҟынӡа дызнеиуазар ҳәа. Ас аӡсашьа абанӡеилырҵало, иар-гьы инапқәа иҟьарами?!

– Дыззылԥхогьы ыҟами, зегь ҳаиԥшны адәы ҳақәиҵозма?.. Еиҭах иара итәахьы дагеит, еиҭах ихала дзазымнеит

лара илҳәарц илҭахыз. «Уара аӷьатама хжәа, – лҳәеит гәа

● Анатоли Лагәлаа  )	379 ●


ныла лара,– уара ибзиан уахьеибашьыз анаҩсгьы, ус бзиак ҟаҵаны уҟоуп, убри уиааира аҟара узеигәырӷьаша, убри аҟара зҵазкуа. Сара исмырҳәакәа, уара ухала уазхәыцыр ауп исҭаху!.. Абжьааԥны угәаҵәа еилгоупеи, ахәыц еиҩур шәоитеи, абри аус аҿы уанааи иухьи?!»

– Абзиа ҟазҵоу, џьара ихьӡоит, ма игәабзиараҿы, ма иразҟы аҿы, ма ихшара реиҵыҵраҿ, – зынӡа «дхықәгылеит» Наала, уажәшьҭа иара ихала дазхәыцыргьы ҟалоит. Мшәан, абас зегь ҟаҟаны иабанӡаилҭало! Аибашьреи, анхареи, анҵыреи рыдагьы акыҟоуп, ухала узызхәыцша, ухала узыз-неиша...

– Досу илахь иану даниозар акәхап, – иҳәеит иара ԥаса аҵкыс дааиԥхьхәыцны. Издыруада игәаҟны ижжаӡа инеиуаз Наала «лкәицқәа» ак ҭашәазар, урҭ зегьы ахьа аныржәуа ир-ласны ижәырц иҵкәа-ҵкәаны ишыҟарҵо еиԥш, маҷк-маҷк иаартны ауп иара иахь ишыналышьҭуа, дыркылԥшыртә ахышә хәыҷқәа рылҭоит!.. Аха иара акада акгьы ззымды-руа ауаҩ гәыҳалал, уи илҳәаз аԥсы ахьҭаҵәҟьаз макьана дзазымхәыцӡацызт, аха џьара акы цәырылгар шылҭахыз лажәақәа раҵкыс лыԥшәтәы ианибаалоит. Уи ус маҷк уаҩ дзыргәырӷьоз акы лҳәарц анылҭахыз, лхы-лҿы аарла мцаԥшь хәыҷык ықәлон, аҵла ацәқәан зегь раԥхьа аӷырлара иалагоз аҳардан жьеиԥш.. Иагьҵәыҵәымкәа, иагьхаацәамкәа, сҿы инҭасыршәындаз уҳәо ианыҟало!..

– Ҳара аразҟы ҳаман...– Уажәшьҭа зынӡа лқьышә иқә ххырц егьлыгмызт, аха лара иаалымԥаан, бара аӡәыр бцәа далашәама ҳәа илырҳәарц лҭахын азы, еиҭах убра лҽааны лкылеит. Ус иҳәагәышьар, нас иаҭалкуаз лымдыруази!..

Иара еиҭах илаба ахьыҵарсыз иааҵихын, даҽаџьара ишилшоз днақәыӷәӷәан иҵеиҵеит, нас ани аибашьраҿ ах рыԥхра иаҟәаҟәаз ишьапы хыхь инақәиҵан, иҽааиҵыхны даатәеит, уажәшьҭа уаргьы даҽа ԥыҭк уԥсы шьа, хаԥсыра ухугахьеит иҳәозшәа...

– Аразҟы змоу зшьапқәа иахьырҭаху инарго иоуп, – иар-гьы цасҳәа иҟаиҵозшәа, абни лара дахьаангылаз дахыс ӡомызт, наҟ ддәықәлар, ҿыц ииз аҳәыс еиԥш, дгыргыруа
● 380 )	а и з га ●

акы дҭаҳар ҳәа дшәозшәа!..– Уҩызцәа зегьы ықәԥраан иа ныкәашо, уара алуқәа ушьоушәа ушьапқәа урыхәаԥшуа уа-анхоит. Аха зынӡа анцәа ирҵәыуарагьы сҭахым, ршьапқәа рымамкәангьы исымандаз исывагылаз... Рыбжьы мацареи, рлақҭеи, рыччаԥшьи сызхон...

«Иумуӡозар исҳәоит, – лҳәеит гәаныла лара, дхәацы хәаԥшьха маҷкгьы дааибакит, – усҟан уара убас угәырӷьап, убас ушьҭыԥап, ушьапқәа рыцҳасшьоит, ишухьуа ухашҭны, ажәҩан уалалар ҳәа сшәоит!..»

– Иахагьы иуасҳәарц сҭахын аха усцәыцәеит!.. – уажәшьҭа илулакгьы лажәақәа убри аҩыза аҭыԥ аҟынӡа иналгеит, аҵәца рҭәны изуркуа иумимхыр шыҟамло еиԥш, изакәи бызмырцәаз, исабҳәарц ибҭахыз ҳәа дымҵаар амуа!..
– Бара избо ак сабҳәарц бҭахуп, аха ибзыгәаӷьуам, иб-зиазар аҿаарха! – уи убас иҳәеит, ашҭа агәҭа иқәгылан ҿыз ҭуа арбаӷь ика- ҟаԥшь ишақәцәажәо еиԥш: «Абзиа уҳәозар, ҳа уаҳтәуп, ацәгьа уҳәозар, уӡны уҟаԥшьшьӡа уҳамҵаҳ ҵоит!» Ани, иара иабиԥара, ихыжәжәа-ҿыжәжәаны рцәа жәашьа зынӡа ишьҭикааит, иқәра цацыԥхьаӡа еиҳа-еиҳа «ишилаҽуаз» убон. Еиҳа зҟазшьа хьанҭаз, аԥшеиԥш ԥш қарахрак, ччаԥшьк цәыҵышәшәар зымуаз иҟазшьаҿы, уажә зынӡа ашә ныҵарбаҟа иаиркит...

«Иаҳҳәап ибзиамзар, ус Анцәа исҟәырхуп, аха, уи зынӡа исыцԥсыр акәхон... Арҭ рҿы иагьа сиашахаҭоуп зҳәоугьы, алар еиԥш иҟоу ашәага дықәыргылан дыршәоит!»

– Аӡәы ихы сирдыруеит, Анцәа иҳәозар, илеишәа злаҟоу ала, ҷкәынзар ҟалап!

Абригь лҳәеит, иаразнак иара днеиҿаԥшит, уи илҭахын урҭ ажәақәа иара шаҟа ирласны ддыргәырӷьоз дрыхьӡаны илбарц...

Уи ишьапы убас ирласны изқәыз илаба иқәихит, убас ирласны агәырӷьара неиҿықәлан ихааӡа дналҿаԥшит, лара иаразнак илгәалашәеит уи аҩыза аччаԥшь, аибашьра аҟын тәи дыхәны ахәышәтәырҭахь даннарга, данԥырҟа, нас адырҩаҽны даналҵ, данихагылаз «илҿаирԥхаз» аччаԥшь ишаҩызаз, ахаҭа-ԥсаҭа, агәырӷьарагь, агәырҩагьы злыжжу-
● Анатоли Лагәлаа  )	381 ●


аз, агәырҩа аиааирц аҭахны, аха агәырӷьара иамукәа ихы-
иҿы ианахыҵәоз...

– Бара сара Анцәа быхәрыбӷьыцны бсызкаиршәит, – ԥшьаала аҟәардә лнапы ахьықәыз иааникылан, иааирыӷә ӷәеит, нас аҩны ашьҭахьҟа, ауҭрашҟа, днаԥшит, иани иаби уахьынтә ишааиуаз аӡәыр сибарыма ҳәа. Урҭ аӡәгьы дшы ҟамыз агәра анига, даҽа ԥыҭк иааирӷәӷәан, ихазы дцәа жәозшәа, амала лара лҟынӡагьы инеиртә ҿааиҭит, – уажә шьҭа сыҵәҩаншьап сацәшәом!..

– Иаҳрыӷәӷәеит! – лҳәеит Наалагьы, лыбжьы дагьацәыԥ хашьо, лыгәгьы аздуны.

* * *
Хьымеи Естати ауҭра аҟынтәи ианыхынҳә, абысҭа аф ҩы хааӡа ашҭа инықәлахьан. Ус акәын Наала есымша ишы ҟалҵоз, ланхәеи лабхәеи ауҭра аҟынтәи ианааиуаз, абысҭахь шамахаӡак иахалмыртәацызт. Аибашьра аан уи аха анылмо-уаз ыҟан, дара рхаҭақәагьы «ҳаҷкәын амца даларшәны ҳара абысҭа ԥха шԥаҳфои» ҳәа мап ацәыркуан, аха усҟангьы, ма ауха инхаз рыссаны иқәылџьрын, илрыԥхарын, акамбашь харҵә наваларгыларын, зегьы акоуп, ахьшәашәа рааигәа иналгомызт.

– Дызшаз дисасуп, – лҳәеит Хьымагьы агәашә аав ҵраан данааҭала, – абри лҩыза аҭаца думамызҭгьы, уажә шьҭа ушьапқәа харҵҵалан Аԥшақәсырҭахь удәықәырга лахьазаарын!..

– Сара мыжда, бара бԥыр-ԥыруа бықәуп, баргьы уи бҵы луаауеит акәымзар акыр бныԥшуаз џьыбшьоума?! Уҭрак бнаха-аахауеит, кәҷарк рхәы рыбҭоит, хьшьык халар, ҳааи, бҳәоит, уаҳа бызҿуи?!

– Уи маҷума?– Хьыма лхаҵа днеиҿаԥшит лара иҵегь илылшоз зегь рыӡбахә шимҳәазгьы, идырны ишыбжьаи жьызгьы, анҭ ихадақәазҵәҟьа ахьиҳәаз азы лгәы ааԥса ҳәахан, – уи аҟара злымшоугьы шаҟаҩ уҭаху усрыбап сара сықәраҿы!.. Аҟәыдҵәҟьа аӡы ззахамҭәо... Рҭацацәа нарԥыр шәар, ацәымҳа рыҿшәазшәа аҿыҭра иалаго...
● 382 )	а и з га ●

– Бықәрамкәа, Кәрыжәаа брықәлоуп, бара макьана ҳшы цәоу ҳхәы уны иқәбыргылозар ауп, акәымзар, бахьынтәааз газ бганы ашҭа бынҭасырԥалоит ауп!

– Уфф, анышә науҿасыԥсааит, сымшра зегьы анаауга, уеиҵаҩҩы уаныҟасҵа, шьҭа изумҳәозеи?!

– Бцала, бцала, – иҳәеит Естат, урҭ рлаф хаақәа еибыр ҳәонаҵы ахы иархәаны маӡала илалаз имч, аԥша зҵасыз амцеиԥш маҷк иааиҵасын, – ҿыц банаанагаз ибуз абысҭеи ԥшҵәҟьа, бысҭак афҩы хааӡа игоит!

– Иуҿасҵахьо абысҭа арахь иуҿыҵааит! – лҳәеит Хьыма-гьы, аха маҷк дахьхәызар акәхап, Анцәа иаҳаны амин иҳәар ҳәа дацәшәоу, лаԥхьаҟа иаразнак дниалыжьит,- абри лҩыза аҭаца ҳалахь дахьаниҵаз ҭабуп ҳҳәалар ауп уаргьы саргьы. Шәарҭ ӷьатамахжәараа шәҿы сара сыда ҽаӡә данаалоит ҳәа сыҟамызт!.. Аха зыламыс иаԥшуаз аӡәы дшәықәшәеит!..
– Бара макьанагьы бымҩа аартуп, ибгәамԥхо акрыҟазар, ма буҭра харацәазар, ма баџьал ааигәацәазар?!

– Иаҳәац аҳәоит! – лҳәеит Хьыма, уажәшьҭа иара аԥхьаҟа дахьылышьҭыз даахьхәны днаиаԥысны лҿаныналха, – сара сумамызҭгьы, асҵәҟьа ухы шьҭыхны уҳабла узрылагылары-мызт!..

– Аиеи, бара афурҭ бысзаанагеит! – иҳәеит Естатгьы, уи зны-зынла лара лтәы иалмыргар анылымуаз, иаргьы лгәы ҟазҵашаз хәыҷык нациҵон, зегьыҵәҟьа сызҳәом, аха бџьабаа цәгьоуп, абригь сара сыхьӡала ибымаз ҳәа аанарго...

* * *

Ашьыбжьон Аслан иҩызцәақәак ааин аусҳәарҭаҿ еила цәажәатәык ыҟоуп ҳәа дыргеит, аха аҽнынтәарак уи маӡала дзеигәырӷьоз Наала иалҳәаз акәын.

«Сара Анцәа дсымазаарын, – уажәы-уажәы игәы иҭи ҳәаауан иара, – баша сеиқәимырхеит, баша аибашьра са-лимгеит, баша аԥсцәаҳа сихәлаимыршәит. Амала схьаақәеи сареи ҳанеизынижьуа сыцәа ирҟьалоит, сыԥсы ҿнакаауеит, аха уи егьаурым. Нас, зегьы аӡәы ииҭар, егьырҭ ирзын-хои, еихишар ами?.. Уи убас ишароуп, абзиа мацара аӡәы
● Анатоли Лагәлаа  )	383 ●


иҭан акәымкәа, хәыҷык ауадаҩрақәагьы налаԥсаны!.. Иа-разнак зынӡа дыхәжәаны дзымгаша, аха абзиа зыԥсоу, уи иахҭынҵатәу изырдырша... Зны-зынла ианахирҟьогьы ыҟоуп, аха уи иара инапы иакуп, уи иацлабыз итәы дыруп...

Аус злоу, иара иҭаххароуп, иара зегь зымчу... Иара иани ҭахха, ухы уалирԥшӡом, ахьышәҭҳәа угәы иҭоукыз зегьы урхьигӡоит...»

– Аслан, иахьа уара ҳара ҳахь уҟаӡам, ухы згаз дҳаздыруам аха!.. – иҳәеит Баҭал, уи дкылкааны дихәаԥшуа.
– Иауазеи шәара шәахь сыҟамкәа, сара гәыла-ԥсыла есымшагьы шәара сшәыцупеи?..
– Нас, ус анакәха, ишԥеизаҳаӡбо Расим? Аҟәантәи ауаа аарышьҭит, абри ауаҩ шәара дшәыцын, дшәыцеибашьуан, шәара шәгәыԥ далахәын, ара Аҟәа ауадақәа ааникылт, аҩны ааникылт, убригь азмырхакәа, сасааирҭакгьы ааникылт, сара соуп раԥхьа уаҟа инеиз иҳәан «Заниато» ҳәа ианиҵеит, уи аҳәынҭқарра иатәуп, иазҳмырхынҳәыр ҟалом, рҳәеит. Анцәа иҟынтә, араҟагьы, ҳқыҭаҿы, иҩны еиқәхеит, иани иаби иаҳәшьеи аӷьараҳәа иҟоуп, ԥырхага рмоуит, цәыӡ рмо-уит, лыԥсаа дырмоуит...

– Ара еизаз сшәыкәыхшоуп, аӡәгьы аиаша ҳавамгылароуп,
– иҳәеит Аслан зегьы инеимда-ааимдо аӡәаӡәала рлакҭақәа дырҭаԥшуа, – еиҳан еибашьыз дыҟоуп, еиҵан еибашьыз дыҟоуп, ахы зыцрасыз дыҟоуп, иарӷӷаз дыҟоуп, аԥсра аар ла иацәынхазгьы ҳшәылоуп... Аха раԥхьа иргылан ҳзыз хәыцша ҳаԥсадгьыли ҳажәлари ирбаз, изхаанхаз абзиарақәа зымбакәа иҭахази убарҭ рҭаацәеи роуп... Ҳара иҟаҳҵаз акгьы аанагаӡом убарҭ анаҳхашҭ, иҭахаз адамра хыла ианаҳарс...

– Уиашоуп, Аслан, – иҳәеит уи иҿаԥхьашәа итәаз Наҳар гьы, – досу шаҟа деибашьыз аҟара, убри аҟара аҳәынҭ қаррагьы саԥырхагахоит ҳәа даналага, уи иаанаго, акамбашь иагьацәаӷәон, иагьакәаҳауан ҳәа ауп. Ииашоуп, Расим деи-башьит, ихы дамеигӡеит, аха дыззеибашьыз избаз зегьы сара изгааит ҳәаны аума?! Ушьҭахь игылоугьы изхәыцтәыми,

увара игылазгьы иԥсы ҭами?!
– Иаҭахызар иаргьы иаҳааит, аха сара аиаша сҳәоит, – дналагеит урҭ ирыцеибашьуаз Даургьы, – Расим дмеиба-

● 384 )	а и з га ●

шьит сҳәом, иџьабаа рацәоуп, ҩыџьа ахәыҷқәа имоуп, Анцәа изиааӡааит, уадаки ҩныки игазар, убригь мыцхәуп, аха имаз, уа даангылааит, егьырҭ зегьы аҳәынҭқарра иазирхынҳәааит. Уажәы ара дтәоуп ҳәа исҳәом, ҳара ҳкомандир Аслан иакәын, убригь ҩыџьа ахәыҷқәа имоуп, иҷкәын уажәыҵәҟьа ашкол далгоит, ақалақь аҿы ҵарак ахь хымԥада ихы кыдырҵозар акәхап игәырҵҟәыл злабзиоу ала. Иӡӷабгьы дыҵәрышкәаӡа лызҳара иаҿуп. Нас шәгәы ишԥаанаго шәара, анкьа Аҟәа ақырҭқәа маӷышҵас иахаԥаны ианыҟаз ҳшыҟаз еиԥш, ахә шәо ауадақәа ирыҩнеиҵоума ихәыҷқәа? Убас еиԥш иҟоу ауаа рзыҳәан иааныжьтәӡами рыхәҭаа? Иааныжьтәӡами араҟа иҳацеибашьуаз нхыҵтәи ҳашьцәа рыхәҭаа, иааныжьтәӡами мшын-нырцә Ҭырқәтәылеи Сириеи иԥсаҟьаны иалаԥсоу ҳажәлар рзы анхарҭа ҭыԥқәа, рыхәҭаа? Урҭгьы рабдуцәа ан кьаӡа зны рхәышҭаарақәа аӡы рықәҭәаны идырцәон, ишыр ҭахымыз, ишыӷызы-ӷызуаз амшын ихырҵеит. Нас иахьа абри аҩыза ҳала ианаба, ҳанахаанха, убарҭ абрахь шәааи нхара ҳәа рамҳәаӡакәа, ҳара иҳахәҭоугьы иҳахәҭамгьы, иҳазхоугьы иаҳзымхоугьы зегьы ҳара иаҳтәхароуп ҳәа ҳан гыла, ҳиааирагьы, ҳџьабаагьы зегьы зныкла иаҳҵәаӷәеит ауп иаанаго...Уи аҳәынҭқар ихала имч ақәхаӡом, уаҟа ҳаргьы ҳивагылароуп... амала иаргьы иҽирӷәӷәароуп, ҳара ҳажәлар раӷәра рықәуршәыр ҟалаӡом...

«Избан ҩыџьа, – гәаныла игәы инҭиҳәааит Аслан, – сара макьана ахра ҭакнаҳа иаҿоу ашәарыцаҩ сиҩызоуп, Абчараҳ саагәеиҭаргьы, даасыхәаԥшыргьы ҟалоит! Ных, ных, иза кәызеи сзызхәыцқәо, Анцәа иџьашьоуп са сыда уи ара итәоу аӡәгьы иахьизымдыруа...»
– Иуҳәаз даара сазыразуп, – уи инаицирӷызит Баҭал,

– ҳара ҳабацәеи урҭ рабацәеи рхаанаахыс Аҟәа ашьапыр гылара есымша ирцәыцәгьан, ишеиԥхыӡуаз иԥсуан... Қырҭ тәылантәи, Гыртәылантәи вагонла иааганы, еигәышәԥын ҵала ҳадгьылқәа рыцқьаны, агырқәеи ақырҭқәеи ндырхон, аԥсуаа шәҩык рахь аӡәы ишьапы акыр (урҭ абжеиҳараҩык иаразнак иҵҩаауаз ашәҭ-хкқәа реиԥш ихьагәгәа рқыҭақәа рахь ихынҳәуан...) убригь иуацәа зегьы иара иҿы аангыла-
● Анатоли Лагәлаа  )	385 ●


ра ҳәа амаркаџьеиԥш инеины дыркуан... Гәыбӷанс ируҭоз, хыдкыларҭа рымамызт...
«Сара Анцәа сирманшәалар, – еиҭах гәаныла ацәажәара дналагеит Аслан, – аҷкәынцәа аӡәы Аҟәа аӷьараҳәа ишьа-пы асыркуеит, аӡӷаб иалылхуа сеидру, уи дуаароуп, амала егьи...ари ақыҭаҿы иҽирӷәӷәароуп!.. Сара иахьа сеилагаӡеит ҳәа сыҟоуп, ԥҳәыск лҳәатәы хаҵаны, самхагәырӷьацәеит...

Уи заа азхәыцрагьы, алацәажәарагь ҟалаӡом... Амала, ус иныбжьаршәны, аҩсҭаа илымҳа аныџьгәоу иақәыршәан!..»

– Ҳара иахьа абра иӡбаны ишьҭаҳхроуп ҳгәыԥ иалаз дарбанызаалакгьы зегьы ирзеиԥшу аԥҟарра. Ҳара аибашь-ра ӷәӷәаҿы, хыма-ԥсыма аиҿагылараҿы, иԥсыда-инхада ахьырҳәоз аҭыԥ аҿы ҳазмырԥхашьаз, аҭынч ԥсҭазаараҿгьы ҳирԥхашьар аауӡом. Аҟәа, ма даҽа қалақьк аҿы дынхозар, иҭаацәеи иареи ирыхәҭоу, ақыҭаҿ дынхозар – абраҟагь ихәҭоу, иуалафахәы аума, итәанчаҩхәы аума, иусуроума, дныҟәызгаша, ацхыраара ахьиоуша ҳивагылароуп. Ишыжә дыруеиԥш, хҩык, ма хҩык инареиҳаны ахшара змоу зегьы, ахшара рацәа раб ҳәа дыԥхьаӡоуп. Убарҭ лымкаала рмаршәа ктәуп, ирывагылатәуп.

«Ҳара ҳхала ҳхы аабоит, – иҳәеит еиҭах гәаныла Ас-лан дахьтәаз, – саргь уахь схы рыласыԥхьаӡо салагама шьҭа!.. Умыццакын Аслан, ԥҳәыск акы лҳәеит ҳәа... Уи угәы шьҭылхырц, ухьаақәа уриааирц ак лыӡбазар?! Усҵәҟьа шԥаҟалҵарыз, уи аԥсуа хаҵа диԥҳауп, аԥсуа ԥҳәыс дылхыл ҵит, ашьацқьа далиааит...»

– Насгьы, абри аҩыза аиааира згаз, абри аҩыза аӷа бааԥс дҟәаҟәаса дықәызҵаз ажәлар, хымԥада аԥсҭазаара бзиа рыхәҭоуп. Аха убри азы, избеит ҳәа, зегьы аҩныҟа урыхо уалагар, ма са истәыстәуеит ҳәа унапқәа рыкәуршар, уи зегь раԥхьа иргылан иахьԥхашьароу анаҩсгьы, ҳаԥсуарагь иатәым, азакәангьы иаҿагылоит... Ааи, убри азакәангьы шьҭа «итәанхалацәеит», иӷәӷәаны аус иаларгатәуп, мамзар, зегьы анацәеиқәылалак, Қарбеи иуардын еиԥш, аҳәынҵәа илахар ҟалоит...

Аслан иҩызцәа игәы рыладуны дрылаԥшуан. Урҭ зе-гьы аурҭ зхысыз аҵлақәа реиԥш «ихыжәжәа-ҿыжәжәаны»

● 386 )	а и з га ●

иҟоуп, аха аус злоу рдацқәа ӷәӷәоуп, рыхшыҩ ибзианы аус ауеит, рыламыс џьаргьы ирымҟьашьӡацт. Ишәарҭоу, знык-ҩынтә зыламыс «зымпыҵыҩрны» икаҳан изцәыҟьашьхьо роуп, урҭ, ишнеишнеиуа ус рыхьцыԥхьаӡа иагьамам ҳәа «иаадрышәшәалоит» ауп, икаҳацыԥхьаӡа ус азырулоит, иа-лашьцылоит. Аха хәыҷы-хәыҷла асаба шалачуа, аҳәынҵәа ишырцәаго рызгәаҭаӡом, игәарҭаӡаргьы, уажә зегь ус ауп ишныҟәоу ҳәа уи аха рмоуа иалагоит. Убри ауп зегь раҵкыс ишәарҭоу, аламыс уԥырхагамхо ианалаго, иуцәыҟьашьыр ҳәа уанымшәо, зынӡа иумаӡамзаргь акгьы уцәымӡит ҳәа, угәы ианаанаго...

«Арҭ ус иҟоу аӡәгьы дахьрылам Анцәа иџьшьоуп, – гәа ныла дахьтәаз игәы дҭахәыцуан Аслан, – иара Расимгьы усҵәҟьа дыҟаӡамызт, аибашьра аан зынзаҵәыкгьы ишь ҭахьҟа деиҭамԥеит, есымша иара дызлахәымыз жәылара ыҟаӡамызт, аха атрофеи чымазара игәаҵәахы акит, иҽиза цәымыхьчеит. Убригь хәшәык амамкәа иҟам, аха досу ила-мыс иҵанаҳәозар ауп уи ахәшә ахьыҟоуи, хархәашьас иамо-уи... Уи Расим изгәамҭеит, сгәы иалоуп, дхаҵа башамызт, ус имыхьыр акәгәышьан, саргьы сызимыдгыло, аҳәатәы смоуа сықәирхеит...»

– Иахьа иаҳаӡбо иазыԥшуп Аҟәаа, – уажә Рашьыҭ зе-гьы иҽаарылкаан еиҳагьы амца ацреиҵеит, уи иашьцәа руаӡәк аибашьра ҟалаанӡагьы Аҟәа ауадақәа иман, иаргь уи ивара акы изникалақәазар акәхап азы, зҭамҳа еиҿажьу ашәарыцаҩ иеиԥш, игәы ҭынчын, – Расим дырӡтәуп ҳәа аӡәгьы имҳәаӡеит, араҟа иаҳҳәо, маҷк иаӷәра иҿарххтәуп ҳәа ауп...

– Аиеи, нас, аҽыҩ бзиа аҵыхәтәанӡа ауп аӷәра аноуры-жьуа, иара ианақәиршә, ҳара иҿаҳрххуеит ҳәа ҳалагеит!.. Уи, зегьы зҿыз иаргьы даланагалеит, амацасра иаҩызазар акәхап!..

– Уи зегьы аҿуп ҳәа уазҳәада уара? – Рашьыҭ уи ииҳәаз игәы иааҵаххит, – ԥсымҭәқәак, зхарамфацәақәак аҿызар, уахь ҳара зегьы ҳрылаумкын... Насгьы иудыруазааит, аҷан ҷанҳәара ицоит рҳәоит!..
● Анатоли Лагәлаа  )	387 ●


Аҷкәынцәа аууы ааилдыргеит. Иџьоушьаша, ара еиқә шәаз зегьы еицеибашьуаз ракәын, аха зны-зынла зеи либамкаарақәак анаарыбжьалалак, урҭ реиқәкра иаразнак-гьы имариаӡамызт, аха Аслан ибжьы анынарылаиргалак, ҳаанымгылар, еицәоу ахь ҳкылсуеит ҳәа рҽааиқәыркуан. Уи аибашьраҿы зныкгьы ирзиухьан; ржьы зфахьаз, шьаҿак ааҟарҵацԥхьаӡа ирышьклахысуаз, ацәыӡқәагьы маҷымкәа ирызҭахьаз, аснаипер маӡала дахьтәаз иҭабиа иакәшаны, иҭалан дыҭҟәаны, дырҭаслымны данаарга, шьоук иараз-нак даҳшьуеит ҳәа иалагеит. Уи ԥыҭҩык аҿагылеит, шьоу-кы раҳәызбақәа ҭырхит аҳәажә еиԥш илгатәуп ҳәа. Убраҟа акаарыгымхеит ақырҭуа ихҟьаны дара-дара иааиларҵарц. Аха Аслан иаанымгылошәа аниба, убас ибжьы рылаиргеит, досу дахьгылаз адгьыл дыҵаларц егьигымхеит...

«Ари ишьра мариоуп, уи ала ҳарҭ зегьы ҳшьа ҳуит ҳәа шәгәы иаанагозар... Иара ашьра шԥеихәҭам, уиеихсны ду-шьыр уи ԥсраӡам, ирласны деиқәукит, уицхрааит ауп иаа-наго... Ас еиԥш иҟоу, иидыруа зегьы ирҳәаны, дыкнаҳан дышьтәуп, аха ҳара ҳтәқәа, дара рнапаҿы иҟоу шәрызхәыци, уа аҳәса ыҟоуп, ахәыҷқәа ыҟоуп, аӡӷабцәа ыҟоуп. Ари ара даҳшьит ҳәа анраҳалак, уа дара ҩеижәаҩык ргәаҟны иршьу-еит. Уи аҵкыс, сара еиҳа еиӷьуп ҳәа сгәы иаанагоит, абри дрыҭаны, урҭ аҩеижәаҩык рыԥсы шҭоу ирымаҳхыр. Избан-зар, ари дара рҿы ихә дууп, ишьра ҳара акгьы ҳнаҭаӡом...»

Убри нахыс, Аслан ииҳәаз уаҩ даҿамгылакәа, ԥыҭрак ашьҭахь аиҿцәажәарақәа раан, аҭҟәа ҳара ҳтәқәа дрыла рыԥсахит.

– Ара ҳара иаҳзеилмырго акгьы ыҟаӡам, – Аслан иара ишиҟазшьаз еиԥш, ианаамҭаз дыбжьамыххыр ауамызт реицәажәара, мамзар амца иахьакәым «ирцәыԥар» ҟалон.

– Ҳаззегьы ҳаиқәшаҳаҭны иаҳаӡбо, ҳқыҭауаҩ, ҳҩыза, аи башьраҿ ахы инаркны аҵыхәанӡа иҳавагылаз, мап ацәикып ҳәа сыҟам. Аҩни ауадеи иигаз игеит, урҭ ихәыҷқәеи иареи ҩнаӷьацааит, ус инамцхәны акригазар, зыҷкәынцәа ҭахаз, ма адә иқәхаз шьоукы ириҭар, даара иламысуп, ҭабуп ҳәа иаҳҳәоит. Егьи, аҳәынҭқарра иатәу, каҳуажәырҭоума, са
● 388 )	а и з га ●

сааирҭоума, ихьыӡ ҿаҿаӡа изниҵаз, наҟ ианыхны иҟала роуп! Мап анакәха, уи ҳара даҳҩызаӡам, дҳаздырӡом, ҳахьааилагылогьы даҳбар ҳҭахым. Абас ауаҩы дизышьҭтәуп иахьаҵәҟьа.

– Азамана, абра игылоу зегьы ҳақәшаҳаҭуп, – рҳәан, рнапқәа ааимырхын, убри ала реиқәшәара аахдыркәшан, досу русқәа рахь ицеит.

* * *
Аслан аҩныҟа шьапыла ҭынч дмыццакӡакәа днатәа-аатәо амҩа дахьықәыз, гәаныла игәы ҭгәырӷьаауан. «Схәыҷқәа даҽаӡә дрывагылан, иашьоума иаҳәшьоума, сыла ианаба, настәи сыԥсра ԥсрам. Наала егьа џьамыӷәа лхызгазаргьы, лыԥсы сфахьазаргьы, зегьы дыриааины слыргәырӷьарц даҿуп... Уи аҵыхәтәантәи аамҭазы есымша акы лқьышә ишықәыххуаз збон, ачан иаҵоу амаҷар еиԥш дышуан, акы лҳәарц лҭахын, илзыгәыӷьуамызт. Лара агаӡа хәыҷы, иҵегь заа слыргәырӷьар, иҵегь кыр слымамзаауази!.. Аха ҳара ҳажәлантәқәа ҳкан бзиоуп, ус ирласны сылԥырҵны џьаргьы сцаӡом!.. Аибашьраҿ амцхә исыцәцаз сшьа, уажә хәыҷы-хәыҷла, акәара-кәараҳәа сылалара иаҿушәа збо-ит. Уимоу, цқьа саназыӡыҩрлак, абжьгьы саҳауеит, аӡыхь бзиеиԥш џьара иҵхәраауеит! Уи, исылалаша ансылалак, нас анҭ ихәу снапқәеи сшьапқәеи еиҳа ибзианы иҵегь ау-сура иалагозар акәхап, џьара сцарц анысҭахугьы, сарӷьа шьап «ыргәыбзыӷуа» ашьышьра аҭаххаӡом, иахьысҭаху са-гоит ауп! Сарма шьапгьы амш цәгьақәа раан абаҩ ҭыԥсаауа, ирӡырц ирҭаху аԥш лапҟьа мчыла аҵәаӡа ҵәырԥссаны ианаларҵо еиԥш, ахьаа ҭамлозар акәхап... Снапқәагь уажәы-уажәы исҟәыԥсаауа иаламгозар акәхап, избанзар, ашьа-ҿыц исылало, уи аԥсы шьаны иҟоуп, соуп зҳәоу аӡәы изхара амч амоуп, Наала хымш-ԥшьымш збаҳара даҿу луҭра сааҭк ала иаарҳәны иунарбап!.. Иабантәааигеи абри аҩыза амч ҳәа иагьа сџьалшьап!..»

Аслан аҩны днеинаанӡа аибашьра иадҳәалаз агәала шәарақәа еиҳа-еиҳа дыхҭаркуа иалагеит, уи ус акәын, знык
● Анатоли Лагәлаа  )	389 ●


аӡәы аибашьра иазку ажәак, ма хҭыск иҳәаны, ма далацәажәо илымҳа ианынҭас, нас ашьхымӡаҭра ишакәым уацәхасыр ашьха уқәпапан ушыркуеиԥш, иаразнак урҭ агәалашәарақәа ааикәшон.

Уи раԥхьа данырхәыз акәын, иаахаз ахы иуаҭәа ажьы зегь ҭжәаны иаман ицеит. Иара ҿыцха дахькажьыз дыҳәҳәарц иҭахын, аха ибжьы изҭымкааит, арахь иҩызцәа иҵегь ԥхьаҟа инаскьар акәын, аӷа ахәы дыхцатәын, акәымзар, знык уахь иабџьар хьанҭеи икәылӡтәы техникеи рыцәхеигалар, хыхьынтәи дара ахьтәаз анапсыргәыҵеиԥш ибарҭахон, нас, устәи рылахысрагь изымариахон. Аслан уаҳа иааигәа изааишаз аӡәгьы дшыҟамыз аниба, ииулакгьы имаҟа ааим ӷихын иуаҭәа ахы иахьынӡаилшоз ирхханы иҿеиҳәеит. Аха ашьа убри аҟара ицәцеит, уи иҟәандаӡа дахьылаиаз, аӡыԥ ха зҭаз агрелка иҵазшәа акәын ишибоз. Убри аамҭазы, да хьынтәаанагаз изымдырӡо Расим дааихаххын, ишилшоз дҩаихан даашьҭихын, иавтоматгьы ааиҟәынҵаны диман ддәықәлеит.

«Уҽрыӷәӷәа, – иҳәеит Расим уи дахьнеигоз уажәы-уажәы диҿаԥшуа, – иахьуаахаз аҭыԥ абаҩ иаламкьысзар рацәак ишәарҭаӡам. Ачыраҵәҟьа илаҵакны урхәит! Ашьа ԥыҭк уцәцеит, аха егьаурым, уара уҷкәыноуп, уи аҭыԥ аҿы еиҭа неиуеит, аус злоу, ахы алахан иҟазар, ирласны иалхтәуп, зны иаҳшьыз абнаҳәа ахаԥыц шыҵаҳхуаз еиԥш, мчыла! Зегь иреицәаз учҳаит, уи шԥоузымчҳауеи!»

– Расим, ҳа-ра ҳтәқәа хьа-мҵзааит амар-џьа, уаргьы шьҭа сара усы-дхалт, – Аслан ихапыц аҿҿа шаргозгьы аарла даацәажәеит.

– Урҭ урцәымшәан, сара уара уӷызбжьы саҳаны саны хынҳәуаз ахәы илбаарцахьан, ирацәаҩнгьы рыԥсы иаҵар ҵеит, аус злоу, абџьар бзианы иргеит рқәақәра сцааит!

Аслан убасҟан еиҳа иԥсы ааҭалазшәа ибеит, уи Расим ижәҩа дықәмызҭгьы, дгәырӷьан дахьгылаз дышьҭыԥаргьы ҟаларын.

– Ҳаит, шәара сқәыџьмақәа, ишәыхәҭаз абџьар шәкызҭ гьы, аи-башь-ра абранӡа-гьы иа-ажәгаӡ-омызт!
● 390 )	а и з га ●

– Ех, Аслан, уҿы изҳәаз хьыла иҭәыхҭгьы, ҳара гәыла-ԥысла ҳазыҟаҵан аибашьра, аха бџьарла-мап... Дара ирҿыр ԥшны иугозар, шәыџьара ишан хәҭак ауп иҳамоу! Аха аус злоу, дара ирымаӡам агәы!

– Зегь анры-иҭоз, убрии аԥ-сад-гьыли римҭ-еит!...

Убас мацара дышиҵаз, инатәа-аатәо, ишьа зегьы ила баанӡа, ҳар рмедицинатә цхырааҩцәа ахьтәаз днеигеит. Уаҟа Аслан агәыр изыҟарҵан, дыԥҟаны иуаҭәа ажьышәра иалатәаз ахы алырхит. Уи раԥхьатәи хын, амышьҭа бзиан, абаҩ аҟынӡа инеин, уа иаангылеит. Убри аахыс, Аслан Расим данааиҿаԥшлак, «Сеиқәзырхаз!» ҳәа иеиҳәон. Иаргьы ихы аалаирҟәуан, маҷк илақҭагьы ааччон, уи сара исуалԥшьан, уаҳа ҽакала ныҟәашьас исымази ҳәа аанагон...

* * *
Аслан аҩнынӡа днеиаанӡа даҽазныкгьы дымтәар амуит. Уи ишьапқәа зны-зынла ишхәыз рхашҭуан, еиҳа ианиҭахыз
– зынӡа иааиҵӡаауан. «Адәахьы сызбо, адгьыл барраха, абри аҳәынҵәа дылахама рҳәаргьы ауеит, аха аӡә иӷрасуа ҽаӡәы иалидыраауеи?! Аӡәы иқьаф ҭоуп, даҽаӡәы аҩны снеины схы нықәысҵандаз ҳәа дыҟоуп... Адунеи аханатә аахысгьы ус иаԥын, уажә сара сзы ҿыц ирымхәыцит... досу илахьынҵа дақәшәоит, аӡәы убас имариоу амҩақәа рыла дигоит, ашәарҭарақәа днарывга-аарывго, аҟьаҵәырақәа дырхыго, шеи-шықәса иԥсы ҭанаҵы гәкаҳара имамкәа, иԥсҭазаара зегьы хәшаны, иқашьны! Даҽаӡәы, аҵәҩан иа хиааз аҵәҩан дахаԥсуеит ҳәа, дышцәыҵасуа, бзеира дук имбаӡакәа, ихьаақәеи иареи шеибарххо, бӷарҵахьы ишеи қәԥо, дынҵәыҵаԥс дцоит. Убарҭ аҩбатәиқәа рахь сыҟазар акәхап саргьы...»

Аслан ҭаҭынк ааҭиган амца аркны ахара дналагеит. Убри аҭаҭын данахоз, зылҵра илымшоз ихәыцрақәеи игәырҩа қәеи ацҳаҵәыр еиԥш дрықәгылозҭгьы, усҟан, маакырак изхнаҵозшәа ибон. Ааи, уи аҭаҭын зны-зынла ҩыза бзиак изаҩызан, игәҭыхақәа раартраҿы, игәырҩақәа ихцараҿы, мамзаргьы, ааҟ, шьҭа уаҳа мҩа ыҟам, абра инҵәоит загьы ҳәа
● Анатоли Лагәлаа  )	391 ●


инапы нықәықшаны аӡәи иареи еидынҵәаларц егьрыгым кәа ианыҟалоз аамҭаз, убри аҭаҭын данынаҿыхалак, уи ал ҩа-ца аныналбааидалак, акы деимаҳәахны дааннакылон, даҽа мҩак, даҽа гәыӷрак ахы дықәнаҵон...

«Исымҳәар амуит, иара иоуп изхароу, – гәаныла деи ҭазыгьежьит уи иҩызцәеи иареи реиқәшәараҿтәи ицәа жәара, – аҳәынҭқарра иатәу аҳәынҭқарра иазиргьежьааит. Ҵабыргуп, сара сеиқәирхеит, аԥсра анацәхыԥқәа срымҟәы ҵикәкәааит, аха уи азы аиаша сзаҿагылагәышьом, сыблақәа снапала исызҭыхуам... Иаргьы ирҵәины ҽакала иазҳәашагьы ҟалап, аха урҭ дара рыламыс иамаз. Аус злоу, уаҟа игылаз иаҳҳәаз зегьы ҿык ҳаицҭацәажәозшәа иаҳҳәеит, нас, мап шԥаркри, иркуазаргьы иркааит, сара исҳәашаз сҳәеит, сал-геит... Убри азыҳәан дсылҵуазаргь дсылҵааит, сара сыла-мыс сзаҿагылом, ахаангьы саҿагыларангьы сыҟам. Сыԥсы ахәага ҭанаҵы, исзеиӷьу исзеиӷьму ҳәа сашьҭамлакәа, сара сгәы ишсыҵанаҳәо сныҟәалоит...»

Аслан иҭаҭын цыблааха ахьынкаиршәыз иаразнак ицәеит, лҩа хәыҷыкгьы ахылымҵит. «Ари акы иазҳәоуп, – иҳәеит гәаныла иара, – сара икасыршәуаз ацыблаахақәа зе-гьы, зыхәда анхырҵәалак кыраамҭа иԥаҟь-ԥаҟьуа, имыԥсуа акәытқәа реиԥш, кыраамҭа ицәаӡомызт, ус анакәха, даҽакгьы сахапи...» иҳәан, даҽа ҭаҭынкгьы аацәыригеит. Иџьоушьаша, уи аҭаҭын уажә зынӡа даҽа хәыцрак ахь дианагеит, иҟалап, апианино аклавишқәа еиуеиԥшым абыжьқәа шырхо еиԥш, дара аҭаҭынқәагьы урыхацыԥхьаӡа, еиуеиԥшым хәыцра қәак ргәылаҳәан ирымазар, иузцәырыргозар...

«Издыруада, Анцәа ҳирманшәалар, Баҭали Камеи аиа-шьа дроур ҟалоит, мамзаргьы аиаҳәшьа, ҳара ҳлаԥшуам, Анцәа иҳаиҭо зегьы бзиоуп ҳәа рхаҳҳәаауеит... Ауаҩ иаш ҭаҿ ааԥныла еибарҷырҷыруа абарҵаҟны зыҭра ҟазҵо ажәҵарақәа реиԥш, ахәыҷқәа рыла ианҭәу, уи еиҳау разҟы ыҟаӡам... Ԥҳәыск илҳәоугьы инагӡаны агәра злоугари, аха уи аус аҿы урҭ узрывалаӡом!.. Урҭ уа Анцәа изааигәоуп, ирҳәо зегьы иара иоуп ирыҵазҳәо...»

Уажәшьҭа ԥыҭк ишьапқәа рхьаа рхашҭит анааигәахә, ԥшьаала дҩагылан ддәықәлеит. Уи ус акәын, раха ани-
● 392 )	а и з га ●

маз, рхьаа рхаиршҭуан, иргәыбзыӷуан, раха анимамыз, агәарбжьараҿ алақәа аақ-аақҳәа изышьклашуа ицо аҽуаҩ иеиԥш, ихьаақәа «шицрыхоз», «ишишьклашуаз» мчы-ла дныҟәон, скашәыжьаанӡа сцалоит ҳәа!.. Уи ус акәын, иҵегь даныҷкәыназгьы ишыҟаиҵоз, иԥсы анишьозгьы ибзианы ишьон, амҵҵәҟьа иқәиртәаӡомызт, аус аниуаз-гьы, иҽыхәжәаны аус иулар акәын, дцәаӷәозаргьы, ацәқәа рцәа иҭицон, ириҩуан, ицәаӷәатә егьа ирацәазаргьы амра хашлаанӡа далгар акәын, драшәозаргьы убас, иҽага амца иаҿыддуаз чуанк аӡы авара иургылар ахәараҳәа иалаур шрын!..

«Уԥсахы шԥауамхарацәоу,– лҳәалон иан уи данхәыҷызгьы ихәмаррақәа данрыланахалацәоз, – уҩыҵшәаанӡа зегьы удыруазарц уҭахуп, зегьы урылакьыслароуп, зегьы уара иу-усуп!.. Уҭра уҭатәеи нан, еиҳа иузеӷьуп, мамзар, ахәац сашь ҭалоит!..»

«Уи сабылӡом, – иҳәон иара акыр-кырҳәа дыччо, – ашәи шәиқәа рзы ихҵәаны ианаазгоз исыламкьысӡеит!..»

«Уи унапаҿы иуламкьысӡеит, аха ани уаҳә аҷаԥшьра иа-наахалак, ибыл-былуа ишыҟанаҵо удыруоу! Утәар узымтәо, угылар узымгыло, маҳәра аниуаз иҟазҵо иақәымшәоз Аҳәаа рымаҳә иеиԥш!..»

«Сбызкӡомеи!» – иҳәон иара, нас аҳәарақәа иманы дыҩны ашҭа днықәлон, аҭарчеи ныҟәигошәа, урҭ ааирӷьазкаанӡа, иаргьы дрыцааԥсаанӡа убри даҿын.

* * *

Аслан аҩны даннеи, иани иаби агәды-мдыҳәа еицәажәо аҳа ашәшьыраҿы итәан. Урҭ ус акәын, ауҭраҿы рҽырааԥсаны ианааилак, акы инацҳан ашәшьырахь инеиуан. Уа рызхара рхаԥыц анеибаҿалак, иара амшә-цәа кәахьча нкаршәны инаилҭон, ихааӡа ацәа даман ицон, лара, ма ашәишәиқәа рхәы аҳаҟьаҿ илхларын, ма аӡын азы ахәыҷқәа инадыркны адуқәа рҟынӡа аласа қалԥадқәа рызԥара далагон. «Ҵыԥхгьы шәхәыжжаӡа шәӷыҵызгеит, – лҳәон гәаныла лара, – сын тәагьы сыгәшәамшә аашәҳәар, аҿыцқәа шәзысԥоит. Ама-
● Анатоли Лагәлаа  )	393 ●


ла сызмыхәо анаԥҭырԥақәа роуп, урҭ рԥара, изгу ахьажь ахәылхреиԥш ицәгьоуп, ачҳара рҭахуп, нацәкьарацыԥхьаӡа еиҟарамкәа иуԥалароуп, анкьа ҿыц ара санаанагаз исылшоз уажәшьҭа иабасылшагәышьои. Урҭ Наала ишәзылԥалааит, амала сара аласа аласқәыгә иаҿыхны итатаӡа, иԥшқарахӡа, аҳәыҳә ахәеиԥш илзыҟасҵоит. Убриак схы иалсыршоит!..»

– Шәеидхалаӡеитеи, – иҳәеит Естат Аслан дааины рыва-ра ашьацраҿ данынатәа, – жәлар рус зыӡбозгьы анкьа иҵегь ирласны еилгон!..

– Ҳаргьы ҳазлацәажәашаз ыҟан, – иҳәеит Аслан, убри алагьы урҭ иреилиркааит иаразнак, дара злацәажәоз урҭ ишреимҳәоз, баша иҵырдыраарц иалагаргьы шимуаз. Дар-гьы уи рдыруан, абырг ахәыҷырацәа аӡы иахьҭоу рыцҭалара рацәак дазыразымкәа, урҭ инархыкны, ма инарыҵакны ихала дышҭало еиԥш, рцәажәара иаразнак даҽаџьара ииар-гон, даҽа ҿышәҭак рыԥшаауан!..

– Уи шәара ишәусуп, нан,– лҳәеит иара иҟазшьа бзианы издыруаз Хьымагьы. – Уҩызцәеи уареи шәеиқәымшәеижь ҭеи акыр ҵуан, шәеиқәшәазааит, шәеибабазааит, уан ду кәыхшоуп.

– Шьыбжьышьҭахь ацәқәа ҵактәуп, – иҳәеит иани иаби рахь ихы нарханы Аслан, – иац иаҳцәынхаз хԥаҟа маҭа ыҟоуп, адгьыл зынӡа иҩаны ималаҷырхаанӡа ицәаӷәаны иалгатәуп. Сара уажә акәасқьахь схалан ԥыҭк снықәиан сыцәоит, Баҭал ашкол аҟынтәи дшааилак, ацәқәа рахь дшәышьҭы, наҟ зынӡа ҳәраҳәа хара ицаанӡа ӡык дыржәны иааигааит.
Урҭ бзиа ирбон рыҷкәын ус иҟаз аус «хәыҷқәа» анрыдиҵоз. Избанзар, даргьы макьана аҩнаҭаҿы имҩаԥысуаз аусқәа зегьы ирылахәны рхы рбалар акәымзи, насгьы, даргьы уа жәыгь аҩнаҭа ишаҭаху рдыруазарамзи?.. Усҟан, дара шьҭа ишбыргцәоугьы, иҟарымҵаша ҟарҵоит, уеизгьы-уеизгьы мархәацҵас изымкәарыргьы!..
– Ибзиоуп, нан, ԥыҭк ухы нықәҵа, иахьа акыргьы уны ҟәеит, арха зегьы уахысны уааит, ацәқәа Баҭал дшааилак иааицартә иҟаҳҵап, – лҳәан, Хьымагь лԥатәқәа реидкылара дналагеит.
● 394 )	а и з га ●

Аслан акәасқьа абарҵа дыҩхалан, уаҟа ацәардаӷәы иқ ҿаҟаҵаз даннықәҩа, уажәшьҭа Хьыма лыбжьы иара иҟын ӡа ишымнеиуаз агәра лган, Естат лхы наиқәкны лыбжьы ныҵакны ҿаалҭит:
– Уцәахьоума, уара аубџьыр, шаҟа ирласны уагоузеи?!

– Смыцәакәа, буҭра зегьы кәакәаны ибысҭеит, уаҳа иб ҭахуи?!

– Ҳаи, ҳаи, атәыла урбгеит, ҳәҳәагак нышьҭушьзар убаҩ қәагь ирыхәап!..

– Урҭ шьҭа ирыхәашаз рыхәеит!..

– Умшәан, умԥсыр, макьана иҵегь абзиарақәа убараны уҟоуп, уԥсыр, ажәабжь сара иузназгоит мышкызны санне-иуа!..

– Бара баԥхьа сыԥсып ҳәа сгәы иҭаӡамеи!..

– Уи аԥсцәаҳа ишиҳәо еиԥш ауп, Бадра гәыҳалал аахәаҩ инацәа назқәикыз ирахә иара ишиҭаху мариала ишииҭоу еиԥш, инацәа наҳақәикит, ҳаигеит, макьана суҭра кәакәаӡам, дсызуҭом сҳәеит ҳәа, иуа џьушьо?!

– Имур исыхьхуеи, сара стәы сфеит, салгеит, абарҭ бзиак ианиондаз!..

Хьыма уи уа даннеи уаҳа ацлымҵеит, «сыҭаҳмада ама-лагьы аҵыхәтәантәи аамҭақәа рзы игәы еимышәшәо ды ҟоуп, сиҟәаҵып» лҳәан. Лара уажәы уи ацәажәара даланага леит акәымзар, иҵегь игәы шьҭызхшаз лыман, уи дшар гәырӷьозгьы лдыруан, аха иаразнак иаартны иамҳәакәа, ларгьы макьана цқьа дақәгәыӷыртә илыздыруамызт азы, ус ахы днықәлырԥшыр лҭахын. Насгьы иара имышьҭа бзиан, анкьа лара ҳаса-масак еидкылан агаҟа аџьырмыкьахь дан-цалоз, тәымуаҩык дысԥылаанӡа ҳәа дылԥлыжьлалон.
– Уҭаца аҳәаса кәыхь дачычеит!.. – лҳәеит еиҭах лыбжьы ныҵакшәа.

– Бара беигӡоума, илфалааит!

– Мшәан, зынӡа иҭыкәкәама, сеигӡоит сҳәама, еиҳагьы сеигәырӷьоитеи!

– Аа, уи бзиами! – иҳәан, ажәҩан днаҵаԥшуа дааҳәны днықәиеит. Лара данынаихәаԥш, аԥша иҿнаршәшәаны аҳәа
● Анатоли Лагәлаа  )	395 ●


сашәҭқәа зымҵаԥсоу уи аҵла ашьапы еиԥш, ихы-иҿгьы ла шарак нықәлеит. – Издыруада сажәымҭа ҽеихар?!

– Уаамыццакыни, уаамыццакыни, сара сыла сажьаргьы, сыгәныхәҵысҭа ус аламала ахаангьы сажьаӡом!..

Ус Баҭал ашҭа дааҭалеит дшаҟь-шаҟьо. Уи иааишьа зла ҟаз ала, аҩныҟа ирласны акы дшаанацаз убон. Ишәыра ашәшьыраҿы инышьҭеиҵан, аҩны амаҵурҭа дныҩнаххын, арахәыц акәаркьашь ишаныз иаадәылиган, днеины ианду лаԥхьа днатәеит.

– Ди, ари абжьарак иҵысуаз схаԥыц зынӡа сыбыз иаԥыр хагахо иалагеит, исзыҵыбхыроуп! – иҳәеит.

– Уааскьеишь, нан, уи акрахҳарҵуама! – лҳәан, ихы лшьамхы инықәылҵеит, – амала аҿа аанӡа укьыжәлеиӡа, уҿы ҭыкка, аӡарҭрашә еиԥш уаанхашт! Уи ԥыҭрак ауп, нас уԥшӡаӡа уеиҭаҟалоит!

Хԥа-ԥшьба-ӡа инеиуаз арахәыц аахылҵәан, ани иҵысуаз иаԥхьатәи ихаԥыц, сара сыла иабом, ибзианы ашьаҭа аҟынӡа иахаршәны ҩынтә еиқәҳәал лҳәан, ишылҳәаз ианааҟаиҵа, Хьыма лымч-хәыҷ илылаз усгьы иара иазхон, ирҭрысны аҩада дахеит. Уи акәхеит, аԥсыӡ хәыҷ зҿашәаз аркьыц еиԥш, иҟәашшӡа, икәал-кәало,аҳауаҿ иаалырхәмарит.

– Уажәшьҭа унеины уҿы аӡы нҭыршаны, ухаԥыц амаҵур ҭа алыӷәра хыхь иқәыршә. Амала иануршәуа иуҳәаша ум-дыруеи?!

– Ааи, ишԥасзымдыруеи?! Ажә усҭоит – аҿа сыҭ, ажә усҭоит – аҿа сыҭ!

– Афеирым! Амала уццакыроуп, мамзар, иахьхәыр, еиҭа иааины иуцәыҵагылоит!

– Уи уажәыҵәҟьа аҭыԥ иқәысҵоит! – иҳәан, Баҭал дыш захәоз иаԥхьа аӡә дыҩналар ҳәа дшәозшәа иаҳәшьеиҵыб хәыҷ Кама дыхәмаруа ашҭаҿ дахьтәаз аҵәыргылеиԥш дыл кьымсӡакәа дналхыԥан, амаҵурҭахь иҿынеихеит...

– Убас усхымԥалан,умгәа ухьуеит ҳәа уасымҳәахьеи! – лҳәеит лара лқьышәқәа ныҭлырчаан, аха уи азыҳәан дызҿыз ахәмаррагьы даҟәымҵӡеит.
● 396 )	а и з га ●

У и а л а л е и ш Ӡ о м …

Аҷкәын  даныҩагыла,  ашә  ааимԥаа ны абарҵа днықәгылеит. Аԥсҭҳәақәа хәыҷы-хәыҷла амра иакәшон, аха зынӡа аҵәахрагьы рзы

гәаӷьуамызт. Урҭ, зан иалахәмаруа аласбақәа реиԥш, зны инадыххылон, зны «аҟәаҟәа» инықәтәон, зных ҵаҟа рҽышьҭарҵон.

«Иахьа амра цәырымҵыр, уи дымнеир ҟалап», – игәы аз-ныказ дааҭахәыцын, аха нас, даахьаҳәын, иуада дыҩналеит, ани иԥхаӡа дызлыҵыз ицәарҭа днылатәан, шәымҭақәак дааиԥхьхәыцит. «Сан, сан лоуп, уи сахьыҟазаалакгьы дсыр ӡшам, аха…» – еиҭах ани амра иакәшоз аԥсҭҳәақәа реиԥш, иаргьы хәыцрақәак дааимаркит, ицәарҭагьы дцәыҵалар дызцәыҵамло, арахьгьы агыларагьы игәамԥхо. Уи иаха дызмырцәоз, иаха еидихәыцлоз зегьы иахьа ицәеимпит, ани ианхәыҷыз адәы-ԥшӡақәа рҿы ирыҟәшәаз, нас иа наҭәҳәалак зыбӷьы-ссақәа аҳауа иагоз, абамба шкәакәа иаҩызаз аҳаскьын-шәҭқәа реиԥш, ихәыцрақәа зегьы акы «нарыҭәҳәан», ицәеимнарпит.

«Иҟалаз ҟалеит, – ус имҳәалои иара, – иаб иажәақәа ааигәалашәеит аҷкәын, – аӡә дхьаҵроуп акәымзар, ҳҩы џьагьы ҳанеиԥшхалак, иҳабжьагылоу ахәыҷқәа иҟарҵара рзымдыруа иаақәҳархоит. Имахәҭадоу, ишшәырӡа иҟоу аҵла ихамлар ада ԥсыхәа змам, аха арахь, иикуа-иишьҭуа аныҟамлалак, иԥсыхәои?..»

Аибашьра анцоз, аҷкәын иан Аҟәа далаханы дыҟан. Зегьы аналҵуаз, зегьы рыԥсы аныргоз, лара дзалымҵит, ахәыҷы-аду, ауа-аҭахы шылҳәоз, нас, ишыҟалац еиԥш, иа-азгьы шԥахьамҵри, арҭгьы наҟ-ааҟ еиԥырыргап, шьоукы рыбжьагылап, иахьамзаргь-уаҵәы, нацәхыԥла еизаҳгаз ҳмал хәыҷгьы шатәыс изрысҭарызеи, са сшыҟаҵәҟьоу аӡә дышԥааири шылҳәоз, даалахан, нас зынӡа илцәыгәианхеит. Усҟан иаби иареи ақыҭаҿы иҟан, аибашьра иалагеит ҳәа анраҳа, иара дхәыҷын, аха иаб игәылацәа дрыцны, ир ԥыхьашәоз абџьарқәа аашьҭыхны ашҭа инҭҟьеит.
● Анатоли Лагәлаа  )	397 ●


«Уандуи уабдуи рҳәатәы хаҵала, – иҳәеит иаб, ихы ааи-шьышьын, – ҳара уажәыҵәҟьа ҳаауеит».

Уажәыҵәҟьа захьӡыз, шаҟа мши-ҵхи бжьалаз анцәа итәуп. Аҷкәын зны амшқәа иԥхьаӡон, зны аҵхқәа, нас урҭ дырҟәаҵын ахысбыжьқәа рыԥхьаӡара далагеит. Дара ахыс быжьқәагьы, ԥыҭк – аӡы иӡааҳалаз ахаҳәбыжьқәа реиԥш иуаҳауан, даҽа шьоукы – зынӡа абахә бганы аӡы иӡааҳа лазшәа акәын рыбжьы шыҟаз.

Аибашьра, аԥхыӡ бааԥс еиԥш, дкәаҳаны ихысит аҷкәын. Шықәсык инацны иан димбеит, иаб мызкахьы уахык-ҩаха дааиуан, нас дныҵаба дцон. «Уҽырӷәӷәа, ирласны иааилым гар, уаргьы абџьар акышьа уҳарҵоит, – уи аниҳәоз убас диҿаԥшуан, иблақәа ирҭибаауазшәа аибашьра макьана еилгозу еилымгозу, – амала, заа еилгар арра ақәра ааиаанӡа даҽа шықәсқәак аԥшра уқәшәоит! Азакәан закәануп, уареи сареи иаҳҭаххеит ҳәа ҳзахыԥом…»

Аҷкәын усҟан иџьеишьон, азакәан уаҩ дзахымԥозҭгьы, анҭ бџьарла зҽеибыҭан ҳтәыла хәыҷ иақәлаз ақырҭуа ир злахыԥеи, урҭ рзы закәан ыҟаӡами, иаша ыҟаӡами? Мам заргьы, аиаша ҩыџьа-хҩы иаарҭаххар, егьи аганахь ала иаадырҳәуоу?! Уи, амаҭәеиԥш инаурҳәы-ааурҳәыр ауама, азганк ахь ала ииашаны, егьи аганахь ала – имцны. Уара еиҳа иахьухәо, уара иануҭаху иааурҳәуа… Нас, харантәи иахәаԥшуагьы уи агәра рго, урҭ усгьы ирбо ауп зыгәра рго, уи шынаҳә-ааҳәуа, иануҭаху аглобус аиԥш иурҵәир шауа агәра харҵаанӡа, иалашьцылоит… Ус иҟазар – ус иахәҭоуп ҳәа ргәы иаанагоит…

Аҷкәын ишеиликаауаз ҽакын… Иара уи еиԥш егьа изе-илкаауамызт, аха игәы ҿкааны уажә дызмаз убриак акәын. Аибашьра еилгеит, зҭаацәа еиқәхаз зегьы гәырӷьаҵәа еи-бабеит, зҭаацәа еиқәымхаз, ма зан, ма заб, ма заҳәшьа, за-шьа аӡә дызцәалаӡыз, урҭ ртәы ҽакуп. Урҭ ашәы ршәуп, урҭ гәырҩалароуп, уаҳа ԥсыхәа рымам. Аха иара иани иаби ирыб-жьалеи, уаанӡа, ари аибашьра иалагаанӡа ус иҟаӡамызтеи? Усҟан, иара еиҳа дхәыҷын, усҟангьы еимакқәак рыманы изгәамҭазҭгьы… Уажә ԥслымӡла иҭәны иҟоу ахы заахаз
● 398 )	а и з га ●

ааҵәеиԥш, рыҩнуҵҟа иҵәахны ирымаз агәалақәа зегьы, аи-башьра арахь ицәырнагама? Уи уаҳа ажәагәара амуазар?..
«Аибашьроуп зегьы зхароу, – лҳәеит иани иареи аҽ ны ианеиқәшәа, – уи иаламгазҭгьы, ҳаргьы ҳкәаԥӡа ҳа ҟазаауан…»

Иара убас игәы еибакны дналҿаԥшит, уаҳа акгьы ахьи зымҳәоз азы дналԥырҵны дцарц акааигымхеит. Аха илақәа ирхылбаалеит уи ииҳәарц ииҭахыз зегьы: «Зегьы аибашь-ра иақәшәыжьла, уи еилгахьеит, шәара шәоуп изеилымгаз ҳәа?..»

«Аха, аныда аӡәыр дыԥсхьеит ҳәа уаҳахьоума, – деиҭааи ҿаԥшит лара, ани иалҳәаз ахьынӡеинырыз гәалҭарц; аҵәца азна ауатка, ауаткашәага ҭакны шаҟа иџьбароу ангәарҭо еиԥш, наҟ-наҟ шәышнеиуа, уабгьы ак шәзихәыцуазар акәхап…»

Иан уи аҽны реиҳа иахьихьуаз гәалҭарц лҭахызшәа акәын дышиацәажәоз. Аха иаргьы макьана ичҳауан, уи ша ҟа изычҳауаз аҟара, иаб иаҳаҭыргьы, иара ихаҵарагьы ихь чозшәа ибон. Иаргьы иихьчоз имамзи, иаргьы дхаҵан…

– Мышкызны шәеинааларц шәыҟазар… – ианду лажәақәа, ажәҵар хәыҷқәа рыҭраҿы ран уажәы-уажәы ишаадыххы-ло еиԥш, иқьышә иаақәыххит уажәы, – иахьа шәазхәыц, уамаӡак шәыбжьам аҽакым…

– Уи нас, – лҳәеит лара, иара аҷкәын иҵегь данхәыҷыз, қьырала Аҟәа ани руада кәымра-хәыҷ ианыҩназ, аҭӡамц ахь уҿы нарханы, шәкы рҟынӡа уԥхьаӡар ҳәа иаб ианиеиҳәоз, нас иара аԥхьаӡара дшаҿыз ацәа данагозеиԥш, даҽа цәажәарак ахь диалгарц. – Даҽа хышықәса рыла ашкол уалгоит, ухы абакыду?

«Еиҭах ҳахьыҟаӡам џьара слырԥшуеит, – аҷкәын игәы инҭиҳәааит, – иахьагьы ҳцәажәара хлырбгаларц лҭахуп… Ҳанхәыҷқәаз, аԥшхәынҵә-ҩны ҟаҵаны саналгалак, сгәы сырҭынчыр, аԥырча снылаиан самхацәар ҳәа сшәон…»

– Уи кыр бжьоу? – аҷкәын илирдырит иара иҵегь иааигәоу ихьаа, иара ихала ишихьаам, уи иабгьы, иандугьы, иабдугьы ишырхьаау, – ҳара џьарак ҳаицызар ҳҭахуп…


Аҷкәын иан мчыла дааччеит, уи дмыччеижьҭеи кыр ҵуа зар акәхарын, аччарагьы лцәыцәгьазшәа ибеит иара, ани

● Анатоли Лагәлаа  )	399 ●


мчыла ишьаиҵалоз иеимаа ишьапы аӡаӷьа ахьыԥжәахьаз ишинархьуаз еиԥш, лыччарагьы лхы-лҿы лгәы лҽанӡамкәа иахьаақәыххыз, илыхьызшәа, лыблақәа маҷк иааималкит…
– Уи нас ҳалацәажәап, – аҷкәын иан даалгәыҵалыҳәҳәан, ихы аалшьышьит, иӡамҩақәа лнапы нархьылшьит. Аҷкәын иаразнак игәеиҭеит уи лнапашҵақәа шџьаџьаз, ус анакәха, уи џьара аус луеит, аџьабаа лбоит. – Уаб аха аниоуа, сара аха ансоуа, џьара ҳаиқәшәар…
Уи лҳәашьа убас иҟан, лара дҟәышымзи, иаразнак еи-лылкааит, аҷкәын иаб имеида имамкәа арахь дшымааз, ларгьы иара илырдырыр лҭахын лгәы шхьаԥссахьаз, зегьы лхалыршҭырц шылҭахыз, аха иара иалҳәоз, иара дхәыҷын, насгьы, иара иидыршеи иимдыршеи макьана рҳәаа дхым ҵыр акәын… Амала ус, аӡсашьа ззымдыруа ахәыҷы, аӡсашьаҿ ицхраан, рнапқәа иҵакны, аӡы иҿамҵәарц дышдырӡсо еиԥш, лхаҵеи лареи реимак маҷӡак дналагалан, нас, иараз-нак даалылгеит. Избанзар, уи знык «аӡмыжь» дацәшәар, нас уи амԥан дықәлаӡомызт…

– Ҳажәгьы хьеит! – иҳәеит иара, иҵегь аҩныҟа иҟаз, дзеигәырӷьаша акы изҳәар, иҵегь дизырлахҿыхыр, нас даҽа ажәахаақәак лирҳәар, иандуи иабдуи ргәы ҭзырԥрааша ак рызнеигар иҭахын. Усҟан «уқәақәра сцааит, – лҳәап иандугьы,
– уара иаауадраӡар, аҩнаҭа ухы иҭарԥаны иныҟәугон!..»

– Жәҵысу, цәҵысу?! – деиҭаалгәыдлыҳәҳәалеит лыҷкәын, уажәшьҭа дамхаҵәыуан, лылабжышқәа ибар ҳәа дшәазар акәхап, лыхгьы игәышԥы инадылҵеит.

– Цәҵысуп! – иҳәеит иара, аха уи дзылҿаԥшуамызт, лхы игәышԥы иадырӷәӷәалан икын, макьана ицашаз лылаб жышқәа зегьы лмышьҭыцызт. Урҭ зегьы лышьҭаанӡа дши ҿамԥшуаз идыруан, урҭгьы амҩа рыҭатәым… Нас, лхы дҩа хан, лылабжышқәа зегьы игәышԥ-хәыҷы ианалаба, аччеи-агәырҩеи еимаркуаз лхы-лҿы ԥшӡа иналлырԥхеит лыччаԥшь.

– Цәҵыск ҳашҭа иҭан, аҩызагь аиуит!..


Иаргьы убас игәарԥханы дыччеит, аибашьра ашьҭахь, иани иаби абас еицәгәаан еиԥырҵижьҭеи, дмыччацзар ҟаларын.

● 400 )	а и з га ●

– Шьҭа сгәы ҿыӷьуам! – иҳәеит иара, ани рыжәҭраҿы хәажә чалтла ирхәан икҿаҟаҵаз, аҳәысԥшқа златәоу аҭәа тата иаалганы, аҭра ианҭиго, ақьышә дагәӡны, ан иана ҵаиҵоз еиԥш, лажәа хаақәа «наигәыдкылан», аҩныҟа деиханы дышдәықәлашаз дазхәыцуа. Урҭ, иандуи иабдуи, ани зны-зынла иангәамҵуаз узымдыруа игәамҵлоз иаби ирызнагатәын. Ишшыз, рыԥсы-ԥха шҭаз… Уи, хымԥада, даргьы еигәырӷьоит, ани ҳашҭа агәҭа иқәгылоу аҳаҵла ду, ахыцәқәа акьышәкьышәраҿы иҿоу аҳарҭқәа уахынла аԥша анрыслак, ианаҟәыбалак, нас ашьыжь ианахагылалак ишеи гәырӷьо еиԥш. «Ҳа ҳзымнаӡазаргьы, шәа шәылбааит». Ара ҟагьы ус ауп, аӡә ихы лаирҟәыр акәын, аӡә дхьаҵыр акәын, аӡә еиҳа дҟәышзар акәын. Дара ирыбжьоу, ани аҵаа ҳәа изҿу, уи амра аҭахын, амра анцәырҵ иарӡыҭит…

– Уца, – лҳәеит лара, лыхҳәа ааҭыган, лыҷкәын ихахәы аалҳәан, – сара ухахәы арӷьарахь исышьҭып ҳәа акәын, аха уаб аиаша ҟаиҵеит, ус еиҳа иунаалоит…

– Уаханӡоу, уаҵәынӡоу, ҳабанӡабзыԥшуеи? – аҷкәын ишиҿыҵҟьаз изымдырӡо иҿыҵҟьеит.

– Убригь уаб иоуп издыруа, иҭахызар, ани ухахә еиԥш, иара иахьиҭаху ишиҭаху ирҵәиуеит, иӡбоит! Иҭахызар…

Аҷкәын иан уаҳа акгьы мҳәакәа днеиԥырҵит. Уи шьҭа агәра игон зегьы шыманшәалахоз, зегьы рҭыԥқәа рҿы иш-неиуаз. Иабгьы баша уажәы-уажәы агәашәахь дыԥшӡомызт, илаԥш кыдхалаӡомызт. Баша иамхаҳәаӡомызт агәашәахь дыԥшуа, ианду «сҭаца даазар ҟалап» анылҳәа, «уи ала леи шӡом» ҳәа. Ус акәзар, гәаныла еинышәахьеит, еинаалахьеит. Урҭ акгьы еимарымкӡеит. Урҭ хәмарит, аха урҭ рыхәмарра, адуцәа рыхәмарра ауп, аҷкәын егьа ихы адԥиҽыларгьы, изеилкааӡом урҭ рыхәмарра иаанаго. Макьана изеилкааӡом, шаҟа изеилымкаауа аҟара, еиҳагьы еиӷьзар ҟалап иара из-гьы, дара рызгьы… Аха аҷкәын данаауаз аҵкыс, аҩныҟа данцоз еиҳа ишьамхы иҵԥраауан. Убригьы акы иазҳәазар ҟалап, уи, ани ахәыц еиҟәзыршәо ианду ианлеиҳәалак, иаа-наго, изызҳәо зегьы еилырҷҷаны иалҳәашт…
● Анатоли Лагәлаа  )	401 ●


Х Ә ш Ә ы з м ы х Әа з

Уи лхаҵа убриаҟара дихӡыӡаауан, ак ихьыр ҳәа дшәон, ичымазарақәа зе гьы ҭрыҷҷааны илҵахьан, зны-зынла инапы нақәкны зыԥ

сыԥ зыцәцо ампыл рнацәа ақәкны аҳауа шныркыло еиԥш, абра маҷк иаасцәыласуеит аниҳәалак, аа, уи зыхҟьаз абри ауп ҳәа, иҷаҷа аганахь лылаԥш рханы илырбон, иаразнак-гьы ахәшәқәа днарышьҭалон. Иаргьы иҟаиҵагәышьоз, дзықәшәаз акәын, иҭахы-иҭахым урҭ ахәшәқәа наихәлаир шәуан, акәымзар, ԥыҭрак ашьҭахь ҳаӷеимшхара ак сыхьит ҳәа ааиамхаҳәар, сара иуасымҳәази, усҟан сара ианысҳәоз урҭ ахәшәқәа ужәызҭгьы ус ухьӡомызт, иахьагьы ҳкәаԥӡа аусурахь ҳцон ҳәа дыхҭалкуан. Убриазы иаргьы дашьцы-лахьан, абра сыхьуеит ҳәа знык инацәа нақәикыр, уаҳа аҭахӡамызт, лара дыҩны лыхәшәқәа днарышьҭалон. Иаргьы урҭ ахәшәқәа шьҭа ишизхымгозгьы, рыфыҩқәа, ахәыл зҭаз аҳаԥшьеиԥш, игәы ишықәышәшәуазгьы, абни лара шаҟа илгәаԥханы илҭоз анигәалашәалак, уеизгьы-уеизгьы рацәак дызмыргәаҟуаз ихьаагьы ахы аарҵысит ауп, уи азы ахәшә умжәыргьы ауан, аха иудыруеи, уашьҭан даназыԥшӡам ицәырҵыр аасҭа, уажәнатә ижәагәазар еиӷьуп ҳәа акәын изыҟаиҵоз…

– Хәарҭас Анцәа иуҭ, – лҳәон лара хәшәык ааиҿалҟә шәацыԥхьаӡа, – урҭ рӷәаӷ азгьы макьана ԥыҭк уназгоит!

– Шьҭа сабабгари, зжәытә еимаа сгәы азыбылуа, егьа еимаа ҿыц дрылаурԥшыргьы ишизкамыжьуеиԥш, сбызка-жьуам! – иҳәалон иаргьы лафшәа, аха аиашагьы аҵубаауан, аҵәца аҵаҟа имӡыҭыз ашьақар ҟәашӡа ишаҵубаауеиԥш…
Урҭ ҳәа дызҿыз убриаҟара ирацәаҩын, рызегь зныка-ла лара лхаҭа дрызхәыцыргьы, иаразнак лшьақәыӷәӷәара халон азы, гәыԥ-гәыԥла акәын ишылгәалалыршәоз. Усҟан лхаҵа ихәшәқәа ларгьы лнапы нарылылшьуан, «уара уха-ла уакәу џьушьома згәы ааигәаны икыду, саргьы акы самыртәар амуазаап!» лҳәон. Иара ҟадыџьгьы убриҵәҟьагьы изхон, урҭ саӷацәа убриаҟара исзааигәахазаап, убриаҟара
● 402 )	а и з га ●

ишәарҭазаап, урҭ данрызхәыцлак, сара саԥхьагьы лара лшьақәыӷәӷәара халартә! Аха ларгьы лгәы рыӷәӷәатәымзи, илывагылатәымзи, иара иаразнак усҵәҟьа игәы каижьыр, ларгьы уи агәырҩа дамахон азы, лыхәшәқәа мацара шыл-зымхоз анибалак, ани иара иҭаҵәахны имаз, лара мыцхәы лгәы ҟазҵоз иажәақәа рҿынаирхон…

– Уи сара дсыртәоит… – ихьӡ иҳәаӡомызт, аха иззиҳәоз дырдыруан аҩыџьегьы, – ихы изымдыруазар, ианаангылатәу ицәа иаламшәозар…

– Ицәа иаламшәоҭгьы, ицәа аду алашәааит! – лара зе-гьы рзы усҵәҟьа дшәиӡомызт, зны-зынлагьы хыхь иқә тәазгьы дицәшәон, избанзар, лара илдыруан, иаҳҳәап, ҽнак изыхәҭам аӡә дааламхашәир, лара лхаҭа џьара акы дахь намырхәыр, ма машәырк дақәымшәар ауӡомызт. Убриа-зы лара игәаҭан илыман илшәиуаз, урҭ, хымԥада, лхаҵеи лареи рзы цәгьара дук ҟарымҵацзаргьы, зегьы акоуп, урҭ рызҵаара ахьаацәырҵуаз, бзиарак рҳәарангьы иҟамызт.
– Рҿы аԥаԥа ҭалааит, сара исныҳәаанӡа, – лҳәон ианаал гәалашәалак.

Амала, иара хҩык аҳәса иаҩиххьан, рыхҩыкгьы аӡәаӡәа аҷкәынцәа изаанрыжьит. Насгьы, ари дааигаанӡа имаз урҭ иҳәсақәа амыцхә иҵагылаӡомызт, ҩышықәса-хышықәса ракәын, нас инкаҳаны иԥсуан. Абриаӡәк уаҩ дылхылҵуам макьана, ауатказы ихәан инрыжьыз ажьаӷь еиԥш, дышны деиқәтәахьеит, шьҭа «мыҵҟрышьымзар» акгьы аалышь ҭӡом, гәыбӷангьы злалуҭои, уи иара иаҵкыс лара еиҳагьы игәнылгагәышьоит аха…

– Еимаа бзиак анҵырагьы рынҵырамхеит! – иҳәалон зны-зынла уажәтәи иԥҳәыс лҿы, – ак рыгсмыжьит, ры фатә иагмызт, рыжәтә иагмызт, ҳахьынеиҭаҵуаз, иахьа иршәыз уаҵәы иршәымызт! «Нас аҵәыбзы иазыргаз са исыздыруам!»

Урҭ рыԥсра лара уажәтәи лҿаԥхьа зынӡа амцхә игәы иалирсларгьы ҟалаӡомызт, ианиамхаҳәозгьы, аҵыхәтәан алаф ахь ииаигалар акәын, мамзар, уажәыгь урҭ угәи-уԥси иузалымхуа ихьааугома ҳәа аҽыԥныҳәа илҭар алшон. Убри
● Анатоли Лагәлаа  )	403 ●


аҟынтә, анхаҩ бзиа ирахә рзы аӡынра агәҭа ааиҩыршаанӡа есымша ԥҳәаҟәа бзиак даламкьыскәа ишнеиго еиԥш, дар-гьы ргәаларшәара, аамҭа бзиак схала ианаасауа ҳәа, наҟ ихәыцрақәа ирхәыҵаҳәҳәаны, лара лнапқәа ахьзымнеиуаз иҭаҵәахны илыман. Насгьы, иара урҭ зегьы заа дрызхәыцуан азы, зны-зынла алаф злумхлашагьы лафитәуан, лара лгәы арҭынчразы…

– Сашҭа ршьапы амкит! – иҳәеит ҽнак, аҵыхәтәантәи лыхьӡ шиҳәоз амыцхә даналанахалацәа, шьҭа наҟ исхарш ҭтәуп зегьы еибарганы игәахәын, –зегьы акоуп са слахьынҵа самеижьеит, исыҵанамкит! Бара Анцәа бсызкаиршәит!
– Убас уҳәар саҳаит! – усҟан лара дамхагәырӷьон, ани лыҩныҵҟатәи лымҵәыжәҩа хәыҷқәагьы еиҵылхуан, гәа ныла дихаԥыруан, ихаҵкы дцон, дикәыхшон, абри аҩыза ажәа хаақәа иҿазыршәоз, дизӡатәуан… Нас, лара лгәырӷьара иациҵартә, иҵегь лгәы зырӷәӷәашаз ажәақәа иԥшаар акәын, урҭ ԥыҭк илызлырхарц азы, избанзар, иара иқәраҿы, ус иҟоу ажәақәа есымша уаҩы иҿашәаӡом, урҭ алада иласкьа ны џьара рҭыԥ ылырххьеит, аԥсыӡ аҵыхәа уанахьыслак еиҳагьы аҿышәҭа ишхәыҵало еиԥш, уанырхьысуа есымша-гьы угәуҽанызароуп…

– Урҭ сышрылыбгаз еиԥш, абарҭ сбызрылгар! – урҭ ҳәа дызҿыз раԥхьатәи иҳәсақәа ракәын, арҭ ҳәа дызҿыз, уажә тәи иаӷацәа! Амала, иара урҭ раангьы, уажәгьы есымша иҭаҷкәым раҵәаны дшыԥшыз, зымбахь уаҳа мпылк мнеиӡаз амбахьчаҩ иеиԥш, деибархханы дышгылаз даанхеит, да жәит! Дажәит уҳәар, иара иаԥхьа лара лхы иасуан, избан-зар, ларгьы анасыԥ лбар лҭахын, ҩажәа шықәса рышьҭахь зынзаҵәык хаҵа дцахьан, лхаҵеи лареи шықәсыбжакгьы аицынхаха Анцәа иримҭеит, дзықәтәаз амашьына ижәны, бӷацымкырак илаҿеиҵан, ианхышәҭ, жәантә иааҳәит, иар-гьы амашьына иақәырҩны аҟәара илаҳаз акарпыжә еиԥш дҟәаҟәаса дааҭыргеит!.. Ларгьы лыхшара ыҟамызт, лыԥшара ыҟамызт, ҩынҩажәа мшы анааҵ, днызкылози, лашьцәа лхаҵа иҩны даадәылган, лабраахь дааргеит. Уинахыс, иара шамаха дылгәалалыршәаӡомызт, данылгәалашәозгьы, «иԥ
● 404 )	а и з га ●

сы дақәӡит, исхарагәышьои, исымчыз!» лҳәон… Ашьҭахь кыраамҭагьы ахаҵацара лзыгәаӷьуамызт, зегьы уи лхаҵа иеиԥш арыжәтә аҩсҭаацәа рықәнартәахьаз џьылшьон, аха аҵыхәтәан данхәыц, даҽа ԥыҭрак ауп усгьы исзынхаз, сара саҟара ԥыҭрак ззынхаз аӡәы схы наидыскылар, издыруа-да ҳнапқәа неибаркны хәыҷык ҳазнеир лгәахәит… Аха ари лхаҵа ичымазара аҵкыс иаӷацәа изеицәазшәа лбон, есым-ша ихьуаз зегьы зихьуаз дара рзы акәызшәа агәра ргахьан аҩыџьагьы.

– Урҭ рцасаз мацарагьы… – лҳәон лара, уажәы-уажә ахәшә қәа анилыржәуаз игәы ҟанаҵаларц, – уԥсы ҭазар ауп…
Иаргьы уи илҳәоз убас игәаԥхон, мчык харантәи иааганы маӡала иланаҵон, нас уинахыс, ԥыҭраамҭак ишьапқәагьы баӷьаӡа иргылозшәа ибон, ихгьы изхәыцуан, ицәа-ижьгьы ласкәантраӡа иааҟалон.

– Иҳаибарбап даргьы саргьы! – уажәы-уажәы иқьышә инықәыххуан, аха урҭ шырацәаҩцәаз анааигәалашәалак, еи ҭах иԥҳәыс лахь ихы нарханы дынхьыдышьшьуан, ма бара, ма быхәшәқәа руак сыхәароуп ҳәа!.. Ларгьы иара ииҭахыз иаразнак еилылкаауан азы, изурызеи, уқәыршә-ҵыршәны усырҭеит усызҭаз, арсҟаҩык ҳәса ирцәынхаз уагьбзиаӡоуп, ҳәа лыхәшәқәа днарышьҭалон.

«Зныкыр арсҟатәи хәшәы сыжәхьазма, – ихала ихы да цәажәон иара данаатәалак, – аха лара лгәы акы аанамгандаз ҳәа ауп. Сара игәаӷьны саниццахгьы, иара ихы дзахыламԥшит ҳәа гәыбӷан сылымҭарц азы. Анҭ раԥхьатәи сыҳәсақәа злы-хыз акәӡам ари дызлыху, ари уамаӡак, рагәаԥшьк далхуп, егьырҭ раҵкыс акырӡагьы слыдхалар ҟалап!.. Ллеишәагьы бааԥсуп, дангәаауа, данеихәлашәо уздырӡом!.. Гәыбӷансгьы илуҭои, кыр инықәсхьоу ауаҩы ихәыжә аизгара лара илықә шәеит!..»

Аха лара уи ахаангьы иаҽԥнылымҳәацызт; уара уеи ҳабуп, уара ани угуп, ари угуп, мамзаргьы џьара акы иа наамҭаз уахьымӡеит ҳәа. Уи џьара лгәаҵаҿ гәынҷыхьак ҵәахны илымазаргьы, арахь ицәырылгаӡомызт, илырдыр ӡомызт, иара шә-хьаак имоуп, шә-гәҭыхак имоуп, сара
● Анатоли Лагәлаа  )	405 ●


стәгьы зизацысҵари ҳәа. Азныказ лгәаҿы илҵәахуан, ицәы рылгаӡомызт, адәы «иқәлырԥшӡомызт», аха урҭ иареи ла реи еицырзеиԥшыз раӷацәа ракәзар изҵазкуаз, уи иараз-нак иламхаҳәон, агәӡа зкылсны ицо алыхәҭа џьаџьеиԥш, илзынкылаӡомызт!

«Еиҭах аҵәы уларҵахт, – лҳәон лара, насгьы уи убас лгәы еиҟәыжәжәо акәын ишылҳәоз, ииашаҵәҟьан, ҳаӷеимшхара лхаҵа аихатә ҵәы ршны, ацқәа ҵар-ҵарӡа, уажәы-уашьҭан илаҵара иазхианы итәоушәа, – урҭ сара сеибганы ишырҭаху унапаҿы урысҭашам… Ацгәы аҳәынаԥ анаклак, кыраамҭа имфаӡакәа ишалахәмаруеиԥш, аԥсы шыҭнахуеиԥш, рнапаҿы урысҭо џьыршьозар, ргәы иажьоит, уи аҩыза агәахәара сара сҟынтәи иазымԥшааит!..»

«Баамыццакыни, – иаргьы иԥсахы еибафо, уажәы-уажәы дыззыҵҟьо ааигәа дшыҟамгьы, дикызар ижьы ифаратәы иҽеихаршәны даацәажәон, – урҭ излақәымӷәыӷуа аганахь ала срызцәырҵыртә сыҟоуп!..»

Ус аниҳәалак, лара маҷк лгәы ааҟәандахон, лара илды-руан уи макьана ихацламҳәа шыӷәӷәаз. Ианаҭаху аамҭазы ажәазы иџьыба дышҭамлоз. Урҭ рыжәла ус ауп, ирҿаумҵан, идумыржәын, амала ацәажәара ахьаҭаху ажәа уаара анрумҭа, ахааназы иуаӷахоит!.. Убриҵәҟьагьы акы аҵоушәа рбоит, ихәыцны, ихәшьадны илаурҟәызшәа, иатәоумбазшәа ргәы иаанаго иалагоит…

«Ани раԥхьатәи лакәын уаҩ дызмыхәоз, – иԥҳәыс ил цәыҵәахны уи егьырҭ иҳәсақәа данрызхәыцуаз маҷӡа мызт, – арыӷьарахь уҳәар, арымарахь дцон, арымарахь уҳәар, арыӷьарахь дцон. Бара, зыхәҵәы нҵәаша, сажәа сҿы иҭшәаанӡа аҭак ҟасҵоит ҳәа баламган ҳәа шаҟантә илас ҳәахьааз, аха иллырҳаӡомызт. Есымша дыццакуан. Акра нылфозгьы, ар лышьҭазшәа, ахыԥ-хыԥҳәа акраафан, асаан қәа рыӡәӡәара дналагон. Егьараан, сара аишәа сшахатәаз убас сзылухьан, ашьҭахь сгәы аныԥҵәа, акрыфан данаал-га, сҩагылоит ҳәа лҿаныналхоз, лнапы саамҵасны искит, баасзымыԥшыр, уаҳа ахаан акырбыцысфаӡом ҳәа! Убри на-хыс, лҟазшьа бааԥсқәа акы даҟәысхит, акыршаалфалак агы-
● 406 )	а и з га ●

лара! Егьи, саԥхьа акрыфара, уи дысзаҟәымхит, уи дшаҿыз, уахь илыман дагьцеит!..»

Уи иҳәса зны-зынла ибжьаршәны данрызхәыцлоз, ари уажәтәи лцәа иалашәозшәа, лылахь маҷк иааиқәылҵон. Иаргьы иаразнак, ахьҭа злалар ҳәа ишәаны ахыза зывҵа џьгәаны ишьҭарҵо ахәыҷы иеиԥш, ицәажәара зегьы ла ра лахь ииаигон, лара данизкашәа нахыс дмарымажа-хан, арыӷьарахь дшыхынҳәыз агәра лиргон… Ухаҵоуп ус ҟаумҵан, ҳаӷеимшхара, дааихылҵәон, уи дангәаалак аҳәа гыла даҩызан!..

– Аџьма имыԥсыша… – уаҳа иҳәаӡомызт иара, избан-зар, уи идыруан иара иажәаԥҟақәа рҿанынаирхоз, шаҟа агәахәара лоуаз:

– Амаҵә азылаҟәуеит! – уи убас дгәырӷьаҵәа илҳәеит, иара аџьма ахаҭа ҟаа-ҟаауа лаԥхьа игыланы, сыԥсы еи қәырха абааԥс, бара аԥҳәыс ҳалал, аԥҳәыс еиқәтәа, аԥҳәыс еиқәгыла, аҳәозшәа, ларгьы, уара уаҟара исмыхәацгьы акы асҭахьеит лҳәозшәа, амаҵәқәа ааидгәаланы, сыԥсы уфааит, усҭ ҳәа аҿыналрхазшәа!..

– Саӷацәа сбызрылгар… – еиҭах ани иара бзиа иибоз ацәажәарахь иааиеигеит, – сҭыԥ ҟадыџь иаҿыԥсааҵәҟьоит. Рхы нықәырҵар, ԥхыӡ ирбоит!.. Урҭ уа асаранџь маҷымкәа ишамоу рдыруеит, уи ауп изышьҭоу, аха уанӡа инеиаанӡа ацхаҟәа иасыршьуеит сара…

– Умшәан, рыԥхыӡқәа сырҟьалоит сара! – еиҭах агәыӷра илҭон. Уи лгәыӷрақәа, асаркьатә банкақәа рҿы иаркны илҵәахуаз ашәырӡқәа реиԥш, иҵәахны иара изы илыман!..

Уи аҩыза аниҳәалак, иԥсы ааивигон, дбаӷьаӡа иҭыԥ аҿы даҽа кыршықәсагьы дтәазшәа дааҟалон.
«Сара исыргылахьоу аҩнқәа Аҟәа абжа ыҟоуп, иреиӷьу апрораб ҳәа сыхьӡ ҿаҿаӡа аҭӡамц икыдуп, аҿҿаҳәа иара ахала ицәажәоит! Нас, абриаҟара аџьабаа збахьоу, сзеиҳабу аргыларатә усбарҭа саамухыр, унапала сушьит ауп!.. Ҳәызба цагәыла сыхәда ԥуҟеит! Уи аҩыза згәаӷьыз иакәым, ус згәы иҭашәазгьы дсышьҭазгалоит!..»

– Изласывалараны иҟои? – иԥҳәыс иаԥхьа диасырц лгәы

ишҭаз, дааникылан, ллакҭа иааигәаӡаны дҭаԥшуа ацәажәа

● Анатоли Лагәлаа  )	407 ●


ра дналагеит, – аибашьра аԥхьа снапаҿы иҟаз аусуцәа идыр-гылаз аҩнқәа зегьы Аҟәа абриаҟара бомба шалаҳазгьы, акзаҵәык мкаҳаит, «ршьапы» ишықәгылаз аибашьра зегьы рхыргеит. Аибашьра ашьҭахь, х-ҩнык ҳаргылахьеит, шаҟа цҳа, шаҟа мҩа ҟаҳҵахьои?.. Шаҟа комиссиа ахрыжьхьои, игәарҭахьои, аха ухаҵоуп, сылахь ада ԥызҵәаша џьара кы ԥшаа?!. Ус ззуҳәо среиуаӡам сара, исҳәаз ҳәоуп, изуз ууп… Ухы аҭӡамц икыдуҟьаргьы, уҽушьыргьы, сызкыша акгьы узыԥшааӡом… Иуԥшааӡаргьы, ула хҩаны узлаԥырҵша ахәшә здыруеит… Ус знык ианыҟасҵалак, нас шықәсык сара сга нахь уаҩ дықәлаӡом, кыраамҭа инанагоит, ирыхәоит…

Абри зегьы иԥҳәыс лҿы акырынтә иҳәахьан, ларгьы иҳәацыԥхьаӡа, абысҭа зырбаны идырхәмаруа ала, рнапы рҟьацыԥхьаӡа, урҭ рнапы ахьырҟьо иазымариашан ишҭ рысуеиԥш, лхы арҵысра далагон, (иаауҳәо зегь иашоуп, сы-хазына!) аанарго!.. Уи ллакҭала идыруан ажәа «сыхазына» иара изы дшамеигӡоз, зны-зынла лыбжьы рдуны ианлам хаҳәалоз, ицәдуцәоу ақлаԥадқәа реиԥш агарҭа имоуа дықәхон, аха лара лаҳаҭыраз мчыла «ишьаиҵон!»

– Уара, акәыкәбаақәа реиԥш, еиԥш-еиԥшны Аҟәа иур-гылахьоу аҩнқәа ирыҩноу знык-знык урныҳәаргьы, иушь ҭоу ашәиԥхьыӡқәа зегьы ԥнаҟоит! – излалхәыцыз уара идыр, акыр игәы еиқәнаҳәалозар, абри еиқәнаҳәалоит ҳәа илыӡбеит. Иаргьы уи ахшыҩҵак убас деигәырӷьеит, иԥ ҳәыс иара изы илымаз агәаанагара убриаҟара иахьбзиаз, иахьҵаулаз, иахьыцқьаз, игәгьы иааҭашәеит ақыҭаҿы да ныӡӷабыз убас ӡыхькгьы дахӡыӡаауазар акәхарын ҳәа, иаа зырхәашьыз, алаба кны дишьҭалартә!

…Уажәы ани аҩбатәи иԥҳәысгьы ихшыҩ дынкылкәрааит! Уи Наҭела лыхьӡын, еиқәтәа-еиқәгылак лакәын. Актәи, Марица даныԥсы, лышықәс аҵра ԥыҭк шагыз, иаҳәшьцәа дыхҭаркит, дахьынӡауџьабаз, дахьынӡаугәырҩаз азхоит, уажәшьҭа уара аӡәгьы гәыбӷан уиҭаӡом, ҳаргьы есымша ҳзухылаԥшӡом, ԥҳәыс даага ҳәа. Аиашаз, иаргьы ԥыҭк ич ҳарц иҭахгәышьан, адәахьы инаԥшуагьы иԥҳәыс лых иа-лаз аҵаҵәҟьа аԥсыха аӡаанӡа ԥҳәыс дааигеит рымҳәарц,
● 408 )	а и з га ●

аха иаҳәшьцәа дықәыргьежьаан дыркит, ирымуит, ирыму хаҭеит… Нас, лара Наҭелагьы иҿалырԥхаз, дызлахылхыз закәу сеидру, знык данынаиҿаԥш нахыс амхалдыз дакызшәа, егьаџьара дцаргьы, лара дахьыҟаз, лара лааигәара акы дыр хынҳәны даанагон… Ала бзиақәа изышьҭоу ашәарах ықәыр гьежьаан, дара зцу рышәарыцаҩ ишәақь харшаланы дахь-гылоу ишаарго еиԥш!..

«Уара макьана угәырҩа ахәра ҿыц иаҩызоуп, иҿыӡәӡәаа латәуп, иахьакәым имиасырц!..» – уи убас агәы аҵаҵа, ахы аҵаҵа илҳәеит, азныказ иара даара даархәыцит, ииа шаҵәҟьан, ари аԥҳәыс сызҭаху аӡә лакәзаап ҳәа. Урҭ, уина-хыс ҩынтә-хынтә роуп ианеиқәшәа, нас иҩызцәақәак ааб-жьалан, иаҳәшьцәагьы рыбыз наларҵан, имырхьаацәакәа даашьҭыхны дигеит. Хышықәса инарзынаԥшуа еиман урҭ, ахшарагьы ҷкәынак дизынлыжьит, аха лара неиҭамҳәа убас чмазара бааԥсык аалызцәырҵын, ҩымыз рыҩныҵҟа лыг-лҿы амырҳәакәа, дыхәҵәаны даман ицеит. Аха иара, зегьа-коуп уи данааигәалашәо, аҵх агәаны алашара угәуҽанӡамкәа аӡәы ианааирклак убла ишхыҷҷало еиԥш, длашаӡа ибла дхыԥхалоит…

– Сара самхра, аа хаԥыц аҵхра иаҩызоуп, ус мариаӡам! – иара ахьышәҭҳәа иԥҳәыс деиҭаналҿаԥшит, уи иахылҳәаауаз, лгәаанагара иара изы есымшагьы акыр иаԥсан. Зны-зынла лара ажәала акгьы анылымҳәозгьы ыҟан, аха усҟан лхы-лҿы ианлырԥшыр акәын ииҳәоз, дақәшаҳаҭзу, дақәша ҳаҭмзу. Уи лхы-лҿы аччаԥшь аақәҵаны, ҩ-бжык реиԥш еиқәаҵәа-еиқәаҵәаӡа лылахь иадтәалаз лыџьымшьқәа аҩада ианылышьҭ, иаргьы зыԥсыԥ рышьҭыз аҳаҭеиԥш маҷк дааиқәтәон, агәрагьы игон, иаӷацәа усҵәҟьа иааигәаны ма кьана ицрасра шрылымшоз… Нас ларгьы лхы-лҿы ала илыр баз мацара кыр днанамгар ауеит ҳәа, даҽа ажәақәакгьы ацылҵон, уи иқәраҿы, аҟәыд зырхаауа аџьыка шакәу еиԥш, ажәа-ԥха есымша анырра шыҟанаҵоз лдыруан!..

– Уара уамхра ианалага, аҽны иҟалазеи рҳәо срыдыҳә ҳәалоит! – арҭ рҩызцәа ажәақәагьы бзиа ибон иара, избан-зар, ирхаан, ирҟәышцәан ацәажәарагьы ахьамыхәоз ыҟан.
● Анатоли Лагәлаа  )	409 ●


Ацә цәаӷәа аҟаршоураз фырмахьҵәла амҵ анаҟәырцо еиԥш, зны-зынла мчылагьы иҭыԥ иашьҭаз ауаа иҟәцалатәын! Урҭ рганахь иҟоуп абз ҟьашь иацәшәоугьы, еиҳарак аԥҳәыс лтәы, уи иаалҭаххар, знык иҭҟьан иуқәылҭәаз аҳәынҵәа шықәсыла иузымрыцқьо, насгьы егьа иурыцқьаргьы, егьа иуџьырқьыргьы, иаразнак убриаҟара иадҩалоит, ашь ҭа анхалартә, акамыршша ықәсны иахьцаз аҭыԥ еиԥш…

– Насгьы, дара уамызхырц згәы иҭоу сара ибзиан издыр уеит, еиқәдырҽаҽарц ирҭахугьы сгәы азҩахьеит… еиқәыр ҽаҽатәхар, сара саҟара еиқәзырҽаҽо урҭ аӡәгьы дрылаӡам… Иахьатәи атортқәа реиԥш, еихаргыла-еихаргыланы ауп ишырзыҟасҵо, рнацәақәа адырфалартә!.. Азҩаҿкы алаҵаны, аҳәынаԥшьыга иарганы!.. Насыԥс иҟоу, уи даргьы ибзианы ирдыруеит!..

Наҳар иаҳаз азныказ иааицәымыӷхеит, агәыр еиԥш игәаҵаҿ џьара иалакьакьеит, имбакәа мцакгьы ааицра наҵеит. Уи игәеиҭахьан иԥҳәыс ишьақәыӷәӷәара халар ҳәа дышшәозгьы, ани иара иаӷацәоуп ҳәа илцәымӷыз, иа ра иахьиаӷацәаз мацара адагьы, ларгьы иахьлаӷацәаз азы, (иара Анцәа ак иумырхьын, нас ларгьы даргьы ааидха

лоит, рнап иану рус акоуп,) заа лымҩа ианылгар лҭахын… Уи иара дыҟанаҵ ауп еиҳа ианыманшәалоу, избанзар, нас илҭаху лыцызҳәо аӡәгьы длоуӡом. Иара Анцәа иины ҳәаша, дшигазҵәҟьа, мчыбжьык ааҵаанӡа, иусураҿы ҳа сабеилыргаҩыс днеигеит, уаанӡа иҟаз, иҩаны ахәраҭыԥ иақәу ацәабаӷь еиԥш даамиршәеит! Аҟытгьы лимырҳәеит, уаҟа «икәтшьышьа» цәгьа илгәаԥхеит!

– Урҭ ирышьклажьтәу бымдыруеи?! – уажәшьҭа иара маҷк иԥсы анааи, ларгьы лгәы ирыӷәӷәарц далагеит, избан-зар, ларгьы лшьақәыӷәӷәара уажәы-уажәы ихалон, насгьы, иара усгьы ԥҳәыс диқәӡам, абри даҽа ԥыҭрак днаскьал-гароуп, ҳаӷоу иаҳааит Наҳар даҽазныкгьы аԥҳәысаагара иқәшәеит ҳәа!..

– Исымдыркәа, ишԥасзымдыруеи, ианаму аамҭа азыҳәан, акы сеигӡом… – лара уажә илбазма уи игәы арыӷәӷәара, аха акызаҵәык маҷк дзыцәшәоз, иара афархьымцеиԥш азныказ
● 410 )	а и з га ●

аԥыр-ԥырҳәа амца ааикуан, нас иаразнак ицәыцәон… Ларгьы дуаҩԥсыми, есымша аԥырӷы лнапы ианҵаны дызланыҟәа-ри, иаргьы ицәмыцәаларами, ихы дахәалар ами…
– Бара бажәызҭгьы…– деиҭанхықәиргылеит ани ахықә, уи нахыс наҟ аҵаалашәырахь дҭеирԥшӡомызт, уахь ица-хьоу, ма зынзаҵәык уи иазхәыцхьоу аӡәгьы дыхнымҳәыцт иҳәоушәа, уа илзааникылон.

– Сара сакәмызҭгьы… Урҭ уаӷацәа, ақабла абгасса иақә папан ианыркуеиԥш, уркуан! Шәкеибаҟьарын, шәнибар ҵәарын, ишәиааиуазгьы сеидру…

Абраҟагьы иара игәы бжьажьо даанлыжьит. Уи ус акәын, есымша лара дзыԥсаз илырдырлар лҭахын. Анҭ иҳәсақәа, ажәытә блигациақәа реиԥш рызхәыцра, рыхә ашьара да ҟәылххьан. Урҭ џьара «игәабан» иаҵазар акәхарын, аха арахь рцәыргара, рыӡбахә артытра дшазыразымыз илыр-бахьан, анышәынҭра егьа ибзиазаргьы, уеилаҳар шҵасым еиԥш, рысаҟалажәак ааиамхаҳәаргьы илцәымыӷхон… Уажә рхала ианеизынха, иара есымша илырдырлар лҭахын, лара лыда иара ԥсыхәажәла шимам, дааиԥыршәар, убри аамҭа ааира иазыԥшу иаӷацәа деиҩыҵәҵәа-еихыҵәҵәа, аплита-зы еиҟараны иԥырыҟҟо амҿқәа реиԥш, дышкарыжьуа!..
«Хьыма лакәызҭгьы ус лҳәаӡомызт…» – уажә дааигәа лашәеит иара ахԥатәи иԥҳәыс. Уи убас дыԥҳәыс хаан, убас дыԥҳәыс лашан, Наҳар иднагалахьаз аҳәсақәа зегьы ааи қәыжьны дрыԥсан!... Иара ашьыжь ддәылҵаанӡа дивагье-жьуан, ифараҿ аума, ижәраҿ аума, ак лыцәигхар ҳәа дшәон, дихӡыӡон. Аиашаз, иаргьы аӡәгьы длылаиҵомызт, аха аԥсцәаҳа ҟадыџь данааи, реиҳа иахьухьуа акәзаап игәеиҭо… Амала, аиашаз, аҷкәын дизынлыжьит, уи даара уаҩ дааиеи гәырӷьартә изҳагәышьеит…

«Уи цқьа дымхәыцкәа дцәажәаӡомызт… – еиҭах игәы инҭиҳәааит, – уи еиҳа ариашашьа дақәшәон…»

Иалсагьы лара лтәала бзиара лыгӡамызт, аха иахьа аахә лаанӡа џьара ҭыӡшәак ааҟалымҵар, џьара лак еибалмыр-фар, уаха ҭынч дзыцәаӡомызт… Ацыблыкь еиԥш, џьара «бааррак», «бӷьыжәрак» аҿы дыбӷьаҭлар акәын! Наҳаргьы
● Анатоли Лагәлаа  )	411 ●


уи далыршьцылан, абаа акәшара иаҿу ар реиԥш, иаӷацәа есымша икәшара иаҿушәа ибон, илацәа ааихьишьыргьы, шьҭа иԥхыӡгьы иалало иалагеит… Уи агәырҩа аҵыӡ еиԥш дакит, лара илхра аҭыԥан, лнапқәа рызна маӡала инаган «илалыртәон!..» Иаргьы дуаҩԥсыми нас, ауаҩԥсы есымша илымҳа иҭоуҳәо агәра иго далагоит, ала аншәа аеҵә иеи-шит ҳәа, иҟамгьы ыҟоушәа дазхәыцуазаап… ус акы игәа нарԥхозаап…

– Ма дара, ма ҳара! – уажәы игәы шьҭызхшаз еиҭах лажәа «лыԥшаахқәа» рҿаалырхеит, – ани узҿу, жәбаны еи-хагылоу аҩн ду ҟаҵаны уаналгалак, аиҳабыра, аиҵбыра зегь наган аӡыргара мҩаԥаагоит! Уаҟа урҭ ирбоу ауп зынӡа иалазырԥсыша! Сара стәқәагьы аӡәыр дыҟазар зегь рышәҭқәа рыман инеип, ателехәаԥшра аканалқәа еижәибаҵап, уи аҩн ду иҩналаран иҟоу аҭаацәарақәа ажәа хаақәа рҳәап, урҭ зе-гьы ирҳәаша-ируша сара аӡәаӡәала иазыҟасҵахьеит!.. Нас, уи аҩнҿыц аԥхьа иҟаларан иҟоу амитинг аҿы уара ишу ҟазшьоу еиԥш, уаӷәра науқәыршәны, умаҟа ааибартны, иб зиан уцәажәап! Уара уцәажәара убас иԥшӡазароуп, убас еиҿ каазароуп, уаҟа игылоу уаӷацәа аӡәаӡәала агәыхь аныднар хьлак, урҭ ықәганы изго «Ацхыраага ласқәа» рзымхо, егьырҭ араионқәа рҟынтәигьы ирыԥхьан иаарго!..

–- Бара ма сеилабгоит, ма… – уаҳа егьацимҵаӡеит, уа дан-неи даангылеит. Избанзар, иара знык-ҩынтә ихьхьеит, уи акы лаҽԥнысҳәоит ҳәа уаналага, иаразнак дыцәгәыршуеит, лхы-лҿы зегьы ахәышҭаара иаҷиаз ашьаргәацә еиԥш, еи лыӷрааӡа, ашкәакәеи аҟаԥшьи еимаркуа иҟалоит!..
– Сара ушеиласымгарыз, иахьынӡасҭаху сҳәатәқәа цқьа урықәныҟәондаз… – уи идырит урҭ иажәақәа хьшәашәаӡа лара лгәаҟынӡа ишнеиз, иагьшылгәамԥхаз. Аха иара иҿыҵ ҟьеит, иҿыҵҟьагәышьеит, шьҭа иҟаиҵоз, ахәымпал иаҿҟьаз ахыц иара аҭыԥ аҟынӡа инеиаанӡа уашьҭалеит ҳәа иузыр хынҳәуама?!.

– Сара уи акәӡамызт исҳәарц исҭахыз, бара ииашамкәа сеилыбкаазар ҳәа сшәоит… – уи уажәшьҭа ахышьҭаҵарахь диасит, избанзар, ани ихәыҵҟьаз амца зынӡа ицәеибакаанӡа
● 412 )	а и з га ●

аӡы анизақәымҭәа, ҳаӷеимшхара, нас «ицәыԥоит», зынӡа иахьакәым, игәы-иԥсы иахьҭам, дахьазымхәыцӡо џьара ам ца ицәалҟьоит!..

– Угәы иҭазаалакгьы уҳәеит, аус злоу, уара ухаҭа уи шиа-шам удыруеит… – ларгьы иара маҷк абзиара ааиргашәа, амала, ииҳәаз шиашам ааирдырны, даҽазынгьы уи аҩыза иԥхыӡ иалашәаргьы агәра имгартә дааҟалҵеит, – сара уара узоуп гәарҭак аӷацәа сыҭан сызтәоу… Уи уара шьҭа еилука-ауа џьысшьоит…

– Еилысымкаакәа ишԥасзеилымкаауеи, аҵла гәаҩа сҭиаама?!. – уажәшьҭа абзиара зегьы лара лахь ииаигар иҭа хын, аха ацәаӷәаҩ дышнеиуа знык адац иаҿаԥаны икәаҭан аницәыҵҟьалак, нас иаразнак ишизыҵамҵо еиԥш, ицәа жәарагьы анкьатәи аҭыԥ ахь ишиҭахыз изиагомызт. – Бара, сара аԥсҭазаарахь сбырхынҳәит, сзықәшәақәаз зегь рышь ҭахь, сара исҭахыз аԥсра акәын…

Лара азныказ маҷк даашанхеит, ииҳәаз иара иакәу иакәму изҳәоз еилылкаарц лҭахызшәа икылкаан днеиҿаԥшит, иар-гьы иаразнак иааицәымыӷхеит, еиҭах иакәымыз сҳәахма сара аубаџьыр игәахәуа дааҟалеит. Нас ауп цқьа даназхәыц, ииҳәоз иаанагоз, иара иҳәса убриаҟара ибзиақәаны, уажәыгь ргәы изыбылуашәа, лара уи зны-зынла илзеилымкаауаз шәа, иара игәы-иԥсы иаҭаху зегьы дрылыкәкәааны арахь дихозшәа…

– Урҭ зегь ҳмыртатып… – лара ианылҭахыз аӷәра иҿа кышьа уажә илбазма, даахеит, аҟаԥыҳәа уа дџыџӡа даан-гылон! Уи ажәа ахьынӡаимаз лара лгәы иахәоз иҳәалаанӡа акәын, уи нахыс, иаӷәра иҿалрыххуан. Ухы анузымдыр, сара иусырдыруеит лҳәозшәа!.. Анҭ иҳәсақәагьы рыӡбахә шамаха илырҳәаӡомызт, аҳәыс ан акыкмацәқәа мчыла ақьышә иҭасны ишахадрышҭуеиԥш, ихалрышҭуеит!.. Аха иара рыцҳа ианааигәалашәозгьы ыҟан, усҟан убриаҟара маӡала дрызхәыцуан, иҵылдыраар, ма иблақәа ирхылбаар ҳәа дшәаны, лара лааигәа даныҟамыз мацара акәын дан рызхәыцуаз…

«Акы  згым  аӡәгьы  дыҟам, аха  шәара  шәыхҩыкгьы

ахаан ҭыӡшәак салашәымгалацызт… Урҭ есымша срыԥ

● Анатоли Лагәлаа  )	413 ●


шәырҟәҟәаауан. Ахықә ихықәгылоу ахәыҷ иеиԥш, есым ша шәсыхӡыӡон… Шәыҟанаҵ, уи ахықә ааигәагьы снашә мышьҭит, уа ауаҩ ихшыҩ шицәыӡуаз жәдыруазаарын!»

– Сара заа сдәықәлап аусурахь, – иҳәеит лара лахь дмыԥшӡакәа, лара иахылҳәаауаз шидыруазгьы, – уаҵәтәи ҳмитинг маҷк сҽазыҟасҵароуп, документқәакгьы ирыхәаԥ штәуп…

– Макьана ухәшәқәа зегь умжәӡеит, насгьы, саргьы су-цымцои, ара ус ҳәа акагьы сымам, сыӡәӡәатә, сыҳәҳәатә зе-гьы иацы срылгеит.

Иара, нас амашьына бзаасышьҭуеит ҳәа иҳәарц иҭахын, аха лара ус ианылыӡба, уи илыӡбаз ахрыбгалара иара шьы жьнаҵы далагар, нас имш зегьы бжьылхыр ҳәа дшәон азы, уаҳа ақәҿымҭӡакәа дақәшаҳаҭхеит.

***
Жә-еихагылак иҟаз аҩн ҿыц идыргылаз аԥхьа ажәлар еилақь еизахьан. Арахь рышәҭқәа ргәыҵаҳәҳәан иааит уаҟа ауадақәа зауаз рнаҩсгьы, урҭ руацәа, рҭынхацәа, рҩызцәа, ақалақь ахадара, аиҳабыра рҟынтәигьы ԥыҭҩык. Иҟан иара убасгьы Наҳар саӷацәа ҳәа дзышьҭаз ԥыҭҩыкгьы, урҭ уажәы-уажәы рылаԥшқәа анынаиқәшәоз, асварка иахылҵуаз амца-цыԥхьқәа реиԥш, дкылрыблаауазшәа ибон.

Амитинг ааиртит, даара пату ақәҵан иагьымҩаԥигеит ақалақь ахада ихаҭыԥуаҩ. Уи иҳәеит ҳажәлар ирхыргаз аи-башьра ду ашьҭахь даараӡа ишыцәгьаз аҩны аиҭаргылара, аиҭарҿыцра, аха Анцәа иҟынтә ҳажәлар анеизҳа, ианыҿиа, уи аҩыза аҭагылазаашьа бзиақәа дара рзы ақалақь ахада-ра есымша ишаԥшаауа, ишрыцхраауа уҳәа ажәа ҟәандақәа рацәаны. Нас ажәа ииҭеит уи аҩны аргылара еиҳабыс иа-маз Наҳар Шәлымба. Наҳар урҭ реиԥш иҟоу амитингқәа рҿы ахаан ажәазы усгьы иџьыба дҭалаӡомызт, инҭырфыҷҷааны еизаз ирзеиҭеиҳәеит аҩны аргылара ақалақь ахадара анац-храа, маҭәахәыла ианеиқәдыршәа, аусуцәа иара ишиԥшааз, аргылара напы анадыркы нахыс, ҭынч дышмыцәац, дшым тәац, дшымгылац, ажәлар аԥсҭазаара бзиа рыҭаразы ил-шозгьы илымшозгьы зегь шыҟаиҵаз.
● 414 )	а и з га ●

Иалса, уи дцәажәонаҵы, усгьы лара раԥхьа дгылазар акәын, уи аҽны зынӡак иара дахьынаԥшлакгьы амыҵмыџь еиԥш диҿаԥхон, уажәы-уажәы лхы лырҵысуан, зны-зын лагьы лыччаԥшь хааӡа иааиҿалырҷҷон, (ус зыҟалҵоз, уи ицәажәара аҵакгьы анаҭоит, иагьарыӷәӷәоит ҳәа акәын!..) иаргьы уи изгәамҭахуа дыҟазма, уи иԥҳәыс иара ицәажәара уиаҟара ианылгәаԥха, даҽа ԥыҭҩыкгьы шеигәырӷьоз идыр уан. Иалса луацәа аҭел дырзасны, иазыҟаҵан иааигахьан, уи данцәажәоз апафос еиқәнархарц, уажәы-уажәы рнап қәа еинырҟьаларц! Аиашаз, уи акагмыжькәа дцәажәеит, избанзар, уажәаҟара аҳәатәы абаҟаз, Анцәа иҟнытә аҩны ԥшӡаҟәаҟәараӡа игылоуп, ақалақь аиҳабыра иргәаԥхеит, дара иҩналозгьы зегьы амҵәыжәҩақәа рымазар, иԥрыртә акәын ишгылаз, насгьы, Иалса ари аҩны андыргылоз аҳа сабеилыргараҿы даара лкалам «аус» алыруит, даҽа ҩбаҟа ҩнеихагыла ҟазҵаша аԥареи, аҩнымаҭәахәи ахалыршәа леит!.. Убригьы акыр иаԥсами, убри мацара азыҳәангьы абас ирԥшӡаны узымкакари!..

– Ҳаи, ухаҵкы ҳцааит! – иҳәеит быргк ажәлар дахьры-лагылаз, – абасеиԥш иҟоу ауаа ҳамамзар, ҳақалақь зынӡа аҳәира иагон!

– Иргылеит, аха ишԥеиргылеи! – даҽаӡәгьы уи иааи цирӷызит, – Аԥсны шәналҵны шәаанаԥшы-ааԥши, ари аҩы за аҩны џьара ижәбозар жәбап!

– Аҳәыҳә еиԥш, инықәыԥраан ицап угәахәуеит! – лҳәеит ԥҳәыскгьы лыкәша-мыкәша игылаз зегьы ираҳартә лыбжьы неиҵыхны.

Урҭ зегьы уаанӡа Иалса иазыҟалҵахьаз ракәын, зегь ака-ка рҿылшьхан, ма акы иақәлыргәыӷхьан, убри азы акәын ус еиқәшәаны «ахапа» зырҳәоз!.. Насгьы, лара ибзианы илдыруан асеиԥш иҟаз амитингқәа рҿы ицәажәоз ииҳәоз аҟараҵәҟьа шаҵанакуаз уи изыӡырҩуаз, иара дааҭгыла цыԥхьаӡа иеигәырӷьан рыбжьқәа ахьдыргози, еиқәымтәоз рнапеинҟьабжьқәеи. Урҭ шиашаз ақалақь ахадареи, аи ҳабыреи рлымҳаҿы инеиуан, уаҟа иаразнак «ауура» иалагон, ари даҽа ҩнык аргылара абыржәыҵәҟьа инапы ианҵатәуп ҳәа ааибырҳәон. Аха уи еибырҳәарц азы, ҵаҟала, абасеиԥш
● Анатоли Лагәлаа  )	415 ●


аус бзианы иутәын. Уи Иалса иаглыжьуазма, руацәа, лара дзықәгәыӷуаз, анапеинҟьара зылшоз бааи-ԥси аӡә днылмы-жьит, сыԥсыр шәымнеин, убра шәсызнеи, лҳәеит! Даргьы мап рзымкит, уашьҭан ақалақь аҿы џьара дааҳақәшәар, уи дзакәытә ӷьатамахжәаҩу шәымдыруеи, ҳлакҭа дҭажьцәоит рҳәан, ишҳәыԥыз зегьы уахь илеит.

«Нас саргьы сзыԥсахо жәбап! – лчараҿы инеизшәа акәын зегьы дгәырӷьаҵәа игәыдкыло аԥсшәа шралҳәоз, – ари иџьабаа пату ақәызҵаз зегьы еизеит иахьа, срыкәых шоуп!..»

«Ахьыҵәцара имыргылеи ақалақь агәҭа, ари иамыр гәырӷьо дарбану?!

«Ааи, ааи, абаҟаҵәҟьа ҟаиҵеит, уахьынтәи-ааԥшлакгьы иара ԥшӡаҟәаҟәараӡа улаԥш иҵашәоит!..»

Наҳар ариаҟара ауаа еизганы ианиоу, насгьы дзыхцәа жәаша аныҟала, адырган аҿы ирҷыҷуа аҩсҭаа-ԥшы атҟәац бжьеиԥш, анапеинҟьабжьқәа анырацәаха, еизаны игылаз рхы кылҵәо амра ирықәыԥхозгьы хьаас имкыкәа, имаҟа ыртлаӡаны ицәажәара иациҵон:

– Даҽазныкгьы иҭабуп ҳәа шәасҳәоит иахьа зусқәа аа-ныжьны еизаз зегьы, ари сара схала сакәӡам изыбзоуроу, ари рыбзоуроуп ақалақь ахадара, Аԥсны аиҳабыра, иара убас-гьы, уахи-ҽни тәаха-ԥсыха рымамкәа аԥхӡы наԥхьаҳәо аус сыцызуа сҩызцәа. Абра еизаз ажәлар зегьы ижәдыруазааит, ҳақалақь наҟ-наҟ иҵегь алшара аиуны, абасеиԥш иҟоу аҩнқәа ҳзыргылатәуп анырҳәа, сара изакәызаалак аказы схы сшамеигӡо, ианаҭахха уахгьы-ҽынгьы аус шызуа.

– Аферым, уара уеиԥш иҟоу аҷкәынцәа роуп ҳақалақь ашьапы иқәзыргыло!
– Анцәа дҳазкаиршәит!
– Ахыҳәа ихагылозеи, сааикәыхшахааит!
– Ихы аҵкыс еицәоума инапқәа, ахьы напқәа имоуп!
«Ишәҳәала, ишәҳәала, иҵегь шәыбжьқәа шәырду, шәа меигӡан, аус злоу, иаашәҳәо зегьы абна игылоу рлымҳақәа рҿы инеироуп!» – аӡәаӡәала зегьы дырҿахәыҭхәыҭуан Иалса.

– Аиашаз, ари ауаҩ иус бзиаҵәҟьаны идыруазаап! – ақа лақь ахада ихаҭыԥуаҩ ихы наидикылан Наҳар дааирҽхәеит,
● 416 )	а и з га ●

– ари ас ҳиқәгәыӷӡомызт, уажәшьҭа даҽа ҩныкгьы инапы ианаҳҵароуп!..

Уи ииҳәаз заҳаз Иалса дахьгылаз ацыблыкь еиԥш дыб ӷьаҭит, дышьҭыԥраартәҵәҟьа амҵәыжәҩақәа лоуит, аха лҽаматәны, уи аҩызцәа ажәақәа уажәеиԥш акырынтә ила ҳахьазшәа лҽыҟалҵеит. Насгьы, еиҳарак дзеигәырӷьаз, ақа лақь ахада ииҳәаз Наҳар иаӷацәа рхада илымҳа иҭасит. «Уб ри ма ишьара дышԥақәнамҟьари, уи алахша!» – гәаныла лхы даацәажәеит лара.

– Гәык-ԥсык ала пату зқәысҵо сықалақьуаа, – Наҳар уажә зынӡа дахнаԥааны акәын дышцәажәоз, – избанзар, уи игәеиҭеит ақалақь ахадареи Аԥсны аиҳабыра рхаҭарнакцәеи ирбаз ишеигәырӷьаз, насгьы Иалса иазыҟаҵан еизыл-газ ауаа зынӡа ҿааихак рымамызт, уи аҩны арҽхәара-аи ҭарҽхәара иаҿын. Ус, Наҳар шьҭа иажәа ахыркәшарахь днеиуеит аныргәахәуаз аамҭаз, ҽыкәбалда аҽы иаалырҟьан имҵанарсыз аӡә иеиԥш, ибжьгьы маҷк аҵыс-ҵысра иалаге-ит, иԥшшәгьы ааихҟьеит, нас, иарӷьа напала иаразнак игә гьы ааникылан, дахьгылаз днеизҟәыҿны, изыӡырҩуаз ажә лар аӡәгьы дааизыбзиамхаӡакәа днарылаҳаит.
– Аӡы изаажәг, абааԥс, аӡы! – аӡәы ибжьы аарылҟьеит На ҳар ихы акаҭран иқәмыкшакәа ишьҭыхны иаанкылауа.

– Ибз ихәламшәааит, амарџьа, ибз гәашәҭ! – даҽа ԥҳәыс кгьы уи днеихагылеит илкыз агазеҭ ала аԥша индо.

– Ажәларгьы иргәыӷьт, иаргьы дгәыӷьит! – уи ицәа жәара згәы кыднаргылахьаз аӡәгьы ибжьы мроуцәакәа ин цәыҵеиҳәеит.

Иалса убри ашәымҭаз икьаҿ аҳәынҵәрақәа еибартны игәы напыла ахәара далагахьан. Лара илтәыз даҽа ӡӷабкгьы дырыҩны длышьҭит ахәшә злаилыржәша ҵәыцак аӡы аал гарц. Аха Наҳар иԥшшәы иаразнак ихҟьеит, ишырбоз ила қәагьы аҩада ихалеит.

– Аҳауа сызхом… – иҳәеит иара, уаҳа ажәакгьы иза цымҵакәа инапқәагьы наиваҳан, ихгьы аахьыдышьшьит.

– Ацхыраара лас шәаԥхьа, абааԥс, ацхыраара лас, – ажәлар ааиқәҟьашеит, дасу зегь шзахәоз аҭелқәа рысра иалагеит,
● Анатоли Лагәлаа  )	417 ●


аӷаџа-ӷаџаҳәа уажәраанӡа ицәажәоз ауаҩы, ас иаалырҟьан дхәызҵәаз зегьы ирзымбатәбарахан.

– Ҳаи, уара ҟадыџь, уԥсра абааугеи… – уи иҩызцәа руаӡәы изымычҳакәа аҽырҳәа инеимеиҭәеит. Уи акәхеит, Иалсагьы инапы адаш лнацәкьыс нақәылкит, аха зыԥсы злышәшәахьаз ахәаҷеиԥш итатан ауп, ашьеисыбжь зынӡаскгьы ахы лна-мырдырит.

– Ибз ахәшә аҵашәҵа, ибз, – еиҭах уи ахәшә ихәоз џьыл шьон, аха усҟан иара дахьышьҭаз деиқәыхьшәашәахьан.
– Абри акәызма ҿҳәарас имаз, игәы иҵхоз аҩны ргылан даналга, иаргьы даваҳаит! – гәыкалаҵәҟьа дцәажәон акада адунеи аҿы акы ыҟоуп ҳәа иҟамыз, аҳәаш-гашрақәа зын заҵәыкгьы зхы рылазмырхәыцыз уи иҩызцәа руаӡәк.

– Рыԥсы дарҭеит, рыԥсы, шьҭа иҭынчхааит! – Иалса уи дахьихагылаз, ани иара иаӷацәа гылоуп ҳәа лгәы иахьаана-гоз (уажә лыбла аш хылахьан, аӡәгьы дылбаӡомызт) аганахь дыԥшуа, лыхцә акәыжә-кәыжәҳәа дахо, уи данаҟәыҵлак, акәу-кәуҳәа дыҳәҳәо лмыткәма иалаҵан илҳәон, – ишьа дыртәахьан, иԥсы иҭаз ахәыҷы сыцәҭырхит…
Ажәлар ахьгылаз инеиҿаԥшы-ааиҿаԥшит, иаарцәымыӷ хеит, ари еиԥш иҟаз ауаҩ бзиа, иԥҳәыс асҵәҟьа лҿыҵым ҳәацәар акәын ҳәа аанарго. Аха лара зынӡа дԥаԥашькит, зны ахәшәқәа иҿы иҭалҵеит, зны икәа иҭалҵеит, нас лна-пазна лџьыба иааҭылган, ирууааӡа, ани иаԥхьан дыԥшны дахьымақаруаз аганахь иршәны аҿыналырхеит.
– Алақәа дысцәырфеит, алақәа, слаба кны сышрышьҭазгьы сырмыхәеит! – уи наҟ-ааҟ деимырхха дшыркызгьы, зегьа-коуп иаӷацәа ахьгылаз ҳәа лгәы иахьаанагоз лхы рханы илҿыҵашәаз лҳәон.

– Уара, деиқәышәк абри аԥҳәыс, лхаҵа зынӡа длырԥ хашьеит! – быргк изымычҳакәа дахьгылаз аҽыҩҳәа илаба шьа ныҵаирсит, – ари ауаҩ илшоз ажәлар ирыдиҵеит, уажә уи ажәлар рзы иргылаз аҩн ҿыц аҿаԥхьа ҳгылан амыт кәмаҳәара иашам… Макьана арахь нхара ҳәа аӡәгьы ишьа-пы еихимгац, ҳара урҭ ргәырӷьара ҳзаԥырхагахом, рынасыԥ ҳамҿаҟәап…
● 418 )	а и з га ●

– Аиеи, дад, аиеи, ҳаԥсы асакаса данҵаны дышьҭышәх, уи иҩны имоуп, арантәи рацәак бжьам, уа ҳгәы далаҳхып, ҳаԥсы далаҳхып, уа даҳҵәыуап…

Еилақь игылаз ажәлар аԥсы даашьҭырхын, «Ацхыраа-ра лас» иааиуазгьы дақәымҵакәа рышьҭахьҟа амҩа ианы-ланы рҿынархеит. Аҳәса наҟ-ааҟ еимырхха инаргоз Иалса лмыткәма анаанҵәалак, лышьҭахьҟа дыԥшны, ани иара иԥсы анҭазгьы, ҵыхәаԥҵәарада ирацәаҩны имоушәа иареи лареи ирхәыцыз иаӷацәа рахь лџьыба иҭаханы иҟаз ихәшә қәа, ажәла лҟьоушәа, илыршәуан:

– Абарҭ шьҭа шәара ишәымаз, асаба илҟәшәаан ишәым жәыкәа ахаангьы хәарҭа Анцәа ишәимҭааит!
– Ҳаи, аубџьыр, – асакаса иашьҭагыланы инеиуаз хаҵак иааизымычҳакәа икәша-мыкәша игылаз ираҳартә ҿааиҭит,
– ари аҩыза аԥҳәыс аҩны дыззыҩназ акыргьы дааит. Иҭууа еилагылаз аџьар Наҳар иҩны ианаавала, агәашә

иаалаххыз уи ила ариаҟараҩык ауаа еицрыхәхәа иаауашәа анаба, иџьашьаны реишра иалагеит. Аха урҭ рсакаса ианыз уи аԥшәма данаба, аҵыхәа аарышәшәан, агәашә инадҵит, уи дшәыцзар, шәышԥаҭасмыжьлои аҳәозшәа…

– Шьҭа зегь шәыԥсқәа ҭынчха, – лҳәеит Иалса, Наҳар иаӷацәаҳәа ауаа зыӡбахә рылалҵахьаз уажә арахь агәашә ишрыцҭамлоз шылдыруазгьы, урҭ ргәаӷ зхылгоз рла лхы нақәылкын, – уаргьы агәашә уҭал аниҳәоз, уизымхәыцкәа, мчыла уҵыхәа кьакьаӡа амҩаду ианыршәлан уцон… Уажәшьҭа саргьы ара сызҭахыда, амҩа ҳаицанылозар акәхап уаргьы-саргьы, – лҳәан, асы ԥны ашҭа дҭалозшәа, лшьапқәа мчыла еихго аҩныҟа лҿыналхеит Иалса асакаса зкыз дрышьҭаланы.


А М Ц Н Ы Х А И ФА Ӡ О М ...

Уи ақыҭаҿы урҭ ирыбжьалаз, ирыб жьаԥшыз аӡәгьы издыруамызт. Аха аҵыхәтәантәи аамҭазы, урҭ изыхдырҟьалакгьы, акы иаа
хырҟьаны аисра ҵыргеит. Лара лакәзар, бзеира лыгӡам, лыҩны унеир – дыцқьоуп, дчеиџьикауаҩуп, даԥсышәоуп,
● Анатоли Лагәлаа  )	419 ●


адәахьы дуԥаларгьы, абри аԥҳәыс џьара акала дсуандаз уҳәарын... Иаргьы, ауаҩы замана, иаԥсшәа, ичеиџьыка, иламыс, ҳаи абааԥс, абригь-абригь азы усҭахуп ҳәа уанаа-идгыла, ауаҩы изы ихы хиҵәоит. Аха иазуҭахи, аҩны ине-ит, иааиҿаԥшит, аҭыӡшәаҟаҵара иналагоит. Рхәыҷқәа ах ҩыкгьы агәыҭҟьа-ԥсыҭҟьа иаган, рани раби аҩны ианааи цыҩналалак, аҭыӡшәаҟаҵара ишалагоз рдыруан азы, ахы сыбжь иацәшәаны, ашәшь-ҵла илԥраан зхы ахьынахо ицо ардәынақәа реиԥш, иаразнак идәылҵуеит. Адәахьгьы, рҩызцәа хәыҷқәа ирцәыԥхашьоит, урҭ иаразнак рлакҭақәа ирҭырбааауеит рани раби аҭыӡшәаҟаҵара ианалага дара шдәылҵыз.

– Аисра иаҿума?! – ани есымша ицәыҵԥшны ирхычча-лоз ргәыла хәыҷы деиҭанарҿаԥшит, илаԥшҵәҟьа ақәыцқәа алыҳәҳәо, – реиҟәкразы агәылацәа аӡәгьы дымнеиӡеи?!

– Уи уара уус алам! – Нарсоу иара диҿамԥшӡакәа, аха изыӡырҩрагьы зынӡа ишиҭахымыз ирдыруа ҿааиҭит, – уус злам, умҳаҵә алаумҵан!..

– Сара узыргәаашаз исҳәеи, амала уан уажәыҵәҟьа дыцә кәыкәны сан лҿы днеиуеит, сеиқәырха, сҵәахы абааԥс, сха ҵа сишьуеит ҳәа!

– Уаҳа днасышьҭӡом уахь! – иҳәан, агәаӷи аҵәыуареи деимаркуа инеиҿықәлан, уи днаидҟьан, дышзахәоз аҩныҟа иҿынеихеит Адамыр. Уи иаҳәшьеи иашьеи раҵкыс хышықәса деиҳабын, сынтәа ахәбатәи акласс ахь дцон. Иани иаби зҿыз, ирҳәоз ируаз зегьы шьҭа еилиргон, уажәы-уажә реисрақәа раан иара итәала дрыбжьагылан, еиҟәикырцгьы далагон, аха иаб знык убас диқәыҳәҳәеит, уи нахыс, дара аисра иа-налагоз, иара днеины акәакькаҿ дныкҿагылан аҵәыуара далагон. Акызаҵәык иҟаиҵоз, раԥхьа иашьеи иаҳәшьеи урҭ рыбжьы ахьырмаҳауаз наҟтәи ауадахьы иганы ашә аиркуан, (адгьылҵысра шыҟало здыруа заа рыҽшыԥхьаркуеиԥш!) нас акәын иара урҭ рааигәара данцәырҵуаз. Лара иангьы, ака-зы ингылоз лакәӡамызт, лхаҵа иааиҳәоз зегьы аҭак ҟалҵар акәын, уимоу, иара инапы анаашьҭих, ларгьы дыкшон. Лгәылацәа ҳәсақәа иларҳәахьан, бызилымҵуазар, иҩнаҭа
● 420 )	а и з га ●

нбыжьыр бҭахымзар, ииҳәо ацк бымҳәан, дамхақшеит ҳәа, баргьы бмықшалан, бышзахәо бдәылҵны ҳара ҳахь беихала ҳәа. Усҟан лара лхы лырҵысуан, ибзиоуп, ишәҳәаз саҳаит ҳәа, аха аисра ианналагалак, урҭ иралҳәаз зегьы аал хашҭны, ажәеи-ажәеи шеимаркуаз, ак иҳәар – ларгьы аҭак шыҟалҵоз, знык дықшар – ларгьы дшықшоз, хыла-гәыла иааилалон. Нарсоу рыцҳа акәакьаҿ дгылан дҵәыуон, аха иҵәыуабжь заҳауадаз, урҭ усҟан рыҩны аԥыр-ԥырҳәа амца акны ибылуазаргьы хьаас ирымамызт. Ҽнак, урҭ зынӡа рыб-жьы аныцәгьаха, рҿаԥхьаҵәҟьа инхоз ргәыла дыҩны дааит, абааԥс, шәара змоурахә мыӡша, шәара шәгәылацәа хьаас ҳшәымамзаргьы, ма шәхәыҷқәа раҳаҭыр жәбар, ишҵәыуо игәыӷьны иԥсуеитеи, шәеилагама зынӡа аниҳәа, урҭ аӡыршы рыбжьеиҭәазшәа, азныказ иаангылеит. Аха лара еиҭах лҽаа лызнымкылакәа, иаԥхьан илаахаз аҭак ҟамҵакәа дынхар, иара диааизшәа ибоит лгәахәзар акәхап, деиҭакшеит!

– Ижәбома?! – иҳәеит иара ргәыла хаҵа заҵәык иакәымкәа, егьырҭ ргәылацәа зегь дара ирыхәаԥшуа игылазшәа, – лара лоуп есымша раԥхьа иалаго! Лыбыз иаҿыҵҳәацәо усгьы ишәаҳахьан, уажәы лнапқәа иҟарҵоугьы жәбоит!

– Уара алақьаафыр! – ишлылшоз дыҳәҳәеит ларгьы, ргәыла шьҭа реиҟәкра дшалагаз анылба, – уабаз ыҟам, умааҭ ыҟам, ухәыҷқәа амла иакуазар убом, ахьҭа иакуазар убом, ари аӡынраз урахәгьы удынҵәалеит, зынӡа узладәы лсымцаци?! Иахьа аашар, иабасдыржәри, иабасҿарҵари, зҿы стәарыда, зҿы счарыда, абри ауп хьаас иумоу!.. Умгәа азага уздырӡом!..

– Бара ала аԥынҵа икылҟьаз! – асҵәҟьа ргәыла хаҵа ишиаҳауаз ианылҳәа, зынӡа деилагеит иара, – бани баби бырзымааӡеит, сара бызласааӡои?! Бара анапы аныбҭахыз, хаҵа бцаанӡа акәын! Усҟан урҭ рыжәҩахыр бықәыртәан, ҳаӡӷаб лыгә иаҭаххарызеи, ак ҳацәлыгымхандаз ҳәа брааӡон! Усҟан бара ибыгыз аҟамчы акәын, сара сҟын бааиаанӡа акәын уи аныбҭахыз, шьҭа ибыхәаӡом!

– Хәарҭа умоуа уахьықәу Анцәа усирбааит! – Клара зын ӡа дааилашәан, аҭаҭын цыблаахақәа зҭарыԥсо ыршәны
● Анатоли Лагәлаа  )	421 ●


аҿыналырхеит. Аха, анцәа иҟынтә, ихы арӷьарахь аиагаха дахьӡан, икәлаауа ишнеиуаз аҭӡамц ианааха, инадԥыххаала ицеит.

– Ула абзиа абааит, Руслан, шьҭа агәра угома ахага аҩны дыҩнаҵаны дышсымоу! – Ҭемыр иԥҽуаз, иԥыхаа ицоз раас ҭагьы, иҟалоз зегьы игәыла иблала иахьибаз деигәырӷьон,
– нас абри ахәыҷқәа лааӡоит ҳәа улыхәаԥшла. Ари лҭыԥ, ахагацәа рҭыԥ ауп, аха сыгәнаҳа зықәшәаша аибашьра, уи ахыбра усҟан иԥыххааса иргеит рҳәеит!..

Уи аҩыза анлаҳа, зынӡа дԥаԥашькит Клара. Арахь шьҭа агәылагьы еизныжьны бжьыҵшьа имамызт, даргьы уи да-нырба, иаангылоз ракәӡамызт.

– Уара уи аҟара ухаҵазҭгьы, аибашьраҿы уҩыза данырхә, уара убналан уыҩӡомызт. Усҟан иуҭаххар, иԥсы еиқәурхартә уҟан... Аха уаҳә амца акит, акәтаӷь аџьит, уҩыза гәакьа ақырҭқәа дрымҵажьны, уԥсыжә угеит!.. Уи ус шакәыз ҳаи багаанӡа издыруазҭгьы, ахаан суццаран сыҟаӡамызт, сҵы хәагь уахьсырԥшуамызт!

– Бара акаҳԥ лыԥҳа! – абригь иҳәеит, уи мацара шазым-хо ибазшәа, ргәыла инаихыкны иҭаҷкәымгьы апҟацаҳәа идәықәиҵеит. Уи акәхеит, Клара ашьаҟәадабаа налҿашәын, лыҩнапык рыла лхы-лҿы кны ауадахь лҿыналхеит.
– Уара ари хаҵароуп ҳәа иуԥхьаӡома, аԥҳәыс лиааира, адыжәҳәа лысра?! – иҳәан, ргәыла Ҭемыр данигәҭас, дцан ашә даннадҳала, ашә ааимҟьан, уа илагылаз Ҭемыр иҷкәын аиҳабы дыҩны иан лахь иҿынеихеит.

– Бишьыма, бишьыма?! – ибжьы хҵаны аҵәыуара дала-геит ахәыҷы. Аха лара иаалымԥыхьашәаз маҭәак ала илҿа татаз лшьа аалрыцқьан, лыҷкәын даалгәыдлыҳәҳәалеит!

– Акагь смыхьӡеит, умшәан, убжьы уеиҵбацәа ираҳар ргәы ҭуҟьоит...

– Сара папа дысҭахӡам бара бахьипҟо азы... – еиҭах инеимаҭәаны аҵәыуара далагеит, – агәылацәа хәыҷқәагьы ирдыруеит уи бшипҟо!..

– Ҳуаӡә ҳиааир, ҳаҟәыҵуеит!.. – лыҷкәын убас дрыӷә ӷәаны дылгәыдлыҳәҳәалеит, аӡахәа злысыз аҵла ҟатеиԥш
● 422 )	а и з га ●

убас лнапқәа илалырԥеит, длымыкәкәааны аӡәы дыл цәигарц уажәы-уашьҭан дааҩналаран дыҟазшәа, – уанӡа ҳшәычҳалароуп...

– Даҽазнык шәанеис, сара сдәылҵны схы ахьынахо сцо-ит! – уи дҩагылан, ахаҵа наӡа иеиԥш ихцә хәыҷқәа ааир ҽеин, асаркьаҿ днеин икьаҿгьы ааирԥшеит, – иаргьы абас ҵәҟьа иасҳәоит, нас ахаангьы сышәзыԥшааӡом...

– Уи акәын исыгыз, уи акәын исыгыз... – лҳәан, лыҷкәын днаихьынԥашалан даанылкылан, дышьҭыхны акаруаҭаҿ дааган днықәлыртәеит, – абыржәшьҭарнахыс, уаб сыхәда даӷрагылозаргь, ҿысҭӡом амала уара иуҳәаз ахааназ иу харшҭ!..

– Иаабап! – иҳәеит еиҭах аду наӡа иеиԥш иара, – амала бажәа беижьар?!

– Усҟан иуҭаху сызуы! – лҳәан, еиҭах еимаҭәаны аҵәы уара далагар, лылабжышқәа зынӡа игәы ҭырҟьар ҳәа дшәан, дылгәыдыҳәҳәалан дылкын, нас, лылабжышқәагьы иаа-ша анаа, иара имырбаӡакәа лмахәар ала ианаалрыцқьа, ԥшьаала дааулыжьит.

– Бызхара бҵәыуазар, уи бзеиӷьуп, шьҭа бгәы ҭынчхоит!

– еиҭах имаҭәақәа ааирҽеин, икьаҿгьы еиқәа инҭеиҵан, ихы ааларҟәны иан дналахәыҭ-хәыҭит, – уажәшьҭа иареи сареи ацәажәатә ҳамоуп, амала баҳԥырхагамхан! – иҳәан, иаб дахьыҩназ ауада ашә дагьамыскәа ашырҳәа дыҩналеит.
«Уара ушхәыҷыз уҳарҟәышцәеит!..– аҵәыуара дакуа-дашьҭуа еиҭа дҩагыларц далагеит, аха лыҷкәын иаби иареи реицәажәара џьара акала даԥырхагахар ҳәа дшәан, аду неиаҿ ахәмарра ада акы ыҟоуп ҳәа иҟамыз лхәыҷқәа адәа ҿы икаԥсаз аԥслымӡ иҩуа иахьылаз ахышә аҟынтәи днар зыԥшит, – шәаргь шәыбӷа ԥаҳҵәеит ҳара ахыдақәа, ҳаи ҟәкразы агәылацәа ҿҟьаса амҩа иқәуп...»

– Иуҭахи?! – иҳәеит иаб, Нарсоу даныныҩнала лакҭа хаак имырбаӡакәа, – уааи ҳәа уасҳәазма?!

– Уааи ҳәа умҳәар, сааир ҟамлаӡои! – Нарсоу убас аҭак ҟаиҵеит, ари ауадақәа иаргьы дышраԥшәымоу, иааиҭаххар, ашә дамыскәа, ԥсуаҵас, иаб дахьтәоугьы днеир шилшо иды-
● Анатоли Лагәлаа  )	423 ●


руа даазхәыцыртә. Иабгьы ииҳәаз иаразнак иааицәымыӷхан, зҽы агәышԥы аҟамч-ԥҵаҵа иазыргарц знапышьҭызхыз, аха нас иааиԥхьхәыцны ԥшьаала илазырҟәыз иеиԥш, иҽааи қәикит. Уи ибон Нарсоу иӷәӷәаны дгәаан дшыҟаз, иқьышә хәыҷқәа шқәац-қәацоз, даҽа ажәак иҳәар, иааимеикыр, аҵәыуара дшалагоз. Аха иара ичҳаны, иара итәала иҽеиқә ҳәаланы, ииҭахыз иҳәаҵәҟьарц дыҩналеит.

– Иудыруазааит... – абри ажәагьы иҳәеит, ихгьы иҵегь иҩышьҭихит, иаб илақәа ԥшааны иҵегь дырхыԥшыларц иҭаххеит, урҭ шаҳаҭцәас иҟаиҵошәа, урҭ ахаан мыц рым ҳәошәа, аҵабырг ишадгылоу рыгәра ганы дыҟоушәа, – да ҽазнык ҳан уанылкьыс, сара сдәылҵны сышцо!..

– Уабацо?! – Ҭемыр уи ажәа дазымхәыцӡакәа, иҿы анааирт ус иҿҟьеит, ахышә анаауртуа ишәан иқәԥраауа аҵыс еиԥш.
– Схы ахьынахо...– арҭ ажәақәа иани иаби анеисуаз, нас иан дҵәыуо данаатәалак илҳәоз ажәақәан, иара ҩынтә-хынтә ианиаҳа, игәникылеит, ихаимыршҭит, нас рҵакы иа ра ихала дазхәыцит...

– Зхы ахьынахо ицо ҭынха дызмам роуп! – Ҭемыр шьҭа иҽааирџьаџьаргьы цәгьа имбо дыҟан, аха ахәыҷ иааишьеи, уи илакҭа ахәашьышьеи цқьа данрызхәыц, еицәоу ахь икылызгоит, игәахәын маҷк иҽааиқәикит, – уара макьана ицәгьа-ибзиа уани уаби ыҟоуп...

– Ишыҟамзаара иҟои! – арҭ ажәақәагьы иара итәӡамызт, (изыбзиамхоу аимаақәа реиԥш ишицәдууз ибон!) аха урҭгьы џьара иаҳахьан, игәникылахьан, уажәы инаган рҭыԥаҿ ир гылазшәагь ибеит!..

– Уа уиашоуп!.. – Ҭемыр ихы иқәыжьны ауп аҭак шы ҟаиҵаз, даҽаџьаразҭгьы, даҽаамҭанызҭгьы, насгьы урҭ ажәа қәа зҳәоз даҽаӡәызҭгьы, уажәшьҭа уи иқьышә кылирчаахьа-заарын, аха ара ус ицәажәоз, акы, иҷкәын иакәхеит, ҩбагьы, даргьы ус дцәажәартә иҟарҵеит, – ҳаргьы ус ҳзырҟаҵо акы ыҟазар акәхап...

– Баша ухы умырқьиан... – иахьа уи иааиҿашәоз ажәақәа зегьы иара ишитәымыз ибон, аха иара агәра игеит адуцәа ахәыҷқәа рбызшәала уанрацәажәо ишрызгәнымкыло, уша
● 424 )	а и з га ●

тәарымбо, ушыҟәныршьо, акьыба хәыҷ зҵадыргылаз аҵла дуӡӡеиԥш рылаҿ ушымааиуа!

«Уара иахьа акыр уанасыжьхьеит, – иҳәеит гәаныла Ҭемыр иҷкәын диҿаԥшуа, – уангьы убас амыцхә лҳәоит азы ауп ҳзымааибуа... Уҭра уҭымҵын џьым, акәымзар, ҵәыуа фҩык саҳауеит!..»

«Ҳан уанылҟәамҵ, – Нарсоугьы гәаныла ацәажәара даҿын усҟан, – уаҳа ахаангьы схабар усырбаӡом!.. Абра-аԥара ҳәа ак ҳзеиламкәа ҳааилгоит. Ааи, ааи, иахьа шәара адуқәа шәбызшәала суацәажәоит, издыруада уи еиҳа иҭалозар улымҳа?..»

– Шәан уаҩ ииҳәо лаҳаӡом, – Ҭемыр, рцәажәара аамҭа мыцхә бжьалар, ахара иара идлар ҳәа дшәозшәа, ихы шьҭацалан ацәажәара дналагеит (иҟалап иҷкәын иҿаԥхьа иблақәа ԥхашьозҭгьы аҽнышьыбжьон ихәыҷқәа ран да хьиамхапҟаз азы...) – арӷьарахь уҳәар, армарахь дцоит, армарахь уҳәар, арӷьарахь дцоит. Ладеи ҩадеи лцәеилагоит, зыжәҩа ҭҟьаз иеиԥш!..

– Ахаҵа ус ҟаиҵаӡом... – иахьак уи иааиҿашәоз ажәақәа зегьы иара ишитәымыз идыруан, аха шьҭа саналагах да ра адуқәа ртәала сцәажәалап иҳәан, иҽааанкыларагьы да ламгаӡеит, иажәақәагьы «раӷәра» рықәиршәит...

– Уара макьана аԥынҵа ԥссашьа цқьа... – аниҳәа, еиҭах уа иҽааникылеит, аӡәы ишьҭахьала дҭибӷаҷаазшәа, ари уҷ кәын еиҳаб иоуп, усҵәҟьа уимацәажәан, мамзар, зынӡа игәы уцәыԥсуеит иҳәазшәа, – иуасҳәо удыруоу, иҟоу еилымкаакәа уан улыдымгылалан!..

– Агәылацәа рҿгьы иԥхашьарами... – Нарсоу ибон уажәшьҭа иаб иҵегь иааидимырӷәӷәалар, ахара зегьы иан ишлыдиҵоз, иаргьы ииҳәоз рацәак хьаас ишимкуаз, – ҳҩыз цәа хәыҷқәа ҳхыччара иалагахьеит, шәани шәаби бӷарҵа хьы аиқәԥарахь икылибагеит ҳәа!..

Убри аамҭаз, Ҭемыр аӡә иқәҿиҭызшәа ихы ҩышьҭихит, ауада аҭӡамцқәа ҿыцбарах ибазшәа днаркыдыԥшылеит, нас, уа илаԥш аанызкылоз акгьы анимба, аԥенџьыр асаркьа иаа-хаз амҵқәа реиԥш, еиҭах илаԥш иҷкәын инаилаирҟацеит:
Анатоли Лагәлаа  ) 425 ●

– Уара ахшыҩ сурҵарц аума узыҩналаз! – азныказ иар ӷьа напгьы ҩышьҭихит, аха нас, ихшыҩ ахьӡазар акәхап, иҟәыԥсаазшәа, иаразнак инаиваҳаит.

– Мамоу, – иҳәеит Нарсоу, – уажәшьҭа иара ихәыҷыжәақәа рахь дыиасит, (игәаан зымшәҳәарақәа зҭыҩра иҭызцаз амшә еиԥш, шәара сажәақәагь уажә шәысмыхәозаргь, нас шәанбасыхәои!) ҳәа, – ҳаргьы ҳрыцҳаумшьаӡои?!
Усҟан еиԥш Ҭемыр ахаан ииҳәо-ииуа иҿамшәо дақәым шәацызт, убасҟан еиԥш инеимаҭәаны аҵәыуара иҭахны, арахь изымгәаӷьуа дҟамлацызт. Уи идыруан, ианижәлак, аԥша зҵасыз амцеиԥш, иаразнак Клара илҳәоз-илуаз дша цыҵҟьацәоз, аҽынкылара шимамыз, аха ларгьы, лхаҵа акы иҿыҵҟьазаргьы, иааинысычҳап, ма сшәап, сыԥхашьап ҳәа згәы иаанагоз аӡә лакәӡамызт, душьуазаргь лышьҭахьҟа деи ҭаԥомызт. «Ашьацәгьақәа ирылҵыз, – иҳәеит гәаныла иԥсы дахаԥжәо дахьгылаз, – ма бара бааԥхьатәар, ибмаҳазшәа ҟабҵар, ибаҩбыжьыр... Ҳхәыҷқәагь аҩыҵшәаха раӡаанӡа ргәы ҳфеит, рҩызцәа адәаҿы иҟәба-ҟәшәо ианыхәмаруа, дара ҳара ҳаиҟәкра иаҿуп...»

– Уаҳа ҳаисуа убауазар, усҿажьцәа... – Ҭемыр дааины ԥшьаала иҷкәын акаруаҭ дахьықәтәаз днаиватәеит, –зегь зхароу сара соуп, ани имиша анызжәлак, иснарҟаҵоит. Сара исҭаху џьушьо, сара исҭаху ҭаацәаныла ахьхьа-џьџьаҳәа ҳанеилоу ауп. Аха уи лахьынҵас Анцәа иҳаимҭеит...
Нарсоу кыраамҭа иаб иблақәа дырхыԥшылон, уи ииҳәоз зегьы иаҳауан, насгьы уи иблақәа ракәызшәа еиҳа зыгәра игоз, иблақәа иааиҳәаз зегьы шьақәдырӷәӷәараны иҟазшәа, урҭ ирҭаххар иан даҽакала лыхәаԥшра иалагозшәа, еиҳа пату лықәырҵозшәа, илыхӡыӡаауазшәа... Ирҭаххар, урҭ ран аусураҟынтә данбаауеи ҳәа рылаԥш кыдхалан иԥшуазшәа, данааилак, илеигәырӷьозшәа, иаарҭаххаргьы, лхы инар-кны лшьап аҟынӡа илыдгәыбзыӷлан деимырдозшәа, илыҿ гәыҳәаауазшәа... Урҭ иргәаԥхар, иан дзыпҟоз инапқәа ирар ҳәар рылшозшәа, «шьҭа иазшәырха шәара ақьаафырқәа, ари Нарсоу иан лоуп, уи адунеиаҿ зегьраҵкыс бзиа дибо-ит, ҳаҭыр лықәиҵоит, шәара шәааҟәымҵӡакәа шәызҿу

● 426 )	а и з га ●

закәи?.. Ахаҵа изы аԥҳәыс лыпҟара хьымӡӷуп, адуцәа рбыз шәала иуҳәозар, ҽадақәтәароуп, ламысдароуп! Уи хҩык ахәыҷқәа рааӡара даҿуп, хҩык акрырҿалҵоит, ршьапы иқәлыргылоит!.. Шәара, ахаҵа инапқәа, шәымаҭәа-шәҩыҭәа зыӡәӡәо, шәхәы-шәыԥхь ҟазҵо, уи иахьеи-уахеи лыцхраа-ра аҭыԥан, ани зыҟами, ари зыҟами, ани заабымхәеи, ари заабымхәеи ҳәа адыжә-дыжәҳәа шәлысуеит!.. Зегь раԥхьаӡа иргыланы, шәара шәоуп урҭ зегь ҟазҵаша, шәара ирҳаны иаажәго ауп урҭ зегь зыҭнылхша! Аха шәара аҵәца жәбар ашьапы иқәмыркьысӡакәа иқәышәԥаауеит, уи нахыс аду неиаҿ шәара шәзы егьыҟаӡам, убриак ауп шәара хыс-гәыс ишәымоу! Абар уи шәахькылнагаз, хҩык ахәыҷқәа ран лып ҟара шәаҿуп... Аԥсра, аиҭаԥсра... убригь, еиҭах шәара адуцәа шәбызшәала иуҳәозар...»

Абас, Нарсоу иаб иблақәа иаарҭаххар инапқәа рзы ир ҳәашаз, «ишрацәҳашаз», ишахьдырхәышаз аархибаалеит икылкаан данрыхәаԥш. Даргьы убри зегьы уажәраанӡа рха ҭақәа идырны иахьыҟарымҵацыз иацәыԥхашьазшәа алада аԥшра иаҿын, (ахьымӡӷ ҳгеит, ианаамҭаз ҳхы ҳзамыхәеит!)

– Уара иуҳәо ҳәазар, бзиамзи... – уи еиҭах адуқәа рцәа жәара аҳәаахь дианагеит. Азныказ, иара ихаҭагьы иааџьеи шьеит, аӡӷьы иаго ахәыҷ иеиԥш, ицәажәара, зны адуқәа рахь дышкыднажьлоз, зны ахәыҷқәа рахь. – Ҳаргьы уи на-хыс ҳгәылацәа хәыҷқәагьы ҳхыччара иаҟәыҵрын... Ҳахқәа шьҭыхны ҳрыхәаԥшларын...

– Иаҟәыҵуеит, иаҟәыҵуеит... – Ҭемыр убас убарҭ ажәақәа дрықәыӷәӷәан иҳәеит, зны-зынла аеҳәаҿы ажь анихәоз, ани ишьап иаҵыҵәраауаз, имҟәыцуаз ажьымжәақәа дыш рықәыӷәӷәоз еиԥш, иширҟьацуаз еиԥш, – ҳара аҳәатәы ра ҳамҭар, ирҳәои... Уҭахызар сқәып!..
– Уқәы! – иҳәеит Нарсоу убри ажәа заҵәык акәызшәа уахантәарак дыззыԥшыз, убри анаацәырҵ, зчалт ардәына аҵалаз ахәыҷ иаразнак ашашәа дшахо еиԥш!

– Шәыхҩык шәымсааит уахарнахыс ажәра сшаҟәыҵуа, сыдунеихаан сҿахьы ишназымго... Сҭаацәеи арыжәтәи шеи ҭнысымԥсахло...
● Анатоли Лагәлаа  )	427 ●


Нарсоу ихы дҩахан иаб деиҭааиҿаԥшит, ииашаҵәҟьан, иԥырҵны ицахьаз имчгьы акәара-акәараҳәа илалара иаҿыз шәа ибеит, иԥшшәгьы ааит. Иаразнак игәы инҭиҳәааит: «Уи илақәа роуп зегь раԥхьа иԥхашьаны инапқәагьы игәгьы абри аҩыза аус дзырҟаҵаз! Зынӡа шәеилагама, сара ауаа рҿы схы сызцәырымго сҟашәҵарц шәҭахума, ҳәа ирҿагылеит! Санду илҳәалон еиԥш, шәқәақәра сцааит!..»

– Уажәшьҭа ҭынч ҳацәоит! – абригь ааиҳәан, аеш акакан-ҵла ианықәу, махәык аҟынтәи даҽа махәык ахь ишыԥо еиԥш, дыԥан иаб ихәда иҽынхишьит. Уи убас иҽаларԥсны икит, ишьҭахьала аӡә диханы, димырҟәҟәааны дигар ҳәа дшәоушәа, иара иҽиимҭарц, амшын ианҭоу, ишьҭахь иааиуа ахәыҷқәа ихьимыгӡарц, иааигәара изымааирц, ишьапқәа ҟьаны аӡы шырҿаирҵәо еиԥш, ишьапқәагьы рҟьара далагеит.
«Ҳара ари ҳазыԥшижьҭеи иҵуаз жәдыруоу, ижәдыруоу, ижәдыруоу?!» – ахаҳә зӡааҳалаз аӡмыжь ацәыкәбарқәа шаршәуеиԥш, игәы ицәҭыԥан ицон урҭ ажәақәа. Аха иара мчыла иҵәахуан, аӡәгьы иирҳаӡомызт, аӡәгьы илаԥш ры хьирсӡомызт, зны-зынла иандуи иабдуи ахьынхо рқыҭаҿы акалаҭ иҵкәрааны ахшьырахь ицоз рыкәҷарақәа дрыхь ӡаны икны, иџьыба иҭартәаны ран аҟәарҭ ишазааигоз еиԥш, арҭ ажәақәагьы иан илзигар иҭахын. «Иббома, сара иба сымҳәахьази, мышкызны абас дымқәыр ҟалаӡом ҳәа, бара ихабҵаӡомызт, иббома?! Уи ус дқәызар, абри нахыс ахаан-гьы амц ныха ифаӡом...»

– Шьҭа уца! – изхара маӡала дышҵәыуаз, илабжышқәа шишьҭыз анидыр, ԥшьаала ҵаҟа днаиргылеит Ҭемыр иҷ кәын, – уахьнеиуагь иуҳәаша удырып!..

– Ишԥасымдыруеи! – уи ашә ажьы ахьырҳәа дшәошәа ԥшьаала иныдиҵан, иан дахьықәиаз ауадахь иҿынеихеит...

Уи дшыцәамыз идыруан, аха ивҵраан иҟаз ашә ԥшьаала дынкылыԥшит. Лара лызхара дышҵәыуахьаз мҩашьо, лхы ахыза ихәыҵамҵакәа, аҭӡамц даҵаԥшуа дықәиан. Уи дан ҵәыуоз, лхыза зегьы, аӡиас ҭрысны аӡмыжь ианалало, аӡ мыжь маҷк ишыҵысуеиԥш, иҵысуан, иара уи алагьы идыр уан, уи лхәыҷқәа идмырбакәа маӡала дышҵәыуоз. Аха
● 428 )	а и з га ●

уажә лызхара дҵәыуан деиқәтәахьан, лацәажәарагь еиҳа имариан, зраԥа еиҟәышьшьаны анаара иаҿаԥсоу акакан агәылыршәара шымариоу еиԥш!..

– Быцәоума?! – иҳәеит уи зынӡа дааигәаны дналхагы- лан, – ак басҳәар сҭахын...

Уи иаб иуада аҟынтәи дандәықәлозгьы лара ишьапышь ҭыбжь лаҳахьан, илдыруан лара лахь дшыҩналоз, «ацәа жәатәгьы» шимаз!.. Уи урҭ реисрақәа рышьҭахь наҟ-ааҟ бжьаҟазаҩыс ирымаз иара иакәын, акырџьарагь иажәа ахьынаӡоз ыҟан!..

– Сиацәажәеит, – иҳәеит уи днеиҳәҭҟәыҟәлан лаԥхьа днатәан, – насгьы ажәа сиҭеит ахааназ уаҳа иҿахьы арыжәтә шнеимго ала.

– Уара сыхазына! – лҳәан, дшеилаҳәаз дааихан, лцәарҭа днықәлыртәеит, – уараҵәҟьагьы иузааҳгахьоузеи! Егьырҭ еиҳа ихәыҷқәоуп, рацәак рзеилкаауам, аха уара зегьы еиҟәур шәоит! Ушхәыҷыз уҟәышцәахеит! Ухәыҷра уӷраԥаҳҽит!
– Уи акәым аус злоу! – еиҭах дара адуцәа рцәажәарахь дни-асит, – аус злоу, иара арыжәтә каижьуеит, дқәит ҳара ҳала!

– Излеигәаӷьи! – уи убас илҳәеит, азныказ Нарсоугьы иаа џьеишьеит, ус анакәха, ларгьы уи ажәа дазыԥшын, аха лыԥсы иахлырӡааӡомызт, наҟ лгәаҵахь џьара иҵәахны илыман...
– Уаҳа ԥсыхәа шамамыз ибеит... – уахак зынӡа дара ртәа хьы дианагеит, иара «изыбзиахоз» ихәыҷыжәақәа инапы ҟьаны дырԥырҵит, иагьа ҟасҵаргьы, шәара урҭ ргәаҟынӡа шәызнеиӡом, шәнеиргьы, рацәак шәыгәра ргаӡом, шәхәы ҷныршьалоит игәахәызшәа...

– Даҿоукма?! – лҳәеит лара, нас дааихан ани лара бзиа иахьылбоз, аԥсыӡ агәышҵеиԥш иҟаз ихәда аҵҟәашаара аагәыдылкылт, – шәара ахацәа еиҳа шәыбз еибакуазаап!..

– Уи иаргьы игәнигоит, – Нарсоу иҭахын уажәшьҭа иан иҵегь лгәы ааирԥсасир, уи иаб иҟаиҵоз шиашам дара аҩы џьагь, (лыҷкәыни лареи ишырдыруагьы), иара лара агәра лиргар лҭахын уи дшахьхәхьаз, аха дамаԥхашьаны иши зымҳәаз. Урҭ ахацәа, есымша убри аҩыза ҳаракырак аҿы иқәгылоуп, рхы ааладырҟәыр, дара зықәгылоу абахә зегь
● Анатоли Лагәлаа  )	429 ●


бганы арахь аҿаанахошәа, убри азы есымша рхы ҳаракны иркызар акәушәа!..

– Ихшыҩ аҭыԥаҿ инеит угәахәуазар... – уаҳа ацлымҵаӡеит лара, уи зны-зынла убри аҩыза аҭыԥаҿ даангылон, нас Нарсоу лара лзыҳәан иара иациҵалар акәын, иара иӡбалар акәын лара илҳәараны иҟаз. Уи зны-зынла зыӡбара цәгьаз аҳасабтә еиԥш данадхалацәозгьы ыҟан...
– Сара сақәиргәыӷт, – ацәарҭа дҩықәтәан дналҿаԥшит иара, уи иаанагоз, сара сзықәиргәыӷыз мап анацәик, нас аусқәа ҽакала иҟалоит ҳәа акәын. Ларгьы уи иҟазшьақәа лдыруан азы, уаҳа иамалымкыкәа еиҭа лара лахь днаихан, ихәда ҵҟәашаара, ани лара лыԥсы ахьалаз ааҭылыгәӡаан, днаиахәыҭ-хәыҭит:

– Шәара ахацәа еибышәҳәаз аӡәгьы дахыԥом, уцаны уцә!.. Нарсоугьы убри дазыԥшызшәа, ихы нарҟәны иан лӡамҩа
днагәӡын, ишьацәкьарақәа дрықәгыланы, иашьеи иаҳәшьеи ахьыцәаз ауадахь иҿынеихеит. Ашә аартны даныныҩнала, урҭ убас ираҳаҭӡа ицәан, адунеиаҿ зехьынџьара ҭынчроушәа, џьара еимакык ыҟамшәа, зны-зынла аҭынчра ааилазгоз, урҭ пыввыҳәа инархалоз акәыбрқәа ракәушәа, аха дара уи аҽны убриаҟара аԥслымӡ аҿы ихәмархьан, иааԥсахьан, акәыбрқәа иааҟарҵоз зегьы «ранарыжьуан», акызаҵәык, мчыла рхы зақәа рықәхны идмырҿыхааит, уаҳа акырҭахымызт!..

– Убриаҟара шәгәы рҭынчны шәыцәоуп, шәышьҭыхны шәыргозаргь акгьы жәбом! – иҳәан гәаныла, аӡмыжь дан ҭало имаҭәақәа ыршәны аҟәара ишықәижьуеиԥш, иаразнак икьаҿ ааишәхирҵәраан, ихыза ԥха дынхәыҵалеит.


А Г ӘА Ш Ә А Б Ж Ь Ы Г Е И Т…

Аибашьра  еилгеит,  иҭахаз  ҭахагәы шьеит, еиқәхаз  зегьы  рыҩныҟақәа рахь еихьышәшәа-еиԥышәшәа иааит. Аха Дамеи иаб дых

нымҳәит. Абар уажәшьҭа жәамш ҵит, зегьы акәатаҳәа иаауеижьҭеи, иара иҭахаз рахьгьы дыҟам, еиқәхаз рахь-
● 430 )	а и з га ●

гьы дыҟам. Уи, абра угылаз, иахәҭоуп ҳәа иарҳәазар, ах џыџ еиԥш дгылазаауеит, дузеиҭагаӡом. Ма иӡбахәк аӡәы иааиҿыҵымшәеит, амҩа дықәуп ҳәангьы рҳәом, дхәупгьы рҳәом, дшьупгьы рҳәом. Арахь иаашаз ааит, уаҟа аҳәааҿы иаанхаз аҳәаа рыхьчоит, мчыбжьык аҩнуҵҟала урҭгьы аа-уеит, дара рхаҭыԥан зыԥсы ааиҭакха иахьӡаз даҽа шьоукы цахуеит. Мамзар, аҳәаа ааныжьны унарԥырҵыр, аҽыҵарбел знык ауаҩы ианилалак, иумшьыкәа илхра шыцәгьоу еиԥш, ҳаԥсадгьыл ралцара цәгьахоит…

«Сан зынӡагьы иӡбахә лҿалыршәӡом, – дахьтәаз дхәыцуан Дамеи, – иԥсы ҭаны дыҟазар, дмаар иуӡом, лҳәеит. Аха иԥсы ҭоу иҭаҵәҟьаму, макьана ларгьы инагӡаны агәра лызгом. Дыԥсыр, иҳаҳауан, егьыс, иԥсы шҭоу дрымжуазар, уи урҭ ақырҭцәа гьааурқәа рнапаҿы ингыло иакәӡам…»
…Аха уаҳа иӡбахәк зынӡа имааҩӡеитеи! Уи ауха, иара аҵыхәтәантәи ажәыларахьы данцоз, аӡӷьы дырит рҳәеит, уимоу, иҩызакгьы аӡырҩаш-хышхыҵәа акыр дықәнашьит, аха дихьӡаны дамихит, рҳәеит. Аџьаԥҳаны рацәаны даҵан, рҳәеит. Абарҭ зегьы акакала ҳаӷацәа рхакәмаҷыра иҭасыршәуеит, иҳәозаарын!.. Зны-зынла иареи сареи какан ҟәыбара ҳанцалоз, арыԥхь аԥынҵа ахьзымнеиуаз, уа иназ-го акызаҵәык абарҭ роуп ҳәа, алапҟьақәа дрыҵалан ига-лон. Урҭгьы аӡазар акәын, амжәа иалихуан, еиҳа ихьанҭоу, арамахә ацәа иҭанарӡыӡоит, иҳәон!..»

– Аҳәарақәа ашҭа иҭымҵааит, нан, – Хьфаф лыбжьы амаҵурҭа аҟынтәи иааҩуан, – уи урҭ ашҭа ишҭымҵуаз, агәашә шыду, насгьы аҷапырхәа шахаршәызгьы лдыруан, аха лмаҭа ибжьы гар, ааигәа дыҟазу, хара дыҟазу еилылка-ауан.

– Урҭ ара ашҭаҿы иҳәуеит, – иҳәеит Дамеигьы, макьана иаргьы ара дшыҟаз агәра лырго.

«Саб ус аламала иҽшримҭоз здыруеит, – иангьы иан-дугьы рылымкаа иаб хазы изхәыцра далагон Дамеи, – уи иџьаԥҳаны нымҵәазар, ма иӷәӷәаӡаны дрымхәызар, инап қәеи ишьапқәеи ихәозар, урҭ аман дирҳәон! Иамуӡозар, инапқәа акы ихәозар, егьи иҟәыԥсаазаргьы, ма ртҟәацгак
● Анатоли Лагәлаа  )	431 ●


иҵаԥжәазаргьы (анцәа иҟәырхуп, иҳәеит гәаныла, ибз-гьы дацҳаит), зегьакоуп, акы ихәыцуан уи, иҟаиҵалакгьы, иԥсахәага ҭаны, иааигәа аӡәгьы днаишьҭӡомызт. Уи ибжьы мацара аӷьеҩ-аӷьеҩҳәа ианраҳалак, рыԥсы ицо мызкгьы изымаар ҟалап!..»

– Акәҷарақәа ҩнацал, нан, ақәаршҩы дәықәларц иҟоуп, амш иахьак ихәарчаруеит, – ианду абарҵаҟынтәи изҿылҭит Дамеи. Уи абарҵаҟынӡагьы ааира лцәыцәгьан, аха лла-ба лҽанҵаны (анышь дақәтәоушәа), абарҵа днықәгылан, агәашә ахь дыԥшуан. Агәашә абжьы шаагалак, ани лара лҳәашьала, икылаӡны иҟаз лымч хәыҷы еиҭалзыхынҳәуан (издыруада, издыруада…) уи абарҵаҟынӡа днанагон, уаҳа илызхаӡомызт, нас дхынҳәыр акәын. – Тарас дхынҳәаанӡа ирызҳандаз кәҷар ҟадыџьгьы. Есуаха акакала амца иҽҳәар ҵәины изызӡларын. Уи акәыт-ҿа ҟаԥшьӡа иӡны ианим ҵауҵалак, ҩба-хԥа маха ибысҭа зегьы аиргон… Шьҭа аҳәаса ҿагьы ҟалеит, иара деибганы дзыхынҳәгәышьар…

Аԥсҭҳәа еиқәаҵәақәа зынӡа ажәҩан алакҭагьы удырбаӡо мызт. Урҭ, ар еиқәшәа реиԥш, раԥхьа наҟ-ааҟ ажәҩан иакә шон, нас хәыҷы-хәыҷла рҽеизго, рҽеизго мацара, ажәҩан анхырҟьалак, қәак ҳәа аҿаадырхон, акәҷарақәа ракәым, дара аҟәарҭқәагьы, рыкәҷар шеибархьу-сууа рхашҭны, иа-разнак аҩнаҵаҟа иныҵапҟа ицон.

«Урҭ сышрыхьӡарыз, – иҳәеит Дамеи гәаныла, раԥхьа ажәҩан ахь дыԥшны, нас акәҷарақәа илаԥш анаархига, – ҳаззыԥшу деибганы дхынҳәындаз. Ҳаӷацәа зегьы иара иԥ сы иаҵеиҵар аума?! Наҟ рҿахьымааҳәра ицааит, рымҩа аа-дыртызар, дырҟәаҵрауеи!»

Ажәҩан еиҳа-еиҳа иҵшәаауан. Ганкахьы зынӡа еиқәа ҵәан ашьаршәеиԥш. Дамеи иааигәалашәеит, аибашьра иалагаанӡа, ацәқәа иандрырҳа, ибӷалаз рыцәҵыс хәыҷы, иаб аԥсы шҭаз ахәда анԥиҟа, ацәа анахих, шаҟа шәыта ир-ганы иҟаз. Уи ҟатамзи, иаразнак ажьы иԥыҭҳа-ԥыҭҳаӡа ашәытақәа анылеит. «Урҭ ацәқәа ртәыҩа шьҭақәа зхьы-сыз еиқәхаӡом, аџьма ахаԥыц зхьысыз ашәыр шеиқәымхо еиԥш!» – иҳәеит усҟан Тарас.
● 432 )	а и з га ●

Дамеи иан иахьак аԥшҿырпра даҿын. «Уи лгәаӷ ахылгоит!» лҳәеит ианду. Убригьы дызҿызаалакгьы, есымша лызлымҳак адәахьы икыдын. Агәашә абжьы гама, ҟамчышьҭыбжьык лаҳама, мамзаргьы аӡәы дхысма, ма атрышә аӡәы дасма, ак лаҩшәар ҟалаӡомызт!.. Иара Дамеигьы ус акәын, аҵәы дахатәоушәа игәы ҭынчӡамызт. Уимоу, иандугьы агәашә ахь лхы хан, раԥхьа ҳаҩны агәырӷьаҿҳәаша ҩназгало ҳәа хьымацәазк ҭаршәны иҵәахны илыман. «Раԥхьа Тарас ашҭа дҭалеит ҳәа зҿы иныҭшәаз инапы иасыркит ауп!»

– Иазылҭахи абриаҟара аԥш ҿырпны? – Дамеи ихы дазҵаауан. Иаргьы знык-ҩынтә дналыдсылеит, аха ихы изыҩнамкит аҩны. Мчыла ихан акы ддәылнагон. Уи амч акәхап иандугьы ддәылызго, уи иахьа ԥшьынтәуп ллабақәа лыҵаргәаны абарҵаҟынӡа дааиуеижьҭеи. Иангьы уажәы-уажәы лҿырптәы ааныжьны абарҵа дныҵаххуеит, аха Дамеи ида ашҭа уаҩ данықәлымбаалак, акәытқәа аԥш рыҭаразы ддәылҵызшәа, «дәышьеи, дәышьеи, иахьак шәыца ак ҭа шәыршә, уаҵәы нас шәаха соуӡом!» – лҳәахуеит.
Ақәаршҩы иазымычҳакәа идәықәлеит. Уи аҩн-хыбқәа иахьрықәсуаз, абжьы, аҽы уахьад рҳаны ианцо ршьапышь ҭыбжь иаҩызан.

– Акәҷарақәа амыпҟааит, нан, акәҷарақәа, – Дамеи аҩны аҩнуҵҟантәи иаҳауан ианду лыбжьы. Уи иахьа акырынтә абарҵаҟынӡа дааихьан, уанӡа даазгоз лымч хәыҷ уаҳа «лза-хыхуамызт», избанзар, ахәылбыҽхагьы даҽазнык агәашә ахь дыԥшыр акәын. Иан аԥшҿырпра зынӡа лҽадлырха леит, иаргьы уи длыцхраауанаҵы ибеит знык-ҩынтә лы лабжышқәагьы лыҿшәаны рыҽшҿынархоз, аха лыблақәа алҩа рҭалазшәа иаарҟәыҷны, аҿыцәаара иаҿыз ахәышҭаара иршәны аԥшхәынҵәқәа нақәлыԥсон. «Уарак ма уҳарцәарым, алҩа мҩеиуашәа ибар, харантәи иаауа аӡәы игәы ҭҟьаргьы ҟалоит…»
– Бҿы изҳәаз хьыла иҭәыхтгьы, – ианду убриакгьы лаҩымшәеит. Иангьы дааԥхашьан, даахәацыхәаԥшьхан, лкалҭ ианыз аԥш лапҟьақәа асаара инанылҵан, ашырҳәа адәахьы дындәылҵит. «Сара шәикәагә, иакәымк акы сыла
● Анатоли Лагәлаа  )	433 ●


иамырбакәа сигондаз аԥсцәаҳажә!» – лҳәеит Хьфаф лҭаца лҟынӡа имнаӡакәа, ус лаҩсҭаацәа идлырҳарц (урҭгьы ргәыр ӷьалатәыми!).

Убри ашәымҭазы, убас идыдит, убас имацәысит, – иаҳ хылаԥшхәу ҳрыцҳашьа! – лҳәеит ианду ахәышҭаараҿы ллаба хынҷыгәыгә ала аԥырӷы еиԥхьышьшьаауа, – сыҷкәынзаҵә дзыхәлашәаз сыздыруам, ишәу сыздыруам, ихоу сыздыру-ам, чаӷьак агьама имбаӡакәа адәы дықәжьызаргьы сеидру…
Дамеи иан лыкәҷарақәа хьу-сууа лкалҭ ианыршәлан иааҩналгалан, акакала акалаҭ иныҵалкит. Нас рангьы ааҩ налеит, адәахьы иҟоу зегьы хьаас исымоума, са сыкәҷарақәа абажәгеи, арахь исышәҭ ҳәа иҟар-ҟаруа!

– Уара иуааӡаз акгьы умырӡгәышьеит, – лҳәеит Хьфаф акалаҭ ахь дыԥшуа, – ақәаршҩы андәықәла, иуман аҩны ҟа уеихеит… Сара стәы, қәаршҩи дыды-мацәыси дырҿа лагәышьеит. Уи реиҳа ианшәарҭоу, иара зынӡа еиҳагьы иҭра дҭыҵуеит…

* * *
…Адәахьы ақәаура ианаҟәыҵ, еимаҷыҩны иҟаз ажә ҩангьы ааихыккеит. Ус иаалырҟьаны агәашә абжьы аагеит. Дамеи ианду дахьтәазынтәи «дааит, – лҳәеит, – Тарас иоуп ас агәашә, ахысыбжь бзиеиԥш абжьы зырго, ус уаҳа ҽаӡәы изыдҵаӡом». Дамеи иан зҿырпра даҿыз лыԥш-лапҟьа лым пыҵҟьан ҵаҟа инкаҳаит. Иаргьы ахыц иаҿҟьаз ахҿеиԥш дындәылҟьеит.

– Иара иоуп, иара! – Дамеи дыҩны иаб днеиԥыххылеит. Уи имахәҿа-ӷәӷәақәа рыла дышьҭԥааны ажәҩан ахь диршәуан, нас дышлеиуаз дааникылон. Харантәи уахьыԥшуаз, амахә иахьынҳалоу аҳардан жьымжәа бзиа еиԥш акәын дшубоз Дамеи!..

– Рымшра ааугааит, нан, рымшра, – Дамеи ианду абар ҵаҟынӡа даазгоз лымч (санықәхаӡалак азы) ҳәа иҵегь «ҭаҵәахны» илымазар акәхарын, адәахьгьы ддәылнагеит,

– схьымацәаз аажәг, нан, схьымацәаз, Дамеи иоуп гәыр ӷьаҿҳәаша зҭатәу!..
● 434 )	а и з га ●

Уи акәхеит, Дамеи иан иаразнак аҩныҟа дныҩналеит, уажәраанӡа иҿлырпуаз лыԥш илцәалаԥсаз лылабжышқәа лҵәахуазу ахьымацәаз-гәырӷьаҿҳәаша дашьҭазу узым-дыруа…


А ш Ә ы р ш а Қ Әа

Уи  хымш ҵуан димбеижьҭеи, шьҭа акыргьы игәы дыҵалан дыҟан, аха уахь дара рышҟа анеишьа дақәшәомызт, ларгьы уаҳа ашҭа

дааҭымҵит. Сынтәа ԥшьышықәсоуп лара ес-ԥхынра абрахь ланшьцәа рахь даауеижьҭеи. Насгьы, лара нанҳәамза акәын иалхны илымаз, усҟан ажь, алаҳа, аџьықәреи, ашәыр, зегь ҟалон, ларгьы урҭ лыԥсы рызгаган. Уа ақалақь аҿгьы уи аклыгдырхома, лаб акыр зку аӡә иоуп. Аха лара, аҵла иаа ҿыхны, ма ауҭра иааҭыганы илфоз акәзаарын еиҳа пату зқәылҵоз! Ахаара зегьы убра акәзаап иахьыҟоу, абни иан ҿухуа, ианылбаауго, нас хаҳә ҟьаԥск ԥшааны, аҵла быӷьқәа ықәҵаны, укалҭ илоу ушәыр цыра-цыра, хаа-хаа инылхны иануфауа!

«Абзиақәа лдыруазаап! – иҳәеит гәаныла Адгәыр уи ҵыԥх ианизеиҭалҳәоз, уажә ҿыц иааигәалаиршәан, – даҽа ӡәызар, сара ақалақь аҟынтәи сааит, аҵла сзыхәном, ацгәы сгәыдԥалазшәа сацәкәыкәуеит!» лҳәаргьы ҟалоит!

Аха лара, ус дыҟаӡамызт, шьоукы-шьоук ақалақь ӡӷабцәа реиԥш, сара ԥсшьароуп сзааз ҳәа шьыбжьонынӡа дкаииа дыцәаӡомызт, ланшьа иԥҳәыс дшыҩагылалак, иналышь ҭарххны ларгьы дгылон, иаразнак лҳәымсаг аашьҭыхны аҳамҵа абӷьыжә аԥссара далагон.

«Бара соуԥшәыл хәыҷ, макьана бызхара быцәазарауааз, сбыкәыхшахааит, уи, ажәқәа ааилсыргар сара сахьымӡоз», – ҳәа Нуца дшыӷьаҵәы-ӷьаҵәыуазгьы, лара илымукәа аԥссара далагон. Дамеигьы автобус аагыларҭа аҟынӡа иан лыҭитәқәа лыцнаскьеигарц данигоз ибеит урҭ аҳәымсаг шеимарку-аз ашьыжь шаанӡа! Убасҟан, гәанылагьы дааччеит, ааигәа
● Анатоли Лагәлаа  )	435 ●


иаби иареи абна илалан ишнеиуаз ииҳәаз анааигәалашәа: ахьа наақәа ирыҵагылан хьа-ҵлак ҵәрышкәаӡа, иҟат-ҟато,

– абри даҽа ҩышықәса иааӡазар, ақьырсҭа бзиаӡа алҵуеит, иҳәеит!

«Ари қалақьуп дзааӡаз, аха қыҭак аҿы днанагаргьы лхәы ҭалыжьран дыҟам!» – Нуцагьы уи дылхыҽхәон агәылаҳәсақәа анааилатәоз. Ииашаҵәҟьаны, улхыҽхәартәгьы дыҟан лара, сааԥсеит, скарахеит лҳәомызт, аҭаацәа зҿыз зегьы, аҩнаҭа иаҭахыз зегьы, ларгьы дырҿын, тәахак лымамызт. Ланшьа илеишәақәа цәгьан, уи ашкол аҿы директорс дыҟан, аха аҩны данааилакгьы убра изхара изымҳәазшәа, Нуца зны-зынла иара иахьимаҳауаз ишылҳәоз еиԥш, изхара «дзымшызшәа» арагь иациҵон. Ала злаԥхьарцо алабаҵәҟьа абарҵаҿы ииа шамкәа икыдгылазар, убригь акы ахиҳәаауан!... «Ара ҳа шьаҳауа иааганы иабашәыргылеи, кәакьк аҿы уаҳа ҭыԥк шәзымԥшааӡеи?!» – ҳәа, аха дара иқәҿырҭӡомызт, зны-зын ла иҷкәын Даур даақәыԥсычҳауан, аха ухаҵоуп ак иаҳә, ани ашкол дуӡӡа амаа зку иҭаацәа ажәа имаркит ҳәа аӡәы иа ҳаргьы ԥсрами!...

Уи сынтәа арахь аанҿасра дааижьҭеи цқьа дзылмацәажәац Адгәыр, зны аҽ-уаара иҭахны даннеи аԥсшәа ааибырҳәеит ауп, уаҳа акгьы аибыҳәаха иахьымӡеит. Иара адиректор-гьы зны-зынла ашколи аҩни ицәеилаҩашьоит, убас лақәак ааирԥшуеит, убас иџьымшьқәа аҩада ихеицалоит, уҵатәхәқәа зегьы кажьны аҩны ааҵра ушавоу уақәикызшәа!

– Шаҟа мшы ҳәа бааи? – иҳәеит Адгәыр ибжьы адиректор иҟынӡа имнаӡартә, аха лара илаҳартә, иҭымгаӡакәа.
– Ауниверситет ахь ҳдәықәлаанӡа! – ҿаалҭит ларгьы лыб-жьы ныҵакны, аха уи илҳәаз гәырӷьара хәыҷыкгьы аҵан, избанзар, иара лара ара данааилак раԥхьа илиҭоз азҵаара аҭакс ашкол аҭыԥан, уажәы ауниверситет лҳәеит!

– Ибыдыснәыҳәалоит, даара сеигәырӷьеит, иарбан фа-культету бызҭалаз?– уажәы убриак ааиликаар, нас иҽахьы, ахкаарахь ддәықәлар акәын, избанзар, адиректор иџьым шьқәа, еиҳа-еиҳа аҩада ихалон!... Уи иаанагоз, аԥсшәа еи бышәҳәазар, узааз уашьҭал ҳәа акәын...
● 436 )	а и з га ●

– Аҭоурхытә, – лҳәеит лара, уаҳа жәакгьы ацлымҵеит, нас дааҳәын ашәишәи хәыҷқәа акрырҿаҵара дналагеит.

Уи аҽны иаргьы аҽы иманы дцеит, иаб ашьха дахьыҟаз ишылеи иџьыкеи нҵәаны иҟан, изигар акәын, мчыб-жьыкгьы дзымааӡеит. Амала данаауаз, ашашәа рыҵданы ашәырша хәыҷқәа лзааигеит. Урҭ зегьы иара инапала ихихит, еилеиҵеит, убас ирԥшӡаны ипашә-пашәӡа иҟаи ҵеит, уаареигәырӷьарын. Аха излалиҭоз, ианлиҭашаз аам ҭа азыԥшаатәын, иаартны, абри бара бзы иаазгеит ҳәа аҽы иман даннеиуаз ицәыригар, аԥшәмацәа ргәы иаана гоз издыруамызт... Нуца акгьы лҳәашамызт, уи «уан лаҳә шьа дукәыхшоуп, абри аҟара шьха ихыганы иахьылзаау газ азы даара иҭабуп!» ҳәа сагьгәыдылкылашт, аха лан-шьа! Уи иџьымшьқәа алеи-ҩеира иалагар, хымԥада ды цәҳауеит, ус, шәшь зҽаларԥсны иалатәоу ардәынақәа реиԥш рҽааныркылар, исанаижьуеит, дхәыҷуп, аха дхәы ҷымыждоуп, иҳәашт! Даургьы игәы иаанаго сеидру, ари саҳәшьа лоуп, ҳара ара амла даҳаркуазма, ашә ашьхантәи даҵалан дмаар, иҳәаргьы ҟалоит. Уи апату шамоу, ашьха ишхыху, реиҳа пату зқәырҵо рхәы ҳәа ишылбаарго атәы уи иаҳәара салагар, иара изеилымкаар, хара ҳагоит... Уи аҵкыс иаасычҳап, ҳанеиқәшәалак аҳәарҭа соур, лара ллымҳа иҭысшьып, ларгьы иахылҳәаауа збап. Лара ашәырша захьӡу зынӡа илзымдыруазар, чарҳәу џьылшьозар?! Ус сҳәеит ҳәа, ани аҩсҭаа хәыҷы, ашәырша лымфацкәа дыҟоума, уимоу, ҵыԥх ара даныҟаз исзеиҭалҳәон аҭубар шаҟа илгәарԥханы, амца иҽҳәарҵәиуа илӡуаз, уи иалҵуаз ашша адырган аҵар гылан ишеиқәлырхаз, ахәышҭаара ишылалымҭәаз, нас аишәа ианахатәа, уи лҿаҵа хәыҷқәа ыларкәмпылны иан-шьыланы ианылфоз атәы анылҳәоз, уҿы аӡы ахәхәаҳәа иа-алгарын.

Уи аҽны аҽы ырхынҳәны ианнеигоз аҭаацәа зегьы ыҟан, уахьца уаалеит, абас ирласны ушьхыҵма, рҳәан лафқәакгьы илырхит. Иаргьы абри саб ишәзааиҭиит ҳәа, иҟаԥшьӡа иҟаз, иабгьы иаргьы змырԥхашьашаз, шәеилаҵа дук Нуца ина-лиркит. «Унан, ухаҵкы сцааит, аџьабаа ухы ишԥалауҵеи
● Анатоли Лагәлаа  )	437 ●


лҳәан, дикәшеит, дизӡатәеит, аҩныҟа уааи, шәааидтәалап, шәааицәажәақәап», – лҳәеит, аха ани адиректор убригьы ақәҿимҭӡеит, ашкол ашҭа иҭагылазшәа, аҵәҵәа бжьы агара дазыԥшушәа, наҟ џьара ибла кыдын, иџьымшьқәагьы, урҭ ахәлыԥҵысқәа реиԥш тәамҩахә рымамкәа ирыкәшон.
– Аҽы уаргәамҵма?! – иҳәеит иара, зынӡа ак имҳәар амуашәа ибазар акәхап.

– Мамоу, сышԥаргәамҵи, уахь амҩақәагь бзиан иамды-руази, акәатаҳәа сган-саанагеит!

– Наҳар дышԥаҟоу, ашьха бзианы илсхьоу?!

– Дыҵурҟьар дузкуам! – иҳәеит Адгәыр, урҭ ажәақәа адиректор иара иаҵкыс иҵегь еиҳабу аӡәы иҟынтәи иаҳар, дрыцыччон, аха иара иҟынтәи ианиаҳа, ашҭа агәҭа ахәыҷ қәа рҵәыргыла шьацәқәыԥла иагәҭасны ихзырбго еиԥш, имаҳазшәа иаҩижьит.

Адгәыр ашәыршақәа рыӡбахә заҵа имҳәарыз, ус Нуца инцәыҵакшәа лҿаԥшра днахьӡеит ауп, амала иара иараз-нак игәеиҭеит аҽы анигоз аҽны аҵкыс лыччаԥшь зегьы аҽеизакны лқьышә ишықәыз, сҿызхыз ситәуп ҳәа, аҵла акьышә-кьышәра аҟынтәи иааԥшуа аҵәа уаркалеи еиԥш!

«Ара исызцәырымгогьы ыҟоуп,-иҳәеит гәаныла усҟан иара, – уи ззаазгаз лнапаҿы илысҭароуп... Иара аӡбахә зды-руа адиректор иҽи сареи ҳауп!.. Уи аҽы ҟәыӷоуп, сымаӡақәа аҭиӡом!..»

Адгәыр гәаныла ус зиҳәаз иара идыруан. Амҩан ианаауаз, Кәантреи иареи усгьы рымҩа харан азы, ӡыхьк инаҿыхәарц, ԥшахьк ддырсырц рыԥсы анааиҭаркуаз, ҩынтә-хынтә раҟара блала еицәажәеит.

«Кәантра, – иҳәеит иара, аидара аақәхны, акәадыр ам гәырхақәа ааркәаданы, аԥырцәқәа еиԥхьышьшьаауа аб лақәа иааигәаӡаны днархыԥшылан, –ура акры здыруа, акры збахьоу ҽуп, уанҩыҵшәа нахыс адиректор ашкол ахь унеимышьҭит, аха аҩны алыкьбез уахижьит! Уи итәы ҳа ҟәыҵып, аха уара ԥсабаралагьы уҟәышуп. Угәы ишԥаанаго, сахьуазҵаауагьы маҷк сацәыԥхашьоит аха, абанҭ сышәыр шақәа Адица лзы иаазгеит, ишԥалысҭари?! Уара суцны ашҭа
● 438 )	а и з га ●

санҭало, зегьы ирбо-ираҳауа илысҭару, мамзаргьы ааим ҟьарсҭак ԥшааны илысҭару?!»

Кәантра уи ииҳәоз зегьы аҳауазшәа акыр аамҭа иблақәа ирхыԥшылон, нас арӷьарахь еиҳа иааднацәлоума уҳәо ахы ааҟьеит...

«Иуҳәаз цқьа исзеилымкааит!- иҳәеит иара ибжьы ааҭы ганы, – уи аргама сышәыршақәа лыҭара уақәшаҳаҭу, уақә шаҳаҭму?! Ара хәыҷык аусқәа маншәаламхар ҟалоит, урҭ ашәыршақәа уареи сареи ҳрыҵаланы ашьха илбааҳгеит, ҳџьабаа рыдуп, ус рқьышә иқәырҵаргьы ҳауӡом!... Насгьы, адиректор иҟазшьақәа зеиԥшроу удыруеит, ашҭа шәҭысцоит ҳәа далагар, ҳҩыџьагьы иҳахьымӡӷхоит!»

Еиҭах икылкаан илақәа иаархыԥшылан, зны-зынла ам ҩан иеиҭалоз аԥш лапҟьақәа жаҳәаны ианылбаанадалак, уи ахаара агәы иқәнаҵы иара агәырӷьара ахы наидшьылан ишинардыруаз еиԥш, уажә ус акгьы ҟанамҵаӡеит.

«Ус акәзар, ицәыргатәӡам, уара уҟәышуп, уара иуҳәо ҟасҵоит!» – иҳәан, ахы ааишьышьын, амгәырхақәа аарӷә ӷәаны, аидара нақәиҵан, ахықә инҭалан рҿынархеит.

* * *

Уи нахыс Адгәыр даҽа ҩымшгьы Адица димбаӡеит. Уи дибарц аниҭахыз есымша, ма аҳәарақәа дара рганахь даҽа хкаарак иҭеиҵошәа ҟаиҵаларын, ма ауасақәа адәҳәыԥш ахь идәықәиҵаларын, мамзаргьы аџьырмыкьа аҟынтә дхәаа хәҭны данаауаз дылԥыларын. Ларгьы убри аамҭа иақәыр шәаны еибыҳәаны иҟазшәа амаҵурҭа аҟынтә, ма акәас қьа аҟынтә лдәылҵра иақәшәон, мамзаргьы аҳәымсаг кны аҳамҵа аԥссара даҿын. Аха арҭ аҩымш игәы ихо-мызт уахь, избанзар, уи ланшьа иара иҵыхәала џьара иа кәымк иамхалаҳәар ҳәа дшәон, уи иҳәартә иара акала ихы ааимырԥшыцызт аха. Уи ларгьы лцәа иалашәахьазар акәхарын, ус ашҭаҿы ианааиқәшәалоз, адиректор данаа рыхҭыгәлалак, ахьшь анхыло акәҷар аҩнаҵаҟахь ишеихо еиԥш, амаҵурҭахь ддәықәлон!...
● Анатоли Лагәлаа  )	439 ●


«Ус акәзар, уи илаԥш ахьымнаӡо ҭыԥк ԥшаатәуп, – дхәы цуан Адгәыр ихала данаанхалак, – иара Даургьы акы ицәа иалашәахьазар ҟалап, ианааидгыло, иара днарыбжьах-хуеит, ашьапылампыл аҿы зытрышә кны ахәмарцәа иҩуа ирышьҭоу аӡбаҩ иеиԥш! Иаб итәқәа уажәнатә илало дала-геит!..»

Адгәыр идыруан ашьыжь уи Нуца дналыцхраан лусқәа анааҟалҵалак абаҳча дшыҵалоз. Лара бзиа илбон ашьыжь ашәыр аӡаӡыш рхьыкәкәа ианыҟоу рыфара. Урҭ усҟан даҽа гьамак аархәоит, насгьы ҭагалантәи аҵх маҷӡак иаа цәыхьҭами, убригь уаҩы изгәамҭо, аха ибыз кыраамҭа иқә хауа гьама хаак изыннажьуазар акәхап. Насгьы усҟан абаҳ чаҿ зынӡа ҭынчроуп, иҟалап иара убри аҭынчрагьы иара ахатә гьама амазар, убригь иамеигӡаӡакәа аиасра иаҿу, ари ашықәс азы уаҳа ихнымҳәуа ашәырқәа, (сара сыхьӡала ишәымаз!) ҳәа ирыланаҵозар!... Убас маӡак рыҵылдырааит азы ауп урҭ есышьыжь шәырфара уахь дызцоз Адицагьы!...

Адгәыр ашьхаҟа зшьамх иамгоз иҳәара хәыҷқәеи иқаблеи шьыжьла ишыҟаиҵалац еиԥш агәашә инҭцаны аҩныҟа иҿааихон, аха иахьа иӡбеит, даҽа ԥыҭк днарыҵаҟьаны ина-скьеицарц, избанзар, урҭ ачуан иашьцылан, амра ҩхашлаанӡа аҩны ашәхымс илаԥшуан агәашә аҟынтәи. Нас знык ашоу-ра андәықәлалак, уахь ҳәра иаашьаны ианымцозгьы ыҟан, мамзаргьы амҵқәа рҽырцәыԥхьакны араса шәшьырақәа иахьынрыҵагылоз уа иаанхон шьыбжьагәыҳәҵәанӡа. Ажәа кала, убарҭ зегьы ааидихәыцлан, издыруада Адицагьы џьа ра сылаԥш лықәшәозар ааигәахәын, иҳәарақәеи иқаблеи афырмахьц аарыхҟьо дахьнеиуаз, дызбоугьы шаҟа ҟәышра ҟаиҵазеи, шьыжь заа ирахә иҩны иадицоит рҳәозар акә харын. Ус, ԥыҭрак днеихьан еиԥш, иҳәарақәа адәышкәа ӷьаз ианнықәла, аҳаскьын иаҵәа рбан, иаразнак иара дыр хашҭит!

«Сара иҵегь хара шәкасцар сҭахын, ара шәзаангылеи, аӡәы сибаргьы, ара данааи дакыма игәамхәуеи?! Изҳәаша ҟамлар ҳәа шәшәоума, насгьы, адиректор ибаҳча азааигәарҵәҟьа...
Сибар, ара аҵыхәтәантәи аангыларҭа аума ҳәа дымҵаашеи
● 440 )	а и з га ●

иаразнак! Уи аҵкыс еиӷьуп даҽа ԥыҭк ҳнаскьар, шәара шәзыҳәангьы, сара сзыҳәангьы... Саргьы еиҳа сарԥшӡоит сызбо рзы, нас саргьы зны-зынла шәаасызхәыцларами?!»

Аҳәарақәа ашьха ихеицалазшәа аҳаскьын рхы нақәрыԥ сны аҳәра иалагеит. Насгьы урҭ рыхш рҿырххьан, ирхадырш ҭырц азы хрыӷк аӡы наларшьышьны ирырҭон, аха уи аба-рызхоз, амшага дуӡӡа амла иакуазар акәхарын. Убарҭ зе-гьы шеидихәыцлоз, ақәаҵа аҟынтәи шьҭыбжьқәак иаҳаит, данынаԥш, ивара аанда лҽадҵаны иара иахь дааԥшуа дгы-лан Адица.

– Шьыжьбзиа Адгәыр, аиҳа хоуцалт! – акыр-кырҳәа даач-чан, уара уаԥхьа ажьыжь шаанӡа аӡәгьы дзымгыло џьушьома ҳәа лҳәарц лҭахушәа днаихәаԥшит.

– Бзиа ббааит Адица, иахьагьы ашара бацгылеит! – иҳәеит иара, убри алагьы лара агәра лиргеит уи есышьыжь арахь абаҳчахь дшаауаз иара ишидыруаз, насгьы иара ари аҳаблаҿы иааҟалоз акгьы ицәуҵәахыр шамуаз!... Ани лара ланшьа иблақәа ахьыҵару ашкол аҿы ауп, ара иара ицназго макьана дмиӡацт, дихьазаргь дымшәӡацт!...

– Сара арахь есышьыжь сшаауа уара иалудыраауеи, ԥхыӡ иубома?! – деиҭааччан ҿаалҭит лара, убри алагьы еилыл-каарц лҭахызар акәхарын, уи алаф иалаҵашәа илҳәеит, аха иара иԥхыӡ далашәахьазу даламшәахьазу!.. «Арҭ аӡӷабцәа сҳәарақәа реиԥш акада акы рзымдыруа иҟаӡам...Урҭ арыц ҳақәа ашьац рбан, сара сырхашҭит!...»

– Сара сҳаблаҿ досу дахьцо-дахьаауа зегьы здыруеит, уимоу, есышьыжь бзиа ибаны урҭ ирфоугьы!...

Адгәыр убри ала Адица илирдырит, есышьыжь ари абаҳ чахь дшаалоз шибахьаз анаҩсгьы, уи бзиа илбоз ашәыр қәагьы шидыруаз!

– Уара уԥшҩума?! – уи убас ихааӡа дыччеит, нас иаа лырҟьаны икылкааны дагьааиҿаԥшит, лара лхәыҷы-мыҷы зҭаз лшәыра, инапы ахьынҭишьыз дақәылкызшәа, дагьааԥ хашьеит. Аха уи иаразнак даалҵын, анҭ рхәыҷы хәмаррақәа раан, амраҿ иҩызцәа игәиҽанӡамкәа асаркьа аниҿадрыҷҷоз ишыҟаиҵоз еиԥш, илақәа инапы аархишьылан, ҿааиҭит:
Анатоли Лагәлаа  ) 441 ●

– Сыԥшҩым, аха сгәы исыҵанаҳәоит! – еиҭах даҽа шьаҿакгьы лирҟаҵеит иара иахь, анҭ иҳәарақәа адәҳәыԥш аҿы инаганы, аҳаскьын ишалаиргылаз еиԥш, лгәылҽан ӡамкәа, даҽа цәажәарак ахь диеигеит. Иҟалап уи дазыԥшы мызҭгьы лара, аха иҟалап дазыԥшызҭгьы, амала илзымды-руазар акәхарын асҵәҟьа лгәылҽанӡамкәа дшаланагалоз.
– Угәы уаҳа иуанаҳәои, ажь сфар сҭахуп ҳәа уанам ҳәаӡои!?– уажә рцәажәара имырхьааӡакәа даҽаџьара ииал гарц далагеит, аха акәашара аан иуцкәашо аҭыԥҳа знык лнапы анухьыс еиҳагьы амца шукуеиԥш, ажәахь ииамгакәа, агәы иазааигәаз ацәажәарақәа еиҳа иҽрылаихалар иҭахын иара...

– Сгәы исанаҳәоит, абри аанда сахьымкьысӡакәа снахыԥан убрахь шәбаҳча сынҭаԥаларц! – Адгәыр иигәаӷьыз иара ихаҭагьы иааџьеишьеит, аха шьҭа игәаӷьит, иҽамаириашар акәын!...

– Шәара шәдиректор ишәимырҵаӡеи, шәтетрадқәа рҿы аҵәаӷәа ҟаԥшь уанахыс, гхоуп ҳәа ишыԥхьаӡоу! – лҳәан, ил-кыз ажьымжәа лнапаҿы иҟәацыр ҳәа дшәоушәа, ԥшьаала иршәны, анапылампыл аҿы ампыл акаҭа ианҭадыршәуеиԥш, ажьымжәа иара иахь аҿыналырхеит. Нас дааҳәын, ашацаҳәа абаҳча иныҵаршәны ддәықәлеит.

«Исҳәеит усҟан, бца, бцагәышьа!...» Адгәыр уи дгылан дахьылзыԥшуаз, поетк иажәеинраала

иқьышә инықәххит, аха аҳәара далагар, лара илаҳаӡомызт азы, ишыҟаиҵалац еиԥш, ихазы даԥхьеит абжаранӡа...

Ауха дахьнышьҭалаз дынҭаҳан дшыцәазгьы, цхыб-жьон аӡәы инапы кны даахазшәа дцәырҳаны дааԥшит. Нас илацәа ааиртын, дызлаз ԥхыӡзу лабҿабазу цқьа даназхәыц, шыԥхыӡыз агәра анига, еиҭах деиҭашьҭрақәлан, игәа ларшәара далагеит. Уи ус акәын, аԥхыӡ анибалак ацәа дал ҵуан, нас ахы инаркны аҵыхәанӡа дзыԥхьахьаз жәабжьк еиԥш гәаныла ианеиҭеиҳәалак, ианигәалаиршәалак, иара иҳәалоит еиԥш, ихаҿы «иҭанаҩуан», ианиҭахыз иааҭигон!...
Убас «еиқәирхаз» ԥхыӡуп уи аухатәи иԥхыӡгьы...
● 442 )	а и з га ●

Адица абаҳчаҿы аҭырқә лаҳа дықәтәаны афара даҿыхуп. Иара уи лывара игылаз атамеихаҳа дықәуп, реиҳа иарҭу, амра еиԥш еилԥхаақәо алхны, иршәны лара илзынаишьҭуеит, лар-гьы, зынӡа итатам, зҿы еимӷьырым, иаатым, имҟәыцыша, иршәны иара иахь иаалышьҭуеит.

– Абри сыхьӡала иф! – лҳәан, цырак аалышьҭит, аха уи аҩыза алаҳарҭ, ацха злыжжуаз, иҟалап ԥхыӡла акәым лаԥшҿабагьы имбацызҭгьы. Уи убас ихаан, убас иҿы иҭа ӡыҭит, азныказ иааџьеишьеит, издыруада уи лнапы ҟәым шәышәқәа иахьҿырхыз азы акәзар, абас изырхааз ҳәа да гьазхәыцит. Аха иаргьы даҵахозма, реиҳа амра зқәыԥхоз, иарҭхьаз, иҩежьҟаҟараӡа иҟаз тама бзиаӡак ааҿихын, ишы ҟаиҵалацыз еиԥш, лара лахь иршәны идәықәиҵеит.

– Убри аныбфалак, агәаӷь кабмыжьын, ибҵәахыр, Аҟәа дгьылк шәымазар, аамҭа анааилак, иеиҭабҳап!

Лара убас илгәарԥханы дыччеит, лыбжьы халҵеит, иара азныказ игәы ааҭыԥсааит, ҳаӷеимҽхара, адиректор иааиаҳар, илаба кьагәа афыр-фырҳәа иҟьо итама дшаҵагылаз уба-рын!

– Цәгьагьы иубарым, нас тамафара унеиларц!

– Избан, снеир ҟамлаӡои?!

– Мап, сара сбаҳчаҿ атама еиҭасҳаӡом, уи уара мыцхә бзиа иубоит, уахь уҭанагалоит!...

Нас еиҭа аччара далагеит, иаргьы еиҭах игәы ааҭӡыӡааит, уи лыччабжьы ланшьа иаҳар ҳәа дахьацәшәоз адагьы, аҵла дшықәгылаз аалхашҭны, лнапқәа ааулыжьыр, далҟьар ҳәа. Уи усҵәҟьа џьеи илхашҭрын, аха ауаҩы дызқәымшәо егьыҟам.
– Санду илҳәо саҳахьеит, алаҳа адӷьырра адыруеит, уа қәымгәыӷцәалан ҳәа!...

– Уи саргьы издыруеит, аха сзықәгәыӷуа, ихжәаргьы, са-ман ишнеиуа атама иннакылозар ҳәа ауп!

«Ах, бара агызмал, сгәы бфаларц азы аума арахь бзааз, гәаныла «балшәааит!» иҳәеит, «балҟьааит!» ҵәыҟьа изым гәыӷьыкәа. Избан атама дзыннакылара, сара дсықәым гәыӷӡеи, аха, ажә иақәкны ацә ҳәа, сара сахь акәзар лажәақәа ахьхо?!»
Анатоли Лагәлаа  ) 443 ●

– Адгьыл аҿы бышьҭасҵәҟьар ҳаурым, қалақьк рҭыԥҳа!
– Узсыхьӡару?! – лҳәеит лара, ани излыршәуаз ллаҳақәа реиԥш иҟаз ажәа- хаа игәиҽанӡамкәа аҿаалырхан, – сузын-кылару?!

– Бышԥасызнымкыло, баша схаҵоума?! – иҿазыршәаз изымдырӡо убригь нациҵеит.

– Аиеиҵәҟьа, баша ҿахрак уаиааиуама?! Уанхаҵаха, уар ӷьа нап ишьҭнахуа уфозароуп! Ус уӷәӷәазар, саргьы сышь ҭухуеит!

«Ари аӡӷаб иахьа сыԥсы лфарц даҿуп! Уажәшьҭа ллаҳа қәа лгәы рыхшәеит, атамагьы мцозар акәхап!.. Арантәи амжәаҟынӡа снапы наӡоит, ма аҳардан жьы ҿыхны илысҭар?.. Ма уи деиқәнакуазар?!»

– Ажь бысҭап, ажь, уи цәгьала ихаауп, насгьы амжәа иақәу ауп, уи даҽакалашәа иҟоуп...

– Алаҳа иақәу цәгьоуп уҳәарц аума иуҭаху?! Амала, аҟалара агуп уҳәар, уи даҽакуп!...

«Бара аҩсҭаа, бара аџьныш, – игәы иҭиҳәаауан Адгәыр атама дахьықәтәаз, – бара быбыз ахәыц еиҩнаршәоит, сара сакәым, арупап дбыхәом!..»

Атама бҭахызар, ибызҿысхуеит, Иаасызҿымхыр, сыԥсы ҭысхуеит!

– Уи ажәеинраала бзиоуп, – лҳәеит лара, уи дзыԥхьоз ацәаҳәақәа зегьы, ани иршәны илиркуаз атамақәа реиԥш, ишлаҩлымршәоз ирдыруа, – уара атама аҿыхразы ухәыдам, амала аԥсҭыхразы узеиԥшроу сыздыруам, иузымгәаӷьыр?!

– Изгәаӷьуеит! – иҳәеит иара, ииашаҵәҟьан уи ажәа аҵа кы аҵыхәанӡа дшазымхәыцыцызгьы.

– Ус акәзар, саанкыл, сыԥоит! – лҳәан, аҳәыҳә махәык аҟынтәи егьи амахә ахь ианықәԥраауеиԥш, лнапқәа еиҵых ны иара атамаҵла дахьықәгылаз ахь лҿыналхеит, иаргьы иҽааирӷәӷәан, инапқәа наирххеит, дааникыларц. Убри аам ҭаз, иԥхыӡгьы аҭҳарцәҳәа даалҵит.
● 444 )	а и з га ●

* * *

Адгәырраа рыҩны аҿаԥхьа иҟоу ахәы аҟынтәи хыхь ақәацәраҿ уқәгылан уԥшыр, унап ашҵа ианушәа иубон ади-ректор иҩны. Уантәи ибзианы игәоуҭон адәахьы ашҭа иқәыз, ахкаара иҭаз, амхырҭа иалалоз, ажәак ала аҩны иҩныҵны адәы иқәлоз зегьы зҿыз убон. Акызаҵәык, ирҳәо уаҳауамызт, аха убригь угәырҵҟәыл бзиазар, зны-зынла рнапқәа рҟьа шьала еилукаауан досу ирҳәоз. Адгәыр адиректор убри аҟа ра дишьцылахьан, ила дахьабоз акәым, дахьимбоз дургы-ларгьы, иқьышә ааҵысыр, ииҳәаран иҟаз зегьы идыруан! Ус, уи ҵлак амҵан, усынтәи рашҭа дықәыԥшуа дыштәаз акәымкәа, Адица амаҵурҭа дындәылҟьан, дыҩны агәашә ахь лҿыналхеит. Агәашә наҟ-ааҟ иахагылаз аԥса ҵлақәа цқьа иудырбомызт, аха излаиаҳауаз ала, машьына ласк ад-гылан. Адица урҭ агәашә анырзаалырт, ашырҳәа иҩҭалан, иҩықәҵәиаан, ашҭа агәҭа игылаз ахьаца ҵла ду амҵанҵәҟьа иаагылеит. Адгәыр усынтәи еилыкка излеибоз ала, раԥхьа аԥсҟы зкыз аҷкәын дҭыҵит, нас хаҵа наӡа-ааӡак иааиланы, ашьҭахь ԥҳәыски ҩыџьа ахәыҷқәеи. Арстәи дахьыԥшуаз излеиликаауаз ала, аӡәы дыҷкәынан, егьи дыӡӷабын. Иара ахьышәҭҳәа игәы иҭашәеит урҭ лара лҭаацәа шракәыз, Аҟәантәи ишааз. Избанзар, уи ргәылаԥҳәыс данразҵаауаз илҳәо иаҳахьан, лара ҩыџьа аишьцәеи еиҳәшьаки шлы-маз, лҭаацәарҿы ахшара лара дышреиҳабыз, илышьҭанеиуа аҷкәыни лареи шықәсык шрыбжьоу, уи раб заа амашьына аныҟәцашьа шиирҵаз, егьырҭ макьана алагарҭатә классқәа рҿы иштәоу, лаб Аҟәа сасааирҭак дшеиҳабу, лан дшырҵаҩу, ажәакала, урҭ рҭоурых маҷымкәа излымҳак ала иаҳахьан, лара ланшьа, адиректор зны-зынла ишиҳәалоз еиԥш, акы иҭалан, акы иҭымҵӡеит, иахьынҭакәаз инадҷаблеит!...

«Урҭ дыргарц иаарызу, – ахьа амҵаҿ дахьтәаз ахәыцра даҿын иара, – макьана жәамш раҟара роуп иҵуа лара дааижь ҭеи, Нуца лҳәашьала, аҿа лылымсӡацт! Уи ԥаса данаалоз мызкы еиҵаны днымгылаӡацызт. Сынтәа лыԥсшьарамшқәа лнапы изадхылҵәаларыз! Насгьы, са санлазҵаа аҵарахьы
● Анатоли Лагәлаа  )	445 ●


ҳдәықәлаанӡа сыҟоуп лҳәеитеи? Аха лаб ихы иҭашәаз Ан цәа итәуп, ԥсшьара ҳәа наҟ, Ауадҳараҟа џьара дигозар?.. Аха лара ақыҭа бзиа излалбо ала, ус иаалырҟьан иныжьны дцап ҳәа сыҟам... Ус уҳәеит ҳәа, ма џьара путиовкак рзаазар ҟалоит, ишынҭаацәоу џьара еиццозар?...»

Абас Адгәыр кыраамҭа ахәы акәаԥраҿ ахьа амҵан дхәы цуа дыштәаз, иаалырҟьан ихы иҭашәеит Адица лымши-ра шыҟаз. Уи ҵыԥх ара аанҿасра даныҟаз, игәалашәоит Нуца дышлазҵааз, иахьа бара бымшироуп, ибфарц ибҭахи, иаҳҳәап, ҳашҭа ҳҭымҵӡакәа иҳамоу рҟынтә ҳәа! Лара дхәыц-хәыцуа, нас ус ҿаалҭит: « Акәыт-ҿа амца иҿҳәарҵәины иӡ ны!» «Бара бзы, акәыт-ҿа шеибгоу, бара быда уаҩ даламкьыс уа, ҳара ҳзы даҽа кәтык сшьуеит!» – лҳәан, убри ауха ҩ-кәтык лшьит Нуца.

Исгәалашәоит, усҟан нанҳәамза жәаҩан, амҽыша иақә шәеит. Иахьагьы нанҳәамза жәаҩоуп, иԥшьашоуп. Зынӡа анцәа имш! Хымԥада саргьы снеир акәхоит уахь, аха неишьас иҟасҵои, исыӡбои? Насгьы дара ҭаацәашәала имҩаԥыргозар акәхап, лҭаацәа Аҟәантәи иааит, аҽакит, сара снеишьа шԥа ҟалои? Даур ма иҳәар ҟалоит аҩнынӡа унеи ҳәа, ма иан Нуца илҳәар, лара лхаҭа лгәы иаҭахызаргьы илзымгәыӷьуазар акәхап! Ус уҳәаргьы, избан изылзымгәыӷьра, сара сгәылоуп, лара леиԥш ауниверситет сҭамлацт, аха, ашкол ицәгьамкәа салгахьеит (уи илҭаххар адиректор илзышьақәирӷәӷәоит!), ашкол сшалгаз еиԥш иаразнак лара леиԥш аҵарахьы сзым-цазаргь, сара ус исҭаххеит, раԥхьа арра уалԥшьа схызгарц, нас, санду илҳәалоит еиԥш, саншәлак, сеиқәтәа-сеиқәгыла саныҟалалак, арратә ҵараиурҭа сҭалоит, уи саналгалак, иа ра арратә авиациа иадҳәалоу аҵараиурҭа. Ааи, ааи, усҟан зны-зынла ажәҩан ҵам-ҵамраҿ ҳакәтқәа ирхаԥырло ахьшь еиԥш, хыхьынтәи зегьы зҿу гәасҭалоит, ацәгьа згәы иааҭаз кыз, ма сҳәатәы аахазымҵаз, иҩызцәа даарылԥаан дызга-лоит! Насгьы уи илдыруазааит ҳара ҳҿы асасцәа анааилак, урҭ ирацәажәаша, пату рықәызҵаша гәылацәақәак аага-ны ирыддыртәалоит. Иаҳҳәап, дқәыԥшзар, ргәырӷьаратә еиԥылара зызку, уи зынӡа ахазына, Анцәа иҟынтә аҿар
● 446 )	а и з га ●

ҳҳаблаҿы иҟоуп! Ихьи зегьы здыруа ҳдиректор, ашкол дуӡӡа ахы ҭигоит, иахьатәи реишәачара арԥшӡараз иаҭаху изымдырӡои! Иуџьысымшьеит Алмасхан Кадыр-иԥа, уа ра ҳқыҭаҿ зыхьӡи зыжәлеи еидкыланы ирҳәоу ауаҩԥсы, исасцәа гәылак дрыдмыртәалаӡакәа имҩаԥигеит ҳәа уӡбахә дәықәырҵар! Уи анцәа иуҟәырхуп уара, уи аҩыза уабиԥара иақәашьмызт!..»

Абас кыраамҭа ахәаны, ахьаца амҵан дтәаны дхәыцуан Адгәыр. Аха нас аҩныҟа дылбааит, ахәмарра анаҩсгьы, урҭ издыруада џьара цхыраарак рҭахханы исыԥхьаргьы ҟалоит ҳәа. Избанзар, иаб ашьха дыҟоуп, иани иареи иаҳәшьеиҵби роуп аҩны иаху, аха урҭгьы бзеирак-цәгьарак ахьыҟоу аӡә ииуша руеит... Ус ами ақыҭаҿ, уара аџьабаа ахьубо – иу хаҵгылоит, унықәгыла-аақәгылошәа урбар, бзеирак ума-заргьы уҩны рҽагырханы инеиуеит, амаҵгьы ирҭахушәа-ирҭахымшәа ирулоит, инатәаргьы, рызхара ыфан, рышьҭахь рнапқәа ахьшьны игыланы ицоит! Уи иаанаго, иҟоуҵаз ауп иҟаҳҵо ҳәа ауп, мамзаргьы, илауҵаз ауп иааурыхуа...

Аха адиректор уи аҩыза иҟәыблаауп, уи аҳаблаҿы бзеи роума-цәгьароума иԥҳәысгьы иаргьы ҩышт-ҩышт ҳәа еи-вагыланы амаҵ руеит, абзеира-ацәгьара ахьыҟоу аҩнаҭаҿы ашьыжь аԥшәмацәа гылаанӡа дара неиуеит. Ани илеишәа ҟадыџь хәыҷык ицәгьоуп, аха уи ашкол адиректорра ус аҭахызар акәхап, шаҟа уџьбароу аҟара, шаҟа ахәыҷқәа уцә шәо аҟара, убри аҟара пату уқәырҵоит... Насгьы, уи ари ашкол директорс дыҟоижьҭеи ҩеижәа шықәса иреиҳауп, дара ахәыҷқәагьы, ақыҭауаагьы, ашьхымӡаҭраҿ хыԥхьаӡара рацәала иҭоу ашьхыцқәа, «раб» пату шақәырҵо еиԥш, иар-гьы пату иқәырҵоит!.. «Уи дҳамамызҭгьы иҳаԥсыхәаз Анцәа итәуп!» « Уи ҳара ҳҿар ауалыр ауадыхә ишеиднакыло еиԥш, еидкылан имоуп!» «Уи дзыԥсахуа макьана дмиӡацт, дихьа-заргь дымшәӡацт!»

«Ахаан гха имыхьыцт, иахьа имыхьыр»,- иҳәеит игәы дааҭаччан еиҭах Адгәыр, – насгьы, сара уи илысҭаша аҳамҭа ҵәахны исымоуп! Цгәи-ҳәынаԥи рхаԥыц ахьзымнеиуа, ирҩаны, аџьыка алырсны, икаркоуха! Лара иахьа жәаф
● Анатоли Лагәлаа  )	447 ●


шықәса лхымҵуеи, дара ҩеижәа ыҟоуп, аха дара ақалақьуаа ишырҳәо еиԥш, еиҳа аҭагылазаашьа иақәшәарц, иарԥшӡарц, жәаф рҿы илаҳгап!... «Шаҟа оригиналла ихәыцузеи!» – лҳәап лангьы ишьҭыхны амра иаҿарԥхо, усҟан адиректор симырҽхәаргьы (уи адунеи аҿы иааимоу акы деигӡом, убри ажәа хаа ада!). «Унан, сукәыхшахааит, ари хәанхьаа ашьтәа иаҩсуеит, ашьха дцаны ашәыршақәа бзааигеит!» ҳәа иши-ашо инаган лыхәда ихылшьуазар акәхап!.. Ларгьы акыр-кырҳәа даачаны, «лыхәдахаҵа» шаҟа илнаало дырбо зегьы аӡәаӡәала даарылсып! Амала, иара адиректор иҷкәын Даур иқьышә аӡә дынҭасызшәа иаразнак маҷк ирчышт, игәы иааҵаххыз арахь иҳәашам, аха, «ари сара саҳәшьа шлакәу аӡәгьы ихеимыршҭааит!» рҳәозар акәхап иблақәа Адгәыр иахь дааԥшны. «Иҟалазеи абааԥсы, – иҳәап иаргьы гәаныла усҟан, – аӡӷаб лымшираҿы снапы ыркало сзымааит! Лара лгәы иахәазар уи шәарҭарас иаҵои?»

Урҭ зегьы учҳап, ухы иқәукып, ани адиректор иҽшы ҟаиҵаша ауп иуҳәаша. Раԥхьаҵәҟьа иибаз џьашьаны, иџьымшьқәа ԥырны убас аҩада ихалап, ани есымша иааи хымхӡакәа ихоу ихылԥа аԥынҵа иннамкылозар, наҟ ихы иқәыҟьҟьаны, абахә иаҿҩрыз ахаҳәқәа реиԥш ицаргьы ҟалоит! «Зегь дара рҭыԥ рымоуп, ауаҩгьы, иара иҳәаа дахым-сроуп!..» Уи ҳәаны данаалгалак, ихылԥа аԥынҵагьы ахыцә қәа аакны алада длахоит, уи иҟәышра ҵаула зҵубаауа иб лақәа зегьыҵәҟьа ахыԥшылара азин шрымам дырдыруа!...

Насгьы, иацы ашкол иалгаз, макьана заанаҵ зан иаҵнацаз ақабла даҩызоуп, ихы ахькыдикылара издырӡом...

«Ус сҳәап аха уҟаз! – аҷкәын игәы инҭиҳәааит иараз-нак, – ҳара иаҳҭахугьы аадыруеит, ҳахьцогьы аадыруеит, ҳхықәкгьы аадыруеит!.. Баша жәашықәса аҳәынҵәа ҳам шьаҟьаӡеит! Ҳара ҳанылаурҟә – ушколгьы лаурҟәит ауп!..»

Урҭ зегьы ирҳәогьы ируагьы зегьы идыруан, иреиҳәа шагьы идыруан, аха макьана изымдыруаз, иимбацыз асас цәа ракәын. Еиҳаракгьы уи лаб иҟазшьа издыруамызт, иԥшра издыруамызт. Шьоукы-шьоукы акы иалаҟоушәа иҟоу ақалақьуаа рыҽхарззаланы иныҟәоит, адунеи дара рыжә
● 448 )	а и з га ●

ҩахыр иқәгылоушәа, Анцәа иумҳәан, ҳаӷеимҽхара, ишакәым иааҵысыр, аԥлакь еиԥш инықәҟьан иԥыххаа ицарашәа!.. Даҽа шьоукыхгьы, ҩынтә-хынтә аԥсхәрақәа зларбахьоу аторт еиԥш, еимышәшәо, уаарылакьысыр унацәаҭыԥ рын хало иҟоуп! Аха Адица лаб ус дыҟамзар акәхап, ашәыр шагьы закәу идыруазар акәхап, уимоу, даныҷкәыназ ашь-хагьы дымцацкәа дыҟам. Лангьы, дыццакны амашьына лҭыҵшьа зеиԥшраз ала, еилаҟьа-еилӷәыцәк лакәхап, насгьы дырҵаҩызар, дара арҵаҩцәа рҳәашьала, ашкол анҭыҵтәи атемақәагьы дырцәыхарамзар ҟалап... Анҭ лашьеиҵби лаҳәшьа хәыҷи ртәы еилкаауп, урҭ макьана ихәыҷқәоуп, амала ани рмашьына аԥсҟы зку, лара илышьҭанеиуа лашьа, уи иацәажәарагьы ус имариамзар акәхап, сара соуп, Аҟәа аҳҭнықалақь агәшашараҿ сиит иҳәозар ҟалоит... Аха ус сҳәеит ҳәа, зынӡа зхы шьҭыхцәан иҟоу аӡәы иакәымзар ҟалоит, ус имараҳә-чараҳәуа ауаа пату рықәимҵозар алшоит. Шьоукы-шьоукы ақалақь ҷкәынцәа заа ишны еиқәтәазгьы ыҟоуп, урҭ ианхәыҷқәо имӡышәақәоуп, рхы укыр рҿы узкуам, иҭаҟьа-ҭасцәоуп, иандухалак, жәаф-жәибжь шықәса рҟынӡа ианне-илак, аӡмыжь хәыҷқәа ирҩызцәаханы, иҭынчӡа иааҟалоит...
Урҭ рхәыҷра анарха заа инырхуеит...

Адгәыр урҭ зегьы гәаныла аӡәаӡәала данырхыс, зегьы «ирыхәҭаз» анреиҳәа, иаргьы ианиарҳәа, ашаца-шацаҳәа аҩныҟа иҿынеихеит... «Уаб џьара данцалак, уаргьы убна-лоит, – лҳәозар акәхап иан, – шәарҭ зегьы адәахьоуп шәҿы ахьхоу, шәгәы иалымсын, аха аҩны ҳәа аӡәгьы шәыҟаӡам!»

«Ус ахьԥабҳәо Лхаа рҭыԥҳа, – иан зны-зынла аҵәы лы лаиҵон иара, маҷк аҟара имырмыцхәыкәа дангәаалоз бзиа ибон азы, – аӡә ашьха дамоуп, ана акәым ара акәым, зны аҿҟьарра даҿоуп, зны аҳаҩара дхалоит, иԥсы ҭины џьмақәак еиҵеиргыларц даҿуп!»

«Мап зҳәада, уахь дрыцыз, дрыманыҳәахеит, аха араа-гьы акы инаха-аахатәыми, аӷбеиԥш ҩнра дуӡӡак ааныжьны днылахәаша дцоит!..» «Нас сара имыздоит, уи ԥыҭрак арахь дыбзылбаасышьҭуеит!»

«Ицәа урҟацааит, сара акыр азы дысҭахума, снапқәа зхьымӡо сыла иахьабоу сгәы иазычҳауам азы ауп...»
● Анатоли Лагәлаа  )	449 ●


«Бымшәан, ди, бымшәан, уи иџьмақәа иагьа ихы ҭыр ҟьаргьы, Лхаа рҭыԥҳа дихашҭыр ҳуам!» – иҳәап, лҟәаҟәа ааишьышьын, амҵәышә иман абаҳчара дныҵалап.

* * *

Аҽны адиректор исасцәеи иареи ашҭа агәҭа ахьаца ам ҵаны адәаҿы аишәақәа дыргылан, даара пату ақәҵаны гьамала акрырфеит, акрыржәит. Адиректор агәылацәагь аӡәгьы дааимԥхьеит, ҳара-ҳара ҳауп, ҳазхара гәата-бӷата ҳаицәажәап, ҳаибабап рҳәеит. Насгьы иара аиашаз ашь-ха иимышьҭыцыз қыжәқәакгьы иман, акы ахәда аҳәызба ҳзаҵымшьуа ҳаҟам иҳәеит, аха дара инаҿаршәны мап ркит. Ҳара уара уҩнаҭаҿы иаҳамфац, иаамжәыц арбану, уқыжә аԥсы иаԥумырхан, уашьҭан иџьмахар ԥыҭҩыкгьы адаа галап, аҩ-ҿа аныҟалалк гьамала иаҳфап, рҳәеит. Азамана, дақәшаҳаҭхеит адиректоргьы, усҟан ҩымшҟагьы шәаан гыларатә шәаа, ахәыҷқәагьы рызхара ихәмарп, аӡгьы иҭа лап, иҳәеит.

– Уажәы, хаз ныҳәаҿак сҳәар сҭахуп, – адиректор ашырҳәа дҩагылан, зегьы даарылаԥшит, – иахьа ҷыдала иныҳәатәу, иахьа ҷыдала игәцарактәу лацәцахә шьҭаҳхып. Абраҟа, хәыҷгьы-дугьы зегьы ашырҳәа шәгылароуп, уи даԥсоуп лара!

– Дарбану лара, лыхьӡ умҳәакәа ҳгылома аԥшәма ухаҵ кы?! – иҳәеит лаб аишәа аҵыхәаҿ дахьтәаз игәырӷьара из-нымкыло.

– Уҽузымдырааит, уара умаҳәуп, убжьы рмаҷ! – лҳәеит иныҵакны, лхаҵа иҟынӡа инаӡартә Адица лан Есмагьы.

– Сара саҟара маҳәра зымуцгьы аӡәы ажәа ирҭахьеит! – иҳәан, рывара игылаз аҳәасаҵла инапы нақәикит.

– Ус уара умсааит, раԥхьа уанааддыргыла ауха, иуфоз акәац абаҩқәа, уаҳәшьа рыҵәахра дахәомызт!

– Аӡырҩра саҳәоит! – адиректор зны-зынла иҵаҩцәа шеиқәикуаз еиԥш, иарма нап аишәа инықәикшеит. – Ади-ца хәыҷы иахьа илымшироуп, жәаф шықәса лхыҵит! Сын
● 450 )	а и з га ●

тәа иара убасгьы Анцәа иџьшьаны аҵара бзиаӡа дҭалеит, ахәшьара ҟаимаҭқәагьы лоуит! Иахьа сара, ԥшь-шьапык зҵаз ак шьны, сгәылацәагьы аасыԥхьоит ҳәа сгәы иҭан, аха шәара исышәмыруит. Ус анакәха, абра итәоу зегьы шәша ҳаҭуп, ижәдыруазааит, иахьа Адица лымширазы лыхьӡ шасырҳәо сыжәҿыс Ҷашь аԥеи иареи. Илҭахызар, урҭ ара иҟазаауеит, лыхьӡ рхуп, ианаалҭаху иахьылҭаху илгоит!

– Адица, ажә аԥа аҵаргылангьы ибоуит, уи ҳамҭа дуӡӡоуп ибдыруазааит! – дахьтәаз дгәырӷьан дҩагылан инап аин ҟьара далагеит лаб.

– Уи еиҳаугьы лыхәҭоуп, слыкәыхшоуп, – лҳәеит Нуца, нас днеины, бхаҵкы, быԥсацкы сара сцааит лҳәан, лхы аагәыдылкылеит.

– Ус шәара ианышәҭахха, иҭабуп, амала урҭ ҳара џьар гьы иаҳгаӡом, ара иҟазаауеит, лымшьҭа бзиахо Анцәа иҟаи ҵааит, ишеиҵагылоу аабап! – лҳәан, лангьы днеины лашьа даагәыдылкылеит.

– Хыхь иқәтәо Анцәа дуӡӡа иаҳауеит, иахьа зымшира ыҟоу ҳҭыԥҳа хәыҷы лҭаацәа дрыгымкәа, ҳара дызҭаху зе-гьы ҳлыргәырӷьо, лҵара ишахәҭо ибзиаҵәҟьаны иналыгӡо, ҳҭаацәеи ҳареи ҳамацара ҳакәымкәа лыжәлар зегь лыр гәырӷьо дырразҟны Анцәа дҟаиҵааит!

– Амин! – иҳәеит лабгьы, уи ажәа зегь ҭаӡоит, уаҳагьы ацҵара аҭахым иҳәозшәа, иикыз аҵәцагьы нҭаирпҟеит. Егьырҭ итәазгьы акака ааныркылеит, лара Адица лхаҭагьы мчыла даҿдырхәуеит, иҟалап кәармак аҟара лбаалдазаргьы.
Аҽны рызхара ианеибаба, рызхара ианеицәажәа, рызха-ра анырфа, ианыржә, ахәылбыҽха ахьшәашәаразы Адица ара деиҭааныжьны, «ақыҭа гәхьаабымго бҟалаанӡа, даҽа ԥыҭрак быҟаз!» ҳәа наларҳәан, дара рмашьына инҭаланы ицеит.

* * *

Адгәыр иани иареи ахәылбыҽха аԥш ҿырпуа абарҵаҿы иштәаз, агәашә абжьы геит. Инаԥшызар, Адицеи, уи ланшьа иԥҳәыси еилаҳәарақәак кны рыҩныҟа ааира иаҿуп.

Анатоли Лагәлаа  ) 451 ●

– Бзиала шәаабеит, Нуца, бара ҳаҩны ашә ахьҿоугьы бхашҭит, иҷышәзар акәын! Унан, Адица лоума ибыцу, дахь-сзымдырыз ббоу бара, зынӡа сажәӡама сара қәыхәла?! Ҵыԥ хижьҭеи быҵәрышкәаӡа ишԥабызҳаи, бқәақәра сцааит!
– Уии сареи иахьа асасцәа ҳаман, – лҳәеит Нуца, ҭынч абарҵа иҵагылаз арымӡаҿы днатәан, – абыржә индәықә ҵақәаны, ҳҽааилырганы арахь ҳҿааҳхеит.

– Унан, шәхаҵкы сцааит, уажәыҵәҟьа зегь ҳацԥхьаӡа акаҳуа сыршуеит,- лҳәан Хьыма аҿаԥара дныҩналан, акаҳуа аршра далагеит. Адгәыргьы дааиқәҟьашан, ауҭраҿ дцаны ҳабырзакьки шьынкаки ааиган, ирссаны ихыхны раԥхьа инықәиргылеит.

– Ишәымадаз бара сасцәас? – Хьыма акаҳуа аршра да хьаҿыз илзымычҳакәа уахьынтәи ҿаалҭит.

– Адица лан, лаб, лашьцәа зегьы шынҭаацәаз иаҳҭан. Рыԥҳа дыгәхьааргеит, сбыкәыхшоуп! Насгьы иахьа лара илымширамзи, еицазгәаҳҭеит. Аҳабыр-чыбыр, атортқәа, ахаа-мыхаақәа, рмашьына пахәхәӡа ирҭәны иаҳзааит, сбы кәыхшоуп, аарла аԥсы аманы ҳгәашә аԥхьа амарда ихале-ит! Уара ас шәалагар, шәмашьына абӷа ԥышәҵәоит, иҳәеит аригь! Қаблак шьны, шәаргьы, егьырҭ ааигәа-сигәа даҽа ԥыҭҩык ҳгәылацәагьы ираҳҳәап ҳәа ҳгәы иҭан, аха Адица лаб имуит, имухаҭеит! Нас ҭынч ҳаауеит иҳәеит, уи иԥсы аҵәы иахоуп, уҩны дааиргьы акрифаанӡа ауп, нас зша-ха ԥҵәаны ицаз ацә цәаӷәеиԥш дыбналоит! Есымша акы даҿуп, акы дартәом, урҭ ақалақьуаа зҿу сара сакәым, дар-гьы ирыздыруам! Ажәакала, кәтыла ҳаилгеит иахьа, амала Адица ажә хазына аԥа аҵаракәашо лыхьӡ аирҳәеит ари! Иа Анцәа суҳәоит хырҳагас илуҭарц, ҳара гәыкала иҟаҳҵоит иҟаҳҵо зегьы...

– Унан, бхаҵкы, быцәгьа-мыцәгьа, бқәақәра сцааит, бара быбжара ааӡахьеит шәара шәыҩнаҭа, илышәҭазаргь даԥсоуп!
– лҳәан, лкаҳуа шықәгылаз дыҩны дааины, лӡамҩақәа наҟ-ааҟ иааимданы игәыдылкылеит, Адгәыргьы днеины лнапы аалымихит, амала лгәыдкылара изымгәыӷьит, да маԥхашьеит.

● 452 )	а и з га ●

– Уахь шәҳазнамԥхьеит, аха арахь шәхәы хаа-мыхаақәа аагеит, – лҳәан, Хьыма днеины, иааргаз аилаҳәара амаҵурҭаҿ астол инықәылҵеит.

– Унан, бара абзеира збаша, шәҿы хаара-бзаара агымха-аит, ҳашәгәаламшәаргьы гәыбӷан шәызҭодаз шәысасцәеи шәареи?!

– Сара смааргьы ҟаларын, аха Адица илымуит, ҳшьапы ааиҵаҳхып лҳәеит...

Убасҟан Адгәыр игәы хааӡа иааҭыԥсааит, ус анакәха, ларгьы илҭахызар ҟаларын уахь инаԥхьара, аха аиҳабацәа рхы ианҭамшәа, лара ақәҿыҭшьас илымаз. Аха уажәы даҽакала илыриашеит, Хьыма длымҭииргьы ауан, арахь дазымхәыцӡакәа дламхаҭиит! «Ус анакәха, сара сыԥхыӡгьы баша исымбаӡеит, иҟалап ларгьы убри ауха, убри аҩызаҵәҟьа аԥхыӡ лбазар, иҟалап иахьантәарак лгәы ҭынчмызҭгьы. Нас аԥхыӡ гызмалым ҳәала, уи есымша маанак аҵоуп, ҳара цқьа ҳзазхәыцуам акәымзар...»

Адица лхы аалалырҟәит, аха иубон уи акы дшарԥха шьозгьы, дагьшаргәырӷьоз...

– Фырџьанк- фырџьанк аажәыроуп, – Хьыма дныҩнаԥа лан ҩынтәыршыра ауатка акакаҷқәа хыҳәҳәыла илыман дааиит. – Иахьа зымшира ыҟоу ҳаӡӷаб хәыҷы, адунеи аҿы лара лзы ашәқәа зегьы аатуа, илыдынҵәалан дзааӡаз зегьы шәлыргәырӷьо, абри леиԥш насыԥ аӡәы имоуц шәҳәо Анцәа дҟаҵа!

– Бҿы изҳәаз хьыла иҭәааит, џьабаадагьы ашкол дал-геит, аҵара дугьы мариала дҭалеит, макьаназ хыхь иқәтәо дылхылаԥшуеит, слыкәыхшоуп! Убас лаԥхьаҟагь зегьрыла Анцәа длыцзааит, аҩсҭаацәа хәыҷқәа ҳәа џьаракыр аӡәыр длызкылԥшуаны дыҟазар, абри сфырџьан иахыҵра аиҳа рхымҵааит! – лҳәан, илгәарԥхаҵәҟьан иааҭалырцәит Ну-цагьы...

Нас аҳәса аҩнуҵҟа инҩнеибагалан, еибамбеижьҭеи ари-абжьарак, «ирцәынханы» иҟаз, ани итәы, ари лтәы, рыц еи-бакны, ацәажәара иалагеит. Уи акәын ииҭахыз Адгәыргьы, ааимҟьарсҭа ихы иархәаны, иныбжьаиршәит:
● Анатоли Лагәлаа  ) 453 ●


– Саргьы издыруан иахьа бымшира шыҟаз... – ахыза зхы иақәырхыз ахәыҷ еиԥш, дгәырӷьаҵәа иҳәеит, азнаказ лар-гьы иааџьалшьеит.

– Нас узымнеии, сҭаацәа удсмырдыруази!
– Сыԥхашьеит, иназгозгьы рыхианы исымеижьҭеи акыр ҵуан...
Лара даҽазнык убас ихааӡа диҿаԥшит, иишаҵәҟьан, абри аҭыԥаҿ дтәамзҭгьы, насгьы дыӡӷабмызҭгьы, иара иеиԥш дыҷкәыназҭгьы...

– Уҽазыҟаҵан уҟазма?! Ус акәзар, уара уаҳаҭыраз даҽазны иазгәаҳҭап!
– Амшира иара убри амш аҽны ауп ианазгәарҭо, сара бара шаҟа шықәса бхыҵыз рыцԥхьаӡа, снапала еилаҵаны, ашәыршақәа бзылбаазгеит ашьхантәи!

– Ибзиан алҩа дурбоу?!
– Ааи, исырҩеит ишахәҭаз!...
– Дара шаҟа цыра ыҟои, ҵаара ԥхашьарам?!
– Шаҟа бхыҵуа!
– Нас исуҭарц анбоуҭаху?!
– Абыржә шәанцо!
– Ухы уаахи хәыҷык, ак уасҳәарц сҭахуп, – лҳәан, ларгьы абаз шьҭызхуа аҽыҩ ҷкәын иеиԥш, иара иахь лҽаалырнааит, ирҳәо дара аҩыџьагьы рыда уаҩы имаҳартә, – ашәыршақәа знык сыхәда ианахушь, иаанаго удыруоу?!
– Иаанагои?!
– Анапеимдахьа ҟауҵеит ауп иаанаго!
– Нас... – ҳәа ацәажәара дналагарц инақәикуан еиԥш, лнацәкьыс хәыҷ лқьышәқәа инарықәкны инаилырбеит, ҿу мҭын ҳә аанарго, нас ҭыԥҳа тәахьак леиԥш, лыхцәқәа лышь ҭахьҟа иныԥхьалҳәан, – сара исыдыскылоит! – лҳәеит.
Адгәыр уаҳа ацәажәарагь дахьӡаанӡа, амаҵурҭа иҩназ аҳәса рҳәатәы макьана нҵәашьа шамамызгьы, рҳәарақәа рыҟаара ргәы иқәыҩуазшәа, индәылеибаҳәеит...

– Унан, иаҳцәеилашәшәызаап, Адица, баргьы саргьы шьҭа баншьа ҳнаишьҭӡом!
– Есымша ҳаибабахуоу, иахьак иааичҳап, егьамам, –


лҳәан, Хьыма акәаскьахь дыҩхалан, Адица лзы ҳамҭак акы

● 454 )	а и з га ●

илаҳәаны илбаалгеит. – Бара беиԥш ахазына илаҭәасшьо егьсымам, аха абри уажәазы ибыдкыл, нас ҳаибабап! – лҳәан, ишылымуаз акы наллыркит.

– Сара сыхьӡалагь абри бымаз, – иҳәеит Адгәыр уажә раанӡа еиқәыршәаны имаз ашәыршақәа амаҵураҭаҿ иҵәах ны иахькнаҳаз икныхны иааиган.

– Ари ҳамҭа дуӡӡоуп нан, ари ашьхантәи илбаагоуп, упа-ту қәҵашьа Анцәа дақәиршәааит, – лҳәеит Хьымагьы уи иҟаиҵаз џьашьо.

– Иҭабуп, – лҳәеит Адицагьы, аха уи лажәа убас иԥшӡаӡа, ихааӡа илыҿшәеит, аҳәасашәҭ ашьац ианылашәо еиԥш...
Урҭ рысасцәа агәашә аҟынӡа ианынаскьарга, Адгәыр иҳәарақәа ашҭа инҭеицалан, руак еиҳа изыгшәа иҟаз аҟәа ҟәа инапы нықәшьуа даацәажәеит: – Уажәшьҭа есышьыжь, убри аҩыза ҳаскьынк ахь шәызгалап, ахәылбыҽха шәан гәарло, шәызбо шәџьаршьо, шәымгәа хәыҷқәа ҭцаны, наҟ-ааҟ ирзышьҭымхуа хьала иҭәу ааҵәақәа ирыҵоу аҽадақәа реиԥш!..





)

А х ә ы ҷ қ ә а и р ы з к у ) а ж ә а б ж ь қ ә а )






А Р Д Ә Ы Н А

Сара абри аҵла саннықәтәалак, иа-разнак, сзықәтәоу амахә ныдӷьырны инасыҵаԥҵәазшәа, сгәы нҭыԥсаауеит. Ус шсыхьуа шыз-

дыруагьы, мышкахь ҩынтә-хынтә сԥырны абрахь смаар ауӡом, избанзар, абри ахәырмаҵла убриаҟара агәыблра скхьеит. Аԥсуа хәырма! Насгьы абрантәи сызҭаԥшуа аҩнаҭа ашҭа иҭанхо ауаа срышьцылахьеит. Амала ани, амӡышәа хәыҷ, аҭаацәа зегьы иахьа хәлаанӡа ихьӡ рхашҭыр ҳәа ишәошәа, Баҭал, Баҭал ҳәа иқәуп. Убри аӡәк сара зегьы раҵкыс бзиа дызбон (аԥсуа хәырмеиԥш!) ҵыԥх иҵегь дхәыҷын, усҟан ани ихарззалан иман дықәу ишәақьгьы шьҭимхӡацызт. Сынтәа ишьҭихит, исгәалашәоит, иман дандәықәлаз иани иареи шаҟа рыбжьқәа цәгьаз. Усҟан са ра сааины абри ахәырма снықәтәеит, ишыҟасҵац еиԥш, сагьааҿықә-ҿықәит, уи иаанагоз, ааигәа-сигәа иҟоу ардәы нақәа шәеиза, хәырмакгьы агьама аабап, мра хаакгьы на ҳақәԥхап, ҳазхарагьы ҳааибабап ҳәа акәын. Нас ишԥа, ҳара ардәынақәагьы, ауаа шәеиԥш, аҭыԥ ԥшьақәа рҿы аи-зара бзиа иаабоит. Избанзар, ара ишшәарҭамыз аадыру-ан, аԥшәма хаҵа ахаангьы ардәынак сшьуеит ҳәа, ишәақь наиазқәынҵан ддәылымҵыцызт. Уи ааҵра шәарыцаҩцәа ибаны даанхаӡомызт, зны-зынла гәылацәақәак ршәақьқәа разқәынҵаны арахь ианымҩахыҵлак, «уара ухәырма ардәынақәа цәгьала иақәпапоит, аха, иазууазеи, уӡӷабцәа реиԥш урхыбаауеит!» ҳәа, аҵәы илырхуан.
● 456 )	а и з га ●

«Сара сыҩны ахысра ҟалом, ардәынақәаҵәҟьагьы сыгәра ганы сыхкаара ианҭала, акы рмыхьыр сҭахуп», – иҳәон, уаҳа уи аӡә далацәажәаргьы иуӡомызт, сара сыхшарагь рыҭра инхыртәалан снарԥырҵуан, џьара ирфаша ак сыԥшаанӡа уа иштәаз здыруан, ешык, ма хьшьык игәанамҭозар. Ах, урҭ зыбла аҵәы иҭнахша!..

Аха сара урҭ зегьы сырхьымӡеит, даргьы рхы рзымшаҭеит, ирзымдырит аԥсра иаҳа ишымариоу аԥсҭазаара аҵкыс. Ир-зымдырит, ирзымдырит... Анҭ рымҵәыжәҩақәа рыманаҵ, ахыҵәҟьагьы рхьымӡоз џьыршьон.
...Сара иара Баҭалгьы сицәшәеит. Уи игаӡарала шәақьк шьҭыхны ддәықәлеит, аха схысуеит ҳәа далагар, иӷәӷәаны игәыдрыӷәӷәалан изымкыр, ма иҵыгьны исыр, мамзаргьы иԥыхьашәаз апатрона ашәарах рзы еиҵоу акәзар, усҟан ахәыҷ рыцҳа зынӡа машәыр изнауеит сгәахәит. Убасҟан, ани сырдәына хәыҷ иаразнак агәы аҽанысҵеит, аџьықәреи рыц ҩеижь еиԥш иаҿаз аԥынҵа самцкласт наҟ ухы ахьынахо уца, ааигәа-сигәа ҵлакы уқәымлан, сҳәеит. Убас иӷәӷәаны сҿықә-ҿықәит, сырдәына хәыҷ рыцҳа шәан, ианышьҭыԥраа, ҳзықәтәаз амахә лапҟьа дук аахазшәа, иархыџ-хыџит. Иар-гьы ҿықә-ҿықәит (уи аҿықә-ҿықәбыжь, еиқәырццакны аҽынади иахырҟьоз аҟамчышьҭыбжь иаҩызан!) сара сцоит аха, уаргьы унымхан, сумшьын, сара уара уда ԥсҭазаара сы-мам аҳәошәа, ахыҭҟьареиԥш иԥырны аҿынанахеит. Усҟан маҷк сгәы ааҭынчхеит, аха санынаԥш, Баҭал ишәақь аанда инықәикын, исықәкны акылԥшра даҿуп. «Иаууеи, иаууеи, амашәыр аҳампал иалоуп!» – сҳәан, сышзахәоз сыԥрит. Убри аамҭаз, убас хысыбжьык геит, сызлатәаз амахәгьы, иаразнак амца зкыз афархь еиԥш, аҿҿа аахгеит. Аха анцәа иҟынтә, урҭ ашьацмақәа сара акгьы смаахеит, сԥырны сахьнеиуаз, «хәаа-заа нылабга, сузаҿамыршәит!» – сҳәеит. Ех, Баҭал, Баҭал, сара хәыҷҵас сихәаԥшуан, иара изҳахьазаап, изҳара акәым, ҳара ардәынақәагьы ҳгәаӷ акра дахьӡахьазаап...

Саргьы акгьы шсықәымшәаз анызба, хара сымцакәа, даҽа ҵлак акьышә-кьышәра снықәтәеит. Уаанӡа Баҭал ишәақь ашьацма акәым, ахызаҵә ҭазаргьы иазнагомызт.
● Анатоли Лагәлаа  )	457 ●


Санынаԥш, аӡы зықәҭәаз амцеиԥш, Баҭал дахьгылаз аҭыԥ зегьы алҩа ықәчын. «Уара гаӡа хәыҷы, – сҳәеит усҟан гәа ныла сара, – ардәынақәа иреиҩаӡо ипатрона ахәшә еиқәа ҵәа ҭеиҵаӡом. Избанзар, ҳара ардәынақәа, ҳхәыҷуп, нас-гьы ҳагьеиқәаҵәоуп! Убри азыҳәан, уанҳаихс, иара убри аҵла амҵаҵәҟьа ҳамҵамҳауазар, ахы ҳақәшәеит ҳәа ҳау зыԥшааӡом... Баша абна ҳнылахәаша ҳцоит, ҳцәагьы умы хәо, ҳажьгьы умыхәо... Ҳжьымкәа, ашша уҿаҳаршәып, сын тәа зегьы ашәарах рхашҭын, ахәеҩ-сеҩҳәа ихысуа ҳара ардәынақәа ишҳашьҭаз, агәыҭҟьа ҳаган, рыцк наҳахәлаҳ мыршәӡакәа ианаҳцәыхәло ыҟоуп...»

– Нан, нан, уԥсы ҭоума, мамзаргьы сыхәда ԥуҟоу ҳәызба цагәыла? – иангьы дааӷьаҵәы-ӷьаҵәны ашҭа даақәххит.

– Зхы иҭашәаша уаб, наҟ иҵәахы абри амышьҭацәгьа ҳәа иасымҳәази.

– Сыԥсы ҭамкәа исыхьуаз, – иҽааиргәаԥит, ани арцынақәа ицәқәырчуа ирылоу ршәишәи рбаӷь еиԥш иаргьы, аха раԥ хьатәи ихысра, сара раԥхьа ашьацма ансықәшәаз аҟара даршәазар ҟалап. Аха инимырԥшит, уи реиҳа ихьааигоз, сара сықәыԥрааны сахьицәцаз ауп. Гаӡа хәыҷы, гаӡа хәыҷы, дара ауаа ирҳәалоит еиԥш, сара уи иира здыруеит. Иаб ина-пы данкны ажәқәа рҭакра данигалоз амҩангьы зыфара даҿыз ича, ицәамышәшәоз ахәашақәа, иагьараан ардәына хәыҷқәа ахьсызхыз ирзызгахьан. Ус анакәха, урҭи иареи «акыкахш» рыбжьан!.. Имгәаӷьыр акәын, иҟаимҵар акәын, аха уи дхәыҷуп, ани зыхшыҩ хәыҷ уаҳа иаазыцдумхаӡаз, игәылацәа иҟарҵо бзиоу џьишьозар акәхап. Аха дандуха-лак, уи ишәақь, қьырса ныҳәаан ашә аԥхьа игылоу аишәа авара аԥырӷқәа рыла ирҭәны ишьҭоу адырган, уахь иҟоу шәалхмыз ҳәа аԥсцәа рзы цәа ҽыҭк шандыршәло еиԥш, иар-гьы амца иалаижьуазар акәхап. Игәы ахшәозар акәхап, из-банзар, уи агәра игоит аԥсаатә ауаҩытәыҩса изы ахаангьы ишшәарҭам... Ҭагалан ргәы иамукәа, ргаӡара риааины жьык иамысуазар. Аха убраҟагьы, цәаҳак налаургылар, уҭынчуп. Амала, аҵар роуп акырцх реиԥш ишәарҭоу, ҳара иамур ҳшәоит, урҭ, шәара ауаа ишәҳәалоит еиԥш, уор-хьи раҳаӡом!
● 458 )	а и з га ●

Шәара ауаа, шәаргьы ҳаргьы абасҵәҟьа ҳаицәымшәо ҳаҟазар акәын. Шәаргьы ҳаргьы иҳазхоит ари адгьыл, уи иқәу афатә, ажәтә, ашәыр. Абри адгьыл ҳаԥсы ҭаны ҳақәызҵаз зегьы хәҭаак-хәҭаак ҳаиҭеит, зегьы ҳхы бзиа иаабаларц ҳаиҳәеит, уи убриаҟара дыццакуазар акәхарын, убриаҟара уааи ԥстәи рыԥсы ҭеиҵаран, аԥсҭазаара риҭаран дыҟан, зегьы бзиа шәеибабала ҳәа, шҳаиҳәашаз ихашҭит. Иҟалап ихамышҭызаргьы, ари аҩыза аԥсҭазаара бзиа анрысҭа, уи дара азхәыцып, бзиа ишԥеибамбари иҳәазар акәхап... Аха ҳара уи игәы иҭаз, уи иимҳәаз ҳамацара ҳзазымхәыцит. Ус сҳәеит ҳәа, ҳара, ардәынақәа, ҳазхәыцит, аха шәара, ауаа, шәзазымхәыцит. Даҽак акәым, Баҭал иаб, иҷкәын иҟаиҵаз ааиаҳар, ани исылахан иҟоу ашьацмеиԥш иҷкәын итәы игәы иалазаауеит. Аха егьырҭ?..

Сара исҭахуп убри ахәырма снықәтәаларц, уаҟа ашьыжь зегьы раԥхьаӡагьы амра неиуеит. Сшашьцылахьаз еиԥш ашҭа снықәԥшуа, зыгәра зго, сызцәымшәо аҭаацәа ира ҳартә ашәа хаак сҳәарц. Аха Баҭал хәыҷ иҟынӡа изымнеит уи ашәа, игәы замырԥшааит, иазмырҟәандеит. Иҟалап, ауаҩ игәаҿгьы, аӡыхь еиԥш, абзиабара зехьынџьара «иҵым ҵуазар», убри абзиабара зцым ицәшәатәызар. Ара зны-зынла ҳара, ардәынақәа, ҳангәырӷьо, ма амла ҳанакуа, уи ашәарҭара шыҟоу ҳхашҭуеит, уи ашәарҭара, амахәҩеиԥш, ҳшьапы шықәҳмыргылаша ҳаздырӡом. Аха, зегь акоуп, ҳара ашәа ҳҳәоит, шәыҩнқәа рааигәара ҳнеилоит, шәшәыр ҵлақәа ҳрықәтәалоит, мышкымзар-мышкы иаалырҟьан, шәара, ауаагьы, шәазхәыцышт ардәына ашәа ԥшӡаны иахьаҳәо азы ианушь, ауаҩы дахьыбзиацәоу азы душьыр ишаҩызоу. Ус анакәха, ашәа ҳаинарнаалоит шәареи ҳареи: ҿықә-ҿықә, ҿықә-ҿықә!

И А Ц Т Ә И А М Ш А Б Ж Ь Ы

Ҿаша саб аколнхара аҟынтәи ирым-хны ианааига, зынзаҵәыкгьы ахәда ауӷә амбацызт. Аха ианааига адырҩаҽныҵәҟьа, ҳгәыла Ахра
дҳацырхыраан, аԥш злаҳгахьаз аԥҳә ааҳархын, агьаргьала-
● Анатоли Лагәлаа  )	459 ●


са аҵәирҭа аҭыԥ иазхартә еиԥш инагӡа-аагӡан иҟаиҵеит. Амала, иара егьырҭ аҩны ирыбжьахьаз ацәқәа реиԥш, аҽырхаганы, амԥынгьы уаҩ днанамышьҭуа, мамзаргьы ра сатә ҷын ӷәӷәакы ақәымшәакәа еиҭамҵуа иҟамызт. Иара, ашкол иҭалаанӡа аԥхьашьа здыруаз ахәыҷ иеиԥш, агьар-гьаласа аума, ацәаӷәара аума, џьалума – иаҳарбоз зегьы, аҽмырххакәа ирласны ишьҭнакаауан. Амала, саб усҟангьы игәы еихьызшьуаз аблақәа маҷк аҟара иахьеишьклаԥшуаз акәын, аха уи цәырган имҳәаӡацызт, иамхаҳәар Ҿаша абла қәа зынӡа ицарҳәа дшәозшәа. Аха ҳгәылацәагь иџьаршьоз уи азҳашьа, заҟа ирласны ицәынхаз акәын. Хышықәса рыла акыр иазҳаит, ҳаннархеит, уимоу, саб зны-зынла аишәаҿ ҳанаатәалоз иҳәалон, Ҿашеи Ҭрами роуп ҳаҩнаҭа зхагылоу, убарҭ анцәа ак румырхьын ҳәа. Ус ҽнак, ҭагаларагь рацәак бжьамызт, амца хаахо ианалагоз аамҭаз, ахьҭа аҿалахьан аҟынтә, аҳауа хьшәашәа сацәыԥсуа ашьыжь ахкаара ажә қәа анҭысцоз избеит, Ҿаша ашьа шаҟәаҵуаз. Раԥхьаҵәҟьа зыгәра сзымгоз, ихаҵатәымыз, аха аҭаацәа зегь ҳзы ишәар ҭаз акы аҟалара ишаҿыз збон. Нас мчыла сҿы ааихысхит, аҟалара иаҿыз ацәгьара арахәқәагь саргьы ҳамԥан иқәыз мыжьлаша ажәақәак иаалырҟьан, сара схаҭагьы сгәыс ҽанӡамкәа исҳәарц:

Аԥсцәаҳа дцәырҵӡом, иц цагәуп. Игәы ҭәуп, иҿы ҭәуп!..

Аха Ҿаша, сара исызхьамԥшӡакәа, зынӡа егьҟамлаӡазшәа ажәқәа ирылагылан иахьнеиуаз, зны-зынла аҵыхәа ааҟьа ны аҟәаҟәа иқәтәоз амҵқәа нықәнацон. Раԥхьаҵәҟьа исыз гәамҭаӡакәа гәырӷьарак сааимнадеит. Иҟалап уи зынӡа ашьа аҟәамҵуазар, акгьы амыхьӡозаргьы, сара сылақәа сыр-жьозар. Уи ус акы ахьуазар, џьара акала уаанӡа иҳанаҳәарц, ма иаҳнардырырц ахәҭазшәа. Аҳаскьын еҵәараҿ ихәхәаӡа инагаз шьаӡамызшәа, ус рахәыц ҟаԥшьык еиҵыхны икар шәызшәа.

Уи аҽны Ҿаша арахә ирыцымҵакәа аҩны иаанаҳкылт. Раԥхьа, сандуи саби саарыцхраан, ацхеи акәтаӷь агәыи ааи
● 460 )	а и з га ●

ларшьшьны, маҷк амцаҿ иааҳарԥхан, иахәлаҳҭәеит. Нас, аца сынҭалан, лапҟьак, иаҳа иоушәа иҟаз хыџьара иаа хыҵәҵәаны, сџьыба инҭасҵеит. Ҿаша санаавала снапы афыҩра иалагеит, аха акгьы асымҭоушәа анаба, саргәыб зыӷырц ахы насыднашьылт.

– Усҭеит, Шьыма, амхы аганқәарҿ иганы ирҳәы, аказарма анаҩс аҳаскьын ааны иҟоуп, – иҳәан, саб ашаха насиркит. Саргьы, уи уаанӡа иԥысҵәаз алапҟьа насырбан, сыцныҟәара иалагаанӡа иамҭакәа сҿынасхеит. Аҭәарҭа ҳанавала, сара зынӡа сахашҭын, ақьышә нышьҭакны аҳәра иалагеит. Уи убас еиԥкааны аҳәра иаҿын, аҭәархҩы бзиагьы ичаала ус еиҟараны иазгарымызт. Сара сахьгылаз схы сазгәаауан, исшәиуан, уажәраанӡа аӡәгьы ҳгәы иахьҭамшәацыз Ҿаша абрахь иааганы, абас ахаан иахамышҭыртә знык-ҩынтә раҟара арҳәра. Иҟалап, иаргьы иааҭаххар ақьышә нагӡаны аҩымсаги аԥши инарылнашьыргьы шауа агәра амгозар, зны-зынла ажәқәа ианрылатәоу, иааԥсаны алацәа анаахнаҩалак, иабоз аԥхыӡқәа иреиуаз џьнашьозар.

– Егьаурым, Ҿаша, егьаурым, аԥҳәгьы унацрыхала, уи уара уџьабаа адуп, – сҳәеит ашаха ааркәаданы. Ҿашагьы, аԥшқәа ршьапаҿынӡа иҳәуа ианнеи, ахы иаахан быӷьқәак аахнаҵәҵәан (ус агьамаз), агәы шархааз удырыртә иныл-баанадеит. Нас ашаха сшамыхоз шабозгьы, инасҿаԥшын, амхы зегьы шәа ишәтәуп, иаҵоу аҳаскьын – сара, аҳәарц аҭахушәа, уахь иниасит. Саргьы, баша усда сгәы зсырҿы ӷьуеи сҳәан, Ҿаша иамырбаӡакәа апаҿақәа ралхра салаге-ит. Урҭ рцәеи ршьапхыц сса хәыҷқәеи заҵәык ракәын дара ирхатәны ирымаз, егьи зегьы Ҿаша иатәын. Уи ашьа акәын урҭ рыԥс хәыҷқәа ҭакны изкыз, иаҳҳәап, ашьа рмоуа иалагар, асаркьа зшьапы амкыз ашышкамсқәа реиԥш, иалышәшәан икаԥсозар акәхарын. Насгьы, дара убриаҟара агәра ганы уи ацәа рҽаларԥсны иркын, сара урҭ рыԥсы шҭаз иоусы-жьырц шысҭахызгьы, ацәыкәбар шеибгоу, ишкәымпылу абӷьы ишузақәымхуеиԥш, зны-зынла снапаҿы исымпы ҵатҟәацуан.

– Ҿаша ашьа аҟәаҵра иаҿуп иахьантәарак, иаанхазгьы шәарҭ ишәжәуеит, – акакала иаалхны аҳаскьын иласыԥсон.
Анатоли Лагәлаа  ) 461 ●

– Ҿаша, Ҿаша, уара ушьа зумҭацыз адгьыл акәын, – сҳәеит маӡала, аӡәы илымҳа аҭаҳәара саҿызшәа сыбжьы ныҵакны. Аха, Ҿаша акгьы амырҳаӡакәа аҽақәырԥсы аҳәра иаҿын. Уи аҳәыбжьы слымҳа ишҭаҩуаз, сгәы ишықәыҩуаз, аҭәа ажәпара аарҽшәа снылаиан, сылацәа нҭааит. Сгәы аҟәышрыла еилыскаауан еиҳа-еиҳа сымч мырхакәа ԥхыӡк алалара сшаҿыз. Ҳгәыла Ахреи сареи Ҿашеи Ҭрами ҵаҳәаны ацәаӷәара ҳаҿыхуп, Ҿаша, ауӷә инаҵыҵыхын, иҩны аӷьара иқәлан аҿынанахеит. Ҳаргьы, ацәмаҭәеи Ҭрами уа иаа-ныжьны, ҳашзахәоз уи ҳнашьҭалеит. Ԥыҭраамҭак Ҿаша ҳнахьыԥшуа, бнаршәырак ахь мҩахәасҭак ҳанылан ҳцон, аха нас ҳалаԥш иныҵабеит! Ҳара, иҟаҳҵара ҳзымдыруа, ҳнеиҿаԥшы-ааиҿаԥшуа ҳашгылаз, абна агәахьы, ахаҳә ду қәа еиҿажьуа ӡиаск хыҵны ицозшәа, амшә абжьы ҳлымҳа инҭасит. Азныказ ҳадырсызшәа ҳаанхеит. Иара зынӡа иааи гәахахьан. Аха убри аамҭаз, Ҿаша абна иаалҵын, шәым шәан, сара ара сыҟоуп аҳәоушәа, ҳаԥхьа иаагылеит. Абжьы бааԥсгьы, Ҿаша анаба акәхап, ҳара ҳҟынӡа иааӡаанӡа ины ҵабеит. Убри аамҭаз Ҿаша ахьықәҳәуаз аҭыԥаҿ аҭәа нҵәа зар акәхап, иахаршәыз ашаха имырӷьцәакәа ианааха, ацәа саалнахит.

– Иҭабуп, Ҿаша, иҭабуп, уара ҳаиқәурхеит, – сҳәан, макьа-наз, сызлаз аԥхыӡ агәраго снышьамхнышгылан уи ақьышә снагәӡит. Иаргьы азхара шафахьаз сырдыруа, саԥхьаҟа аҿынанахеит. Усҟан ауп раԥхьаӡа агәра анызга, Ҿаша аҳәыб жьы хааӡа угәы ишықәыҩуа ацәара еиӷьу адунеиаҿ акгьы шыҟамыз сара сзы.

Адырҩаҽны анааша, шьыжьнаҵы саб днаҳалаланы зегь ҳирҿыхеит. Амрагь, санду лҿаҭахьақәа анлықәылхлоз абар ҵаҿ икыдҵан илбыллоз ацәашьеиԥш, ажәҩан аҩыҵраҿ абз аацәыҵнаххьан. Ҿаша атәыҩақәа ашаха рхаршәны ашҭа иқәын иҳәуа.

– Ҿаша ҳԥырҵгәышьоит иахьа, – иҳәеит аҭаацәа дна ҳалаԥшын саб. Нас мчыла дааԥышәырччеит, ичччаԥшь, ацәаӷәараан Ҿаша иаиҭалоз аԥш лапҟьа хҵәахақәа реиԥш ҳгәы аарыӷәӷәарц.

● 462 )	а и з га ●

– Закә џьабааузеи иҳадубалахьаз Ҿаша рыцҳа, – лҳәан, нанугьы лнапы аашьҭылхит аҟәаҟәа аалшьышьырц, аха лылабжышқәа дәықәлазар акәхап, лнапы иара аҟынӡа инал гаанӡа лыбла инхылшьылеит.

– Умшра ҳазныжьгәышьа, Ҿаша... – лҳәан, санду, ахәы шьыҵәрак аалылхын, ашҭа инықәлыԥсеит.

– Ҳа ҳамацара ҳакәындаз, ҳадгьылгьы уара ушьапы ашь цылахьан, – иаҳа лылабжыш нкылан, аха агәыԥшаара лҽаҭан ҿаалҭит саб иаҳәшьа.

– Ҳгәыла Ахра ихьӡалагь абзиараз ҳәа уаҳҳәоит, – лҳәеит нану, лнапы аҟәаҟәа инықәылшьын. Иара Ҿаша, урҭ ирҳәоз зегь аҳауаны, акгьы агәра амгаӡозшәа аҳәра иаҿын. Нас саб, алыԥсаа дзауз иеиԥш ацәыҵаҵәыуара шәаҟәыҵ шьҭа ҵасым иҳәан, ашаха аасымихын иҿынеихеит. Аха, са сахь-гылаз иџьашьаны сихәаԥшуан, уи есымша ацәқәа анаҳҭиуаз, мамзаргьы ианаҳшьуаз, мамзаргьы машәырк анрыхьуаз ииҳәоз ашәа иеиԥшыз ацәаҳәақәа уажә иахьимҳәоз. Уи ус иҳәаӡамкәа инхар ҳәа сшәан, саб дахьгылаз аҟынӡа инаӡартә инцәыҵасҳәеит ашәа алагарҭа:

Иаарласны уцкы иуа,

Ахәыз-хәызҳәа ицәаӷәауа...

Саб дысҿаԥшын дааԥышәырччеит, аха ашәа ацҵара уажә иаԥсам ҳәа иԥхьаӡоу, мамзаргьы Ҿаша ахьрыцҳаишьоз акәу, уаҳа ақәҿимҭит. Уи иаха абригадир диацәажәахьазаарын, ашьжьымҭан Бадра ижьира аҟынӡа инаг, уа амашьы-на аасышьҭуеит ҳәа. Ҿаша рыцҳа, нас, акәац азы уалба-гас иҟарҵозар акәхарын. Иара, саб игәра ганы иццон, цәаӷәара, мамзаргьы џьал рҳәазара игоз џьышьа. Уи, ашҭа агәҭа аҟынӡа ианынаскьа, уажәраанӡа иахьгылаз аҭыԥаҿ иаҟәаҵны ашьа икаҭәаз, акәаркәашьа ианыхны иагозшәа, хац хәыҷык хәхәаӡа аҳаскьын иаҵәараҿ иныжьуа ицон. Ҳара аҭаацәа зегь уи ҳашьҭагыланы ҳнеиуан. Иҟалап усҟан Ҿаша иџьанашьозҭгьы хыцлакык мацара саб иахьигоз, Ҭрам авамкӡакәа, насгьы аҭаацәа зегьы иахьынаскьаргоз. Аиа-
● Анатоли Лагәлаа  )	463 ●


шаз, иацижьҭеи зегьы акалашәақәа иҟан, иацы иара ахаҭа аџьабаагьы здыз аԥш ашьапы иныҵакны иафозаргьы аӡәы иахибаауамызт. Амала иџьоушьаша, ақәаршҩы бааԥс анаа-уа, ҳара ҳҟынӡа иааӡаанӡа абжьы шҳаҳауеиԥш, иацтәи амш зегь иахаз иахьатәи ашьыжь абжьы акәзаарын. Ҿашагьы ҳаргьы ҳцәа иалашәаанӡа адгьыл иаҳауан уи абжьы, зегь зааӡо, зегь гәхьаазго адгьыл.


А Л И Қ Ә

Иаха ахьҭа иакны аҩнаҵаҟа иахьы ҵатәаз ианызмыцәа, шаҟа хкы ахәы цыз сеидру Алиқә. Зны иаҭаххеит, иҩагылан инеины, есс

иҟанаҵалакгьы амаҵурҭа ашә аанартырц. Уи иадыруан ахәышҭаараҿы акәицқәа макьана аԥхарра шырхылҵуаз, зынӡа ишеикәамцәацыз. Амца зынӡа ицәахьазаргьы ахәа ахаҭа аабӷьаҭны анықәиара зыԥсоузеи, иԥхаӡа. Аха ашә ад-хара иалагар, ани ахәыц еиҩзырҷҷо аҭакәажә дахьышьҭоу мнаҩшьа амаӡам. Нас, даӷьуа дҩагылоит: «Уара неиҭамҳәа, уҭыԥ ухашҭгәышьама, уара улоуп, ақәагьы усроуп, ахьҭагь уакыроуп, адәахьы ашҭа уқәзароуп, абри аҩнаҭа ухьчаларц азы. Убри азоуп ҿахракгьы зумҵасыжьуа, убригь уанаԥсамха, нас уԥситеи, узхәарҭои!»

Убриак Алиқә иасымшагьы иаԥсан, уажә ианажәгьы, мыч кәармак аланаҵы, аӡә ашҭа дҭалозаргьы агәашә аҟынӡа инеиуан, иеишуан, аҭакәажә даадәылымҵыкәа, ашҭа тәымуаҩык дҭалар аҭахымызт. Ани ҿыц иааргаз алас-ба хәыҷоуп иасымша амц зҳәо, ҷытбжьык аагар, ар еиха-ны иаауашәа ишуа идәықәлоит. Алиқәгьы анацыҵҟьало ыҟоуп зны-зынла, избанзар, убригь шьҭа хәыҷы-хәыҷла изеиштәуи изеиштәыми арҵалатәуп, акәымзар аԥшаҵәҟьа иеишуа иалагар, уара аиҵырҟәаҟәа уаԥсам лҳәозар акәхап ани аҭакәажә. Лара, анасыԥ шкәакәа, зегь зыԥсоу аҿахра алоуп ишылшьо. Алиқәгьы макьана арҳәарах ӷәӷәоуп, аха амч каԥсахьеит, ари аӡынгьы ахьҭа бааԥсқәа зынӡа агәы ка-
● 464 )	а и з га ●

рыжьит. Ашьҭахьтәи ашьапқәа руаҭәақәа рҿы ахәы акаԥсара иалагеит, ахьҭагьы уброуп зегьраԥхьа иахьакуа, нас ақыџь-қыџьра иалагоит. Сынтәагьы асы ҩамгылах ауит. Асы амч аҭахуп, иукәаҳароуп, уҩны улсроуп, аҳәамыждақәа ахкаараҿ адгьылжра иаҿызар, иԥхоуҵароуп, ашҭа аӡә дааҭаларгьы ԥыҭк унаскьаны уиеишлароуп. Аԥшәма уара уоуп ацәгьара злырго, уара иааиуа зегьы уреишла, урацәҳала, нас, аҩны ианыҩналалак, лара рхаҵкы камыршәуа аԥсшәа ралҳәоит, уҳамбеижьҭеи ҳәа игәыдылкылоит, ихыдылкылоит. Иааиз, сыԥшәма бзиа дылбоит, пату иқәҵатәуп ҳәа уҵыхәа рышәшәо уаргьы унаидгылар, ала ҟәынга, уиԥырцқьа наҟ ҳәа, шьапы-ла дуцәхасуеит. Нас ашә улатәаз, аҟәыд, ма аџьыка иарга-ны, бысҭа цәынхак ыршәны ианбаумҵарыжьуеи ҳәа. Ани аҭакәажә иасымша лнапы иадхылҵәалоит, исымҵалыжьуа ҿахрабжак илцәеиҳахар, иф азҩа надкыланы, акы уарҭәуазар уарҭәып, наҟ, лҳәоит. Саргьы исфоит, сгәаан исылҭаз мап ацәыскып ҳәа салагар сеилызкаауада, ҳара алақәа агәаашьа ҳаздырӡом ҳәа ауп ишыршьо ауаа. Лара аҭакәажә ҭакәажәы цәгьаӡам, иахьа хәлаанӡа ма акы лыԥссоит, ак лыӡәӡәоит, афатәгьы лара лгәы ишаҭаху ибзианы иҟалҵоит. Зны-зынла афатә афҩы хааӡа илхышәшәо амаҵурҭа данаадәылҵлак, лывараҿ агылара сгәаԥхоит, аха лара убас дсықәцәҟьоит, дызхыбаауа сеидру, лара бзиа збаша, лҿахра леишәа иқә сымԥаазар. Ус ачаӷьафҩы ахьылхышәшәо азы сналыдгы-леит ауп, уаҳа акгьы.

Алиқә, абарҵа иныҵыҵны, аграпара инаскьаны инан-гылеит. Ашҭа иқәжьыз асы аҳәынҵәа злашәыз ахәыҷ иб луз шкәакәеиԥш, ауаа ршьапқәа иршьаҟьахьан. Нас иааиԥ хьхәыцын, ахкаара агәашәахь аҿынанахеит, сы-цқьак абыз нылнашьырц, ариабжьарак аҩныҵҟа абылра иаҿыз амца азырхьшәашәозар ҳәа. Абз анналнашь, иаагәалашәеит зны ишхәыҷӡаз ианаарга, асаан шкәакәа ианҵаны аҭакәажә иамҵалыргылаз ахырҵәы. Уи убас ипашәӡа, ишәкәакәаӡа иҟан, асы афара ианналага, изагәалашәазгьы убри азо-уп. Усҟан аҭакәажәгьы иаҳа дразын, ахш, ахырҵәы, ахыз, зны-зынла абаҩқәа акәац шрымазгьы ианалҭоз ыҟан. Аха
● Анатоли Лагәлаа  )	465 ●


ашьҭахь ауп ианазхәыц Алиқә, уи зегьы аҭакәажә изыҟалҵоз ан ахашҭырц азы шакәыз. Шаҟа афатә хаақәа алҭоз аҟара аин азхәыцра иаҟәыҵуан, аҽарҭынчуан, нас иамхацәон. Ацәа ианналҵлак, еиҭа аиҵырҟәаҟәа шамҵагылаз абон, еиҭа крафон, нас ԥшьаала ацәа иҭанагалон. Аха уи хәыҷнаҵы акәын, нас раԥхьа аиҵырҟәаҟәа ацәыӡит, ашьҭахь аҭакәажә лыбзиабара. Ус акәын иара шазхәыцуаз, аха убрагь ииа шамкәа ихәыцит Алиқә, иацәыӡуазҭгьы раԥхьа аҭакәажә лыбзиабара акәын иацәыӡуаз, нас аиҵырҟәаҟәа. Усҟангьы адәахьала абыржә дшыҟоу ауп дшыҟаз, ҩныҵҟалагь дразын, (ахышә укылԥшны ауада ушыҩнаԥшуа еиԥш, ауаҩ иҩныҵҟа узҭаԥшуам аха). Иара Алиқә усҟан ихәыҷын, адухарагьы иахьӡеит, шьҭа ажәрахь иааины иҟоуп, сынтәеиԥш шаҟа сы-шкәакәа акәаҳахьоу сеидру.

– Уара мышьҭабзиа, – лҳәеит ҽнак аҩны ианыҩнылцоз,
– ҳаидажәлеит иҳамбаӡакәа. Иаҳа наҟ инаскьан ахықә иҭа гылахьоу дарбан сеидроу ҳауа. Уара уакәзар, уанцалак, ухын ҳәны убра иҟоу еиҭоуҳәарц уқәаџ-қәаџуа са сҟны уааиаанӡа уаҳа схабар убом!

Алиқә иазеилымкааӡеит илҳәаз, уи данақәыцәҟьоз, идәылылцарц анылҭахыз илҳәоз акәын иаҳа еилнакаауаз. Егьи ҭынч данцәажәоз илҳәоз зегьы ла илзынхон, ари аҩнра ду лара ишылзынхоз еиԥш. Аҭакәажә ара данаанага, ахшара лмоуӡеит. Лхаҵеи лареи рымацара, ргәы мышьҭыкәа, ааӡаб рыхганы, рықәрабжа иҭысит. Нас, иара ҽнак иааиқәшәан, арашәараҿ маҭак нагӡаны рыԥсы ааиҭаркырц иахьынатәаз, уиакәхеит. Лара иахьа уажәраанӡагьы лгәы камыжькәа даа-иуеит, уимоу, рашәан ани лыҭаҳмадеи лареи еицыдрашәоз амаҭа, лымацара иамылхуеит. Избанзар, убра иара иԥсы ықәушәа лбоит.

Алиқә уажәшьҭа аҩныҟа инеир аҭахын. Амца аԥхарра иахьеиԥш ас ахаан иамеилаҳацызт. Ангьы ҟаԥшьын, амца аԥштәы ахьамаз азы уажә иаҳагьы иааигәаны агәы иаа ҵалеит, уи ахәышҭаара иҽҳәатәоушәа анҵәҟьа, аҭакәажә иара уахь иналмышьҭуашәа.
● 466 )	а и з га ●

– Уабацо арахь агәара уазымкызшәа угыр-гыруа. Аа, усҭ аҿахражә, уи ауп уара игәхьаауго. Аха убригь хәыда-ԥсада ауп ишусҭо, иахьа ушуа ҳәа смаҳаӡацт!

Аҭакәажә иршәны аҳәынҵәа илалыжьыз абысҭа иагьа хәамԥшит Алиқә. Уи иадыруан ан, иагәалашәон уи аблақәа, ахаҿы аԥхарра, зыԥштәы амца ԥшшәы еиԥшыз, агәра агон абыржә иааины ахәышҭаара ишыҽҳәатәаз иара иазыԥшны. Абыржәы изыҩнамлар, нас уаҳа иабаӡомызт, егьырҭ ақыҭа иԥсаҟьаны ирылоу аԥацәа ирышьҭалозар акәхарын.
– Угәы ахшәеит акәу аҿахра! Уаагыл, аилаџь узызуеит атазылашә иарганы. Акамбашьхырҵәгьы узавасыргылоит.

Алиқә уи илҳәоз акгьы аҳаӡомызт, алақәа ашьа рхыҵәа лара иаҿын. Амч ааизнаркәкәан, ашьапқәа иӷәӷәаны ина рықәгылеит. Нас, аҭакәажә ивҵраан дзыдгылаз ашә ахь, ахаԥыцқәа хырџьаџьан, ишзахәоз иҭрысны аҿынанахеит. Аҭакәажә, ашә адҵара дахьӡаанӡа, аҩны илцәыҩналан ахәышҭаара инеины иныҽҳәатәеит. Амца аԥхарра ананыр нахыс ан иадтәалазшәа абон, уи уажәшьҭа иадҵны ахаан гьы џьара ицарц агәы иҭаӡамызт. Избанзар, ани иареи иан батәиз еицәырҟьалан ирымеижьҭеи. Аха иара аԥшшәала иагәалашәон, мышкызны џьара ишабоз адыруан азы, агәы иҭакны иаман, иаханаршҭӡомызт. Иахьа иагәалашәеит, иа-хьарнахыс иршьуазаргьы џьара иаԥырҵны ицашам.

– Уарыхьҭашьыма уара рыцҳа, – лҳәеит аҭакәажә, ашә даалҵны иара ахьтәаз дааскьаны.

Аха Алиқә иааҟәымҵӡакәа амцахь иԥшуан, уа иабоз иҟаларын аиҭаҳәара иаҿызҭгьы, аха лара илаҳаӡомызт, зны-зынла лара дызлацәажәақәоз иара ишазеилымкаауаз еиԥш. Нас, аҭакәажә дааикәҟьашан, аҿаԥара дныҩналеит. Ԥыҭрак ашьҭахь, уахьынтәи ҽыҭк акәац абысҭа иналаҵаны инамҵалыршәит.Алиқә раԥхьа илыршәыз афатә иназыԥшит, нас ахы иҩахан ла лахь инхьаԥшит. Аха уи аблақәа ирҳәон иргәыбзыӷны ан шылзахамыршҭуаз шьҭа, ажәымҭыҽха ишҟәышхаз. Нас иҩагыларцгьы аҽаарххеит, аха, амч азы мхошәа анаба, ахы аԥхьатәи ашьапқәа инарынҵаны ины қәиеит.
Анатоли Лагәлаа  ) 467 ●

– Уара узгьы, уажәшьҭа сара сышлап аху-хуҳәа, ари ихә ҭаагь сара ишысрашәо еиԥш... – лҳәан, ашә нкыдылҵан дындәылҵит аҭакәажә.

Адәахьы еимаҩны асы аура иаҿын, аха макьана еима мыԥсацызт Алиқә ашьҭақәа. Аҭакәажәгьы абарҵаҿ дгылан урҭ дрыхәаԥшуан асы илцәагаанӡа. Ԥыҭрак ашьҭахь, урҭ асы ианеиманаԥса ауп, Алиқә мыцхәы бзиа ишылбоз лыла бжышқәа ианрамхаҳәа аҭакәажә...


А Р Б А Ӷ Ь Ҟ А Ԥ Ш Ь

Уи арбаӷь акәытқәа убриаҟара рыԥ сы афахьан, иаркарахьан, аҩнаҵаҟа иааҵыҵны, аҽрышәшәо ашҭа ианаақәгылалак, иаразнак

акәыт рыцҳақәа, ахьшь кәлаауа иаахылазшәа, рыԥсқәа аархаҳауан. Аха уи иаразнак зегьы иҩуа ирышьҭаломызт, ианаагәаԥхалак, ус иаалырҟьан абжьы ҭахәаҽӡа иаргон, усҟан иара зыцныҟәалоз акәытқәа ахԥа рхы ааднамырбар, ма иаацымҟарҟарыр (акыраз ҳауҭахызар ара ҳаҟами, уара, ҳахазына), ԥсышьацәгьа рнаҭон. Иара ахаҭа уахьахәаԥшуаз даара идуун, шәишәик иаҟаран, аҵыхәа еиқәаҵәамлаҳӡа еилыбзаауа, аҟәаҟәа инаркны агәышҵа аҟынӡа аҟаԥшьреи аиқәаҵәареи еимаркуан, ахы есымша ишьҭыхын, аикагь ҟаԥшьуаркалеиуа, амца зку акәаҷаб абз еиԥш иахагылан. Ашҭаҿ иара мыцхә иагәаԥхоз акәытқәа ианаарывалалак, ахәыҷқәа рчабракаршә хәмарреиԥш, амҵәыжәҩақәа шьҭар ҳәазо, аҽырчны иаарыкәшон, даргьы рыԥсы ӡаны иахьгылаз рыҽдырҵысӡомызт, избанзар ҳаӷеимшхара, иаадыргәаар, ицәқәырԥаны ирыжәлар ҳәа ишәон.

«Иуҵаԥҵәааит!» рҳәон гәаныла ашьацәхыԥ ԥагәақәа рыла рҟәаҟәақәа цәыҳәҳәны ианырхысуаз. Аха уи иара иагәаԥхоз ҟанаҵон, урҭ ус гәаныла ирҳәозаргьы, арбаӷь зын ӡаҵәҟьагьы ирцәымӷӡамызт. Ианаарԥырҵлак, рҵыхәақәа дыршәшәон, уара зыцәгьеи зыбзиеи еиҟароу ҳәа аанагозар акәхарын. Анҭ, арбаӷь хәыҷқәагьы, ҟәрышә-ҟәрышәӡа ицә
● 468 )	а и з га ●

гьамызт, аха иргәаӷьуа-ирзымгәаӷьуа акәытқәа ианына рыдгылалак, арбаӷь иԥханаҵо мацара, рызхара ирбаанӡа акык-ҩбак рыда, аԥшәмаԥҳәыс аҳәаса сыӡбал ҿа инаҵалҵеит иҟаԥшьӡа иӡны. Ус акәын, уи аԥшәмаԥҳәыс аҳәаса ҿеи акәыт ҿеи цәгьала еибалыргон, уи ыҟанаҵ шамаха мчыб-жьык ахь знык акы анылымшьуаз ыҟаӡамызт. Анҭ зынӡа згәы кыдгылахьаз акәытқәа, акәыт ҿарақәа ирзылуаз аныр-ба, азныказ игәырӷьеит дара ашьра ахьрықәымшәаз азы, аха нас гәаныла, акәтаӷьқәа адырганаҿ ихарчылан иџьны бреилаҳауеитеи, ибызҭода рҳәеит. Уи ала ргәы дырӷәӷәеит, ԥыҭк анҵы, еиҭах рыԥсы шроуз ианазхәыц, ани ика-ҟаԥшь бшьызҭгьы, бҿыҵа бжьнахыр ҳәа бшәозма рҳәахт. Аха ика-ҟаԥшь аџьалқәа кыр ирхыԥахьан, ианхәыҷызгьы кәытрыбгеи хьшьи ирҿамшәацызт, аҳәызбагь аҟәыблаан, акәытқәа иахьрыцныҟәоз азы, аԥшәмаԥҳәыс уи алеишәа шыцәгьазгьы ианалыжьуан. Амала, ҽнак Алиас хәыҷ аҟа ҵашьа ҟаҵо дахыччошәа даналага, иааи иааизыҭрысын, иԥан игәыдԥало мацара, ихы инаркны ишьапаҟынӡа дацә кәыкәын, иԥсгатәы иман цәгьала дацәцеит. Усҟан аԥшә маԥҳәыс, лхәыҷы ас анизнауы, лыԥсы ҩеины лыхәда иҩы ҵагылт, уимоу, ахәылхраз ачуангьы амца ҩаҵалыршхьан, аха деиԥхьхәыцны даҟәыҵит: «Ари амш каххаа ду уара уаха змада, амала мышцәгьаказ уаҿашәашт...»

Арбаӷь ашәишәиқәа зынӡа иазыхгомызт. Дара ашәи шәиқәагьы аҩнаҵаҟа рҽеиқәырԥшьыхаа иахьыҵатәаз, ар баӷь анаарывалалак, амшәқәа ргәаан ашәарыцацәа рҭыҩ ра ианҭырцо еиԥш, иаразнак иҵҟьон, ус аламала ишәоз ракәӡамызт. Урҭ ашәишәи рбаӷьқәа ҩба рылан, хԥа арцы нақәан, аха иџьаушьашаз, арбаӷь ззыҵҟьоз, иазымчҳауаз ашәишәи рбаӷьқәа ракәын, аха, аисра ианалагалак, «аууы», «ҟыр-ҟыр» рыхга урҭ ашәишәиқәа, рбаӷьгьы рцынагьы, зегьы еидгылон. Уи арбаӷь иахьазеицәазгьы ыҟан, аха иахьазеиӷьызгьы ыҟан.

Избанзар ашәишәи рбаӷьқәа иууаӡа иԥан ианрыбжьа ԥалалак, дара зегьы агәырқьҳәа иааизыҩҩуан, нас иры-хьыз цқьа еилыркаанӡа, иреиҳаз ашәишәи аика нҭарсны
● Анатоли Лагәлаа  )	469 ●


иакуан, уи ишзахәозгьы иқәшьны иаман идәықәлон арбаӷь. Усҟан, ашәишәи рбаӷь акгьы азычҳаӡомызт азы иаразнак ахы аҵанаршәуан, егьырҭгьы ааины ианынарықәпапалак, иара каҳауан, усҟан арбаӷь аарылҵәрааны, егьи ашьҭахьала инадыххылан, аика ианкны иаман идәықәлон. Дара аԥ шәмацәа ианырымбоз, аӡә дрықәшәаанӡа даара акыр еи барҳәацәон, нас ашәишәиқәа ашьа рҿашы иаарылганы агәара ианынахдырԥалак, иаахәлаанӡа аанда акылсырҭа рзымԥшааӡакәа, «ҟыр-ҟыр» рыхга, ахи аҵыхәеи иавагьежьу-ан. Усҟан арбаӷь зыцныҟәоз акәтарцынақәа ирываҽырбо, уажәы-уажәы иааҭгылан ирҿаҟарҟаруан: «Ижәбома са исац лабуаз ирыхьыз!» Арцынақәа иара есымшаҵәҟьагьы ус икҿацаланы иамаӡамызт, урҭ иаратәала аамысҭашәала ирызныҟәон, ашҭаҿ ма ахкаараҿ, еиҳарак ажәҭравара ауа цраҿ акранырфоз, уи ашьаԥхыцқәа рыла иҵнарпыпуаз анышә шамаха хәаҷак аман ианымаауаз ыҟаӡамызт. Усҟан абжьы ҭахәаҽӡа иааҟар-ҟарны урҭ ааигәара иҟаз акәытқәа аанагон, нас, урҭ ахәаҷақәа анднарбалак, шәыдам-здам аӡәы исҭом аҳәозшәа, еиҭах рнаҩс абӷьаҭра иналагон. Даргьы ргәы ԥшаауазар акәхарын, иара аҟынӡа рыбжьы наӡартә иааҟар-ҟаруан, «зегь ҳхауршҭит, зегьы уанаҳажьуеит» рҳәон.

Ианааилашәшәуаз, акәытқәа зегьы иара аԥхьа иԥхьа рылон. Уи акыраамҭа урҭ зықәтәоз ашымҳа иқәтәаӡомызт, игәарлази-игәарымлази аԥхьаӡозшәа, зегьы халаанӡа иԥ шын. Нас, уажәшьҭа зегь халазаргьы ихалт анагәахәлак, иаргьы ҩкыдлон. Аханӡатәи амахә усгьы акәытқәа акгьы ықәтәаӡомызт, ани иара зыцныҟәоз ахә-кәтык рыда. Аха уанӡа инеиаанӡа, уи амахә аҵаҟа иқәтәаз акәытқәа зе гьы, аҳарҭ еиԥш, илбаанашьҭуан. Даргьы каамеҭк рыла ҳазшәа иҟар-ҟаруа акәын ишылбаауаз, иаргьы амҩа иқә наҵ абжьҭахәаҽ ала акы аҳәақәон, сара сҭыԥаҿ снеины сықәтәаанӡа иаашәычҳарауааз ҳәа акәхарын иаанагоз. Уи амахә кьышәкьышәраҿ инеины аҽырманшәаланы ианаақә тәалак, уажәы агәылацәа ркәытқәа зегьы шаз џьшьа ижьа ны ҿырҭыртә ишыҟасҵо жәбап ҳәа, иара абызшәала акәыт қәа инарылаҟар-ҟарны, аки-киҳәа арбаӷь ҿақәа рыбжьы
● 470 )	а и з га ●

аахаҵаны ҩынтә ҿнаҭуан. Уи инашьҭарххны агәылацәа рарбаӷьқәагы иааиларԥсон («Унан, иҳамбаӡакәа ианбагьы-шеи!»)

– Абзиа уҳәозар еиҭа ҳәа, ацәгьа уҳәозар, уӡны уҟаԥшьӡа агәыблаа уанысҵоит! – ахышә лхы нылакны нҿылҭуан аԥшәмаԥҳәысгьы. – Мышк иахыԥаз шәымш ицоит ҳәа, уаргьы ушԥасзанымхи. Сызцәыԥхашьо аӡә дааиндаз уаҳа акакәым.

Аха иара арбаӷь уи нахыс џьеи иҿнаҭрын, уажәраанӡа ҿызҭызгьы иара акәӡамшәа, егьырҭ арбаӷь ҿарақәа иџьа шьаны ирыхәаԥшуа аҽеиқәырпатаны иаатәон. (Шәуа дар-бан ишаз џьызшьаз, агаӡахәыҷқәа, агаӡахәыҷқәа!)

Арбаӷь шамаха аҩны иҩналаӡомызт, егьырҭ акәытқәа аныҩналозгьы иааҟар-ҟаруан, иҟарҵоз шагәамԥхоз мҩа шьо. Избанзар, уи иҵегь ианеиҵаз, ҽнак шьыбжьон аԥшәма ԥҳәыс «дәышьеи-дәышьеи» лҳәан, аԥш ҿырпны амаҵурҭа ианыҩналԥса, даргьы гәырӷьаҵәа иҩны иныҩнаҩҩит. Уи акәхеит, лара иаразнак ашә ныҵалырбаҟан, арбаӷь ҿақәа аҩбагьы ацәардаӷәы аҵаҟа иныҵагәаны илкит. Нас абарҵаҿ индәылылган, ашьацҳәа андыргыло еиԥш, арбаӷь ашьапқәа аҩбагьы днарыӷрагылан, иаразнак иԥшӡаӡа иахагылаз аҵы хәа аалыркәкәит. Ианааулыжь аҩыза рбаӷь зынӡа рдәынак иаҟараны ихәыҷӡахазшәа абан, иааџьанашьеит. Аха уи иар-гьы иазыԥшын, аԥшәмаԥҳәыс даара илымпыҵҵәраарц иа-лагеит, аха иалымраӡакәа аҵыхәа аалыркәкәит.

– Хыч хәыҷык азхарагьы шәымамызт, – лҳәеит лара аҵысхә еизганы лкалҭ ианыԥсало. Урҭ рҵысхә убриаҟара иԥшқан, убриаҟара итатан, аԥшәмаԥҳәыс илгәалашәах сеи-дру, шьыҵәра хәыҷык лӡамҩа инадылкылт.

Арабӷь хәыҷы убри нахыс кыраамҭа амаҵурҭа аганахь иқәлаӡомызт, аха ԥыҭрак ааҵхьан еиԥш, аԥшәмаԥҳәыс ашәқәа ҟьаҟьаӡа иаалыртын, аԥш ҿырпны иҩнаԥсо мацара акәытқәа зегь ҩналгалеит. Иаргьы даара кыраамҭа имнеит, аха нас, исыхьрызеи, зегьы ҩналоит агәахәын, иныҩнаԥалеит. Аԥшәмаԥҳәыс еиҭах аӷьеҩҳәа ашә ныдылҵан, аҩызеи иа-реи руак лкырц днарышьҭалеит. Иара разҟны аҵыхәа
● Анатоли Лагәлаа  )	471 ●


лымԥыхьашәеит, аха ахәы ныҵыркәкәны илыцәцеит, егьи аҩыза шәаны ишааиуаз, уи акәхеит, азшьапык днамҵасын, уа иаанылкылеит. Нас акәытқәа зегьы ааулышьҭын иара ашҭа аганахьшәа ашьацраҿы илыман даннеи, аԥшлап ҟьеиԥш ишкәакәаӡа акы лкалҭ иаалылхит, ари уажә са сы лымкаа иҿырпны исцәалҭоит ҳәа арбаӷь дәықәларц егьа гымкәа, уи илкыз ахәда инаҵылшьын, иаахылҵәеит. Уи даара акыраамҭа иԥсуамызт, иԥаҭ-ԥаҭуан, ашьац зегьы ашьа иарганы икәымпылуа, ампыл еиԥш ишьҭыԥо ашҭа аҵыхәанӡа ицеит. Убри нахысгьы еиҭах гәаныла иаҳәеит арбаӷь амаҵурҭа сшыҩнамло ҳәа. Аха ҽнак, ашә ҟьаҟьаӡа ишартыз анаба, аԥшәмаԥҳәыс ауҭра дҭан, ахәыҷқәагьы уаҩы дыҟамызт, даара агәы аҽанны иныҩналеит. Ҵаҟа икаԥсаз хәаша-машақәак аашьҭнаҟәшәахьан еиԥш, ианынаԥш, еиҵыхәхәа икнаҳаз асаркьа рбаӷьк асахьа наннабалеит. Ари збаз сара соума, иабаанагеи ари аҩнаҿы арбаӷь аҳәан, иԥан иагәыдԥало, иԥан иагәыдԥало, асаркьа ԥҽны ихәаш-хәаша илаган инканажьит. Нас иаргьы ааҟар-ҟарын инахаххит (уара уакәызма исеисуаз!), аха иааг, уи арбаӷь «аҵԥраан» ицахьан. Аԥшәмаԥҳәыс данааигьы иаразнак иҟалаз лдырит, «ариабжьарак хәҷык уҽеиқәукызшәа уҟамзи, аха ақәыџьма ахәы аԥсахыргьы ацәаҩа азыԥсахуам» лҳәеит, аха уаҳа ак-гьы лзазымуит.


Ҵ И С АҾ Ы А Ӡ Ә Ӡ Ә О И Т

Аҳәынаԥқәа иахантәарак ҵиу-сиу рых га аҭуан ҵырхит. Урҭ знык ацгәы шыцәоу агәра аныргалак, нас аанкылашьак рымаӡамкәа

идәықәлоит. Иара ацыгәгьы, акәты ангәаџьуеиԥш, иахьы цәоу ахәда абжьы хыр-хыр ахга дара рҟынӡа инеиуеит. Уи абжьы рмаҳаӡаргьы, ари аҩнаҭаҿы аҭаҳмада иоуп ус гьы аҵыхәтәанӡа ишьҭало, ауаџьаҟ амца ҿаҳәаны дшын дәылҵлак афатәқәагь рыфҩы ааиқәтәоит, иара ацгәы аф ҩы ауп иаразнак аҳауа цқьа иалсны алыӷәрахьы ихало.
● 472 )	а и з га ●

Уи азыҳәан дара аҳәынаԥқәа рҽеиқәыркуа иҟахума, из-банзар урҭ ирдыруеит ацгәы арахь ахалара ишаҟәыҵхьоу, уаҳа зылшо иԥсра убааит ҳәа аԥаҵақәа ыршо, еиқәпата иштәоу. Амала макьана иара ахыԥша заҵәык рԥынҵа иҭас уеит, издыруада ихалазар ҳәангьы иӡыӷәӡа иаатәалоит, аха акгьы анырымбалак, рлымҳақәа аҵла ашьапы иади-аало акәыкәбаа хәыҷқәа реиԥш икьацә-кьацәӡа икәыжә-кәыжәны иқәырҵахьоу жәытә маҭәақәак зҭоу ашәындыҟәра инкылкәраауеит. Урҭ уажәшьҭа ирҭаху ҟарҵоит, уимоу Ҵис хаҟәӡа иахьтәоу ауаџьаҟ аԥхьа рҵыхәа наҿаҟьаны иниа-сыргьы цәгьа ирымбозар ҟалап. Иаргьы аҽырҭынчны аҵаа ашьашьалқәа реиԥш аԥаҵақәа ҵар-ҵарӡа итәоуп, аха иш ԥаҟанаҵари – лымшарагәышьоуп!..

Уажәшьҭа ашлацқәа зхахәы дрысхьоу Арсана, ақыҭа агәаҟынтәи дшаауаз, ҩнаҭакаҿ дныдгылан, ацгәы ԥшқақәа ран хԥаҟа ҳәарԥсаруа ишаҵаз аниба, ак сымазҭгьы цәгьамызт ҳәа иажәа иналеиҵеит. Арсанахеит, ацгәы ԥшқа ухыз-баауа дызусҭада, иуҭаху аарылхны ига рҳәеит аԥшәмацәа. Урҭ ацыгәқәа акы аарылихит, аха арахь уахәаԥшыр, зын ӡа ихәыҷӡан, ҿыц ҵара кәтаӷьк акәын изаҟараз. Инеи ҩыҵреикын иман дааит. Ианааига аҽныҵәҟьа, асаан ала ахш шнамҵаиргылаз еиԥшҵәҟьа, агәмыркатыл иаҩызаз абыз хәыҷ ҟаԥшьӡа иааҭнаган, инаншьылан афара иалаге-ит. Ԥыҭраамҭак хышла мацара ирчон, нас абысҭагьы аҵар ҟәаҟәан иеиҭо далагеит.

– Макьана хышла угәы ҭызгоит, – иҳәеит Арсана уи акранафа ашьҭахь, ишьапы иаҵаҳәны ахәмарра иахьаҿыз дахәаԥшуа, – аха нас, уандухалак, абри аҩны иҩноу аҳәы наԥқәа руа-ршәаџь нмыжькәа рыхәҵәы ықәухыроуп.

Ус ишыҟаз, ҩымз раҟара аахыҵхьан еиԥш, ҳәынаԥқәак рӷәи-ҵибжьы аҩны аҭӡамц икыдыз ақьаад иалҩны иаҳаит. Арсана иҭаца Хьымка амаҵурҭа ақьаад анкыдылҵоз, есым-ша уи иахьылшьуаз ақәырпа апарпыл ҟаԥшь алалҵон, уи аҳәынаԥқәа рыла мцаԥшьны иҭалоит ҳәа, аха уи аҭыԥаҿ илцәагхазар акәхап, аҳәынаԥқәа аибархәмарра иаҿын. Ац гәы хәыҷы иаразнак урҭ рыбжьы шаҳаз еиԥшҵәҟьа, аҩ
● Анатоли Лагәлаа  )	473 ●


ныргәы аҽеиуатәны иҵиҟәӡа иаатәеит. Убасҟан раԥхьаӡа акәны ацәа иалашәеит уи ахаан иамбацыз, аха хымԥада иԥшааны иклатәыз аҳәынаԥқәа ари аҩны ишамаз. Уи Ар-сана ианааигаз зынӡа ихәыҷӡан, аҳәынаԥқәа адунеи иқәуп ҳәангьы иҟамызт, ангьы ус акы акуа-иашьҭуа иамба-цызт, иабахьазаргьы иԥшқамзи иагәалашәомызт, аха иара цәала, шьала-дала иадырит аҿаҵахәы ахьыҟаз. Убри на-хыс иасыҽны, иасуаха, аҵых ҵхыбжьон агәы инықәлаанӡа икылыԥш-кылӡырҩуа аҳәынаԥқәа ирышьҭан.

Ҽнак ацгәы ҳәынаԥ хәыҷык акит. Аха уи иаразнак афа-ра иаламгеит, раԥхьа амаҵурҭа аҩныргәы аҿы иаанаган иалахәмаруан, зны иуонашьҭуан, зны иакуан, убри иаҿын. Нас азхара ианалахәмар, агәы аныԥнажәа, аԥсы аныҭнах, ацәардаӷәы аҵаҟа инаган имыццакӡакәа хаа-хаа иафеит.

«Сыбыз цәгьазар аӡаӡ алоуп, сылаԥш цәгьазар сџьам иа-нуп», – иҳәеит Арсанагь гәаныла, ицыгә хәҷы ас иаразнак ашәарыцашьа бзиан иахьышьҭнакааз игәы иаахәаны.

Ҵис мышк ҩба-хԥа ҳәынаԥ анамкуаз ыҟаӡамызт. Ара иҟоуп шырҳәоз ана ицон, ана иҟоуп шырҳәоз ара иаауан, убас ашьҭа ырӡны, аҽырҩашьан, урҭ ркышьа аҵахьан. Аха зегьы акоуп, даргьы аҭырас ашьапеиԥш зынӡа рышьаҭа аақәухаанӡа инҵәаӡомызт.

Ҽнак Ҵис алыӷәраҿы игәанаҭеит убасеиԥш ҳәынаԥ дук, азныказы иаразнак агәы нҭыԥсааит, уи зынӡа амч ақәымхарашәагьы абеит. Уи аҿы анааихнах, алашьцараҿ ахаԥыцқәа ӷьаш-ӷьашӡа инарыҵаԥшит. Нас алыӷәра аз-ганк ҩынтә-хынтә иаақәсит, уи аҵыхәа ду шьҭарҳәазо иахьнеиуаз, азныказ, Ҵис шәан агәы ахьамҟьаз акәу, Ар-сана илақәа злаиршәалоз иҷын иаҟаразшәагьы абеит. Уи акыр еикәҟьашеит, иагьыфҩышәеит, аха аҭуан алҩа хачлан иахьыҟаз акәу, Ҵис афҩы азеилмыргазар акәхап, насгьы иа гәаԥхоз, иафашаз ҿашәа анамоу, ишнеиуаз, иҩаны ихьахь-хьала алыӷәра иқәыз мҟәыбакгьы хакәыла инаӡывасын, аҵым-ҵымҳәа араҟәыбабжьы еиԥшшәа зеилыргара цәгьаз бжьык аахылжьны, абаҟәи ақьырсҭеи рыбжьара хаԥыцла иаӷәыххьаз акылҳара инкылашәкәа ицеит. Ҵис уи аҽны
● 474 )	а и з га ●

акыраамҭагьы анышәгәал еиқәаҵәа ду иаҩызаз аҳәынаԥ иахаҩон, аха уи уаҳа ианцәырымҵ, ашьи-ашьи еиқәҵо, аҵыхәа ашьҭарҽылан алыӷәра иналбааит.

Ҵис убри нахыс иасымша ахәлара амԥаз, инеины алы ӷәраҿы аԥсы ӡаны, аҟит-ԥсит мыргаӡакәа, ақьрысҭақәа рыбжьара инарыбжьатәон. Уажәраанӡа ҩраԥа инанамышь ҭуаз аҳәынаԥқәа, уажәы-уажәы аԥхьа ицәырҟьа-цәырасуан, аха урҭ рыԥсы ҭаӡамшәа ихьаԥшынгьы ирыхәаԥшуамызт. Уи згәаӷ амаз ани аҳәынаԥ ду акәын, аха гәаныла урҭ ус ала-малагьы ишзеилымгоз адыруан. Знык убриак нышьҭагәа иазкгәышьар, нас егьырҭ аҳәынаԥқәа зегьы иаразнак акаарыхмырҵкәа рҳәыԥ ннахрашәа абон.

Уахык Ҵис алыӷәраҿы аҽеиқәхарԥсны иштәаз, аԥхьаҵә ҟьа, иацәыхарамкәа ԥшхәынҵәык кәыркәыруа иааины ин кашәеит. Уи аҳәынаԥ ду акәын иҟазҵоз, раԥхьа иара цәыр ҵаанӡа аԥшәхәынҵә аршәит, издыруада, Ҵис ааигәа џьара итәазар, иахьыԥшны ицәырҵып, нас саргьы аҽӡара сахьӡап ҳәа. Аха Ҵис ҟадыџь анс иузжьома, уаҳа умԥсит, зынӡа аԥсы ҭарӡны, алашьцара аҽалаӡҩан иаатәеит. Нас аҳәынаԥгьы ари алыӷәра са сыда ԥсы зхоу акгьы ықәым аҳәан, зныкҭрыс ала иаақәҟьашеит, амҟәыбақәа ааиннаҟьеит, ахыбаҩ еиԥш икылыжәжәа иҟаз ашәындыҟәражә инҭаԥшит, нас, ихәхәаӡа аџьымшь харҽқәа икнаҳаз инарфыҩҩын, уи авара акакан зҭаз амакәан инаҵаԥшит. Ари амакәан иазышәарыцоижьҭеи акыр ҵуан, аха, ас уахеиԥшҵәҟьа аԥсы кыдгылан, амгәа ак ҭамкәа, аца ак ҭамкәа иақәымшәацызт. Уи маншәалан знык изыԥар, амакәан ахы иқәԥалон, нас аԥсы ҭины ахаԥыц ццышәқәа рыла аҷапырхәагьы хнаҵәарын.

«Усызкыр – аҳәеит усҟан гәаныла ацгәы, – ахырҷ-хырҷҳәа уцәеи-убаҩи еибарго егьа гьамала усфарын!»

«Усзылбаагар, – усҟан аҳәынаԥгьы гәаныла амакәан иацәажәон, – иҷаԥшь-ҷаԥшьӡа иҟоу укаканқәа зегьы ганы акакала ахьанаа амҵан иҟоу сҭыҩраҿы исымҵасыԥсон. Снаҳәы-ааҳәыцыԥхьаӡа ахьхьа-хьхьаҳәа ицәажәаларын!..» Ҵис, уи агәы иҭаз азхәыцхагьы иахьӡаанӡа, ашәымҭаказ аҳәынаԥ ду акгьы иакӡамызшәа, ишьҭууаахьан. Уи шиашаз
● Анатоли Лагәлаа  )	475 ●


амакәан иадԥалеит, аха амакәан анаагьала, иаргьы аҽа знымкылакәа алыӷәраҿы агәаԥ аашьҭнаргеит. Ҵисгьы убри иазыԥшызшәа, аҳәынаԥ иахьыз, изҭашәаз адыраанӡа, иԥан инақәԥалеит. Урҭ убас еибарххеит, еибархьу-сууит, азны-каз алыӷәра бганы аҩныргәы иқәҳап уҳәарын. Аҳәынаԥ ду даара акраамҭа иқәԥон, иаратәала даара акыргьы ицҳаит, уимоу азныказ ацыгәгьы ишакәымыз икыднаҟьеит, аха зе-гьы акоуп, Ҵис уи знык ахәда анамԥыхьашәа, аӡарҵәи еиԥш ихәырны иакын, аԥсреиҩынҵәаразгьы иоунамышьҭит. Кы раамҭаӡа ахәаҽра иаҿын уи, нас, аҳәынаԥ аҟырҟы ашьа анахәлач, аԥсыԥ аназымга, аҽааиҵнахит. Ҵис уи ахәда убас ирӷәӷәаны ахаԥыцқәа аларԥаны иакын, ианашьгьы, иаргьы амч алӡаахьазар акәхарын, хаԥсыра баны ауп ишалнахыз. Ашьҭахь уи уа иԥсылмыткны ашәиҭышәи аҽазмырҵысуа кыраамҭаӡа иадтәалан, нас аԥсы анага, аҵыхәа ианкны аарлаҳәа ирҳәазаны амаҵурҭахь илбаанагеит.

– Ҳаи, удырҩатә еиӷьхааит! – иҳәеит Арсана уи иани-ба иааџьеишьан. – Ари уара уаҵкьыс ҩынтә рыла еиҳауп, уара ацхь иамгаша, иааурҵысызеи. Аха ус сҳәеит ҳәа, уара уцгәыми, шәыԥсык ухоуп. Ари ран акәхап, уажәшьҭа рабгьы унапы иануп, амарџьа, амарџьа! Убра хьымӡӷы умгароуп!
Ацыгәгьы аҳәынаԥ ду ахьышьҭаз иаԥырымҵкәа, – «ми-аау, миаау» – аҳәеит, нас аҵыхәа ааҟьан, уи ииҳәаз аҳаны ишагәаԥхаз инардырырц аҭахызшәа ишьапқәа инары ҵаҵәиит.

Ҵис уи ашьҭахьгьы кыраамҭа ишәарыцон, аҳәынаԥқәа шаҟа абиԥара акыз, иафаз анцәа итәуп, урҭ ахцәхәыц аҟара ирацәоуп. Иаргьы аҳәынаԥқәа ицәыркәкәыз ашәырҩеиԥш, урҭ рхаԥыцшьҭақәа захьынџьара иануп. Аха, иара уажәгьы, ахәышҭаара аԥхьа иахьтәоу, имыццакӡакәа, мыцхәы ахы пату ақәҵаны, мрагыларахь иԥшуа аҿы аӡәӡәоит.

– Ус акәзар ақәа ҳзаугәышьоит, еимаҵәааит, – иҳәоит Арсанагьы, уи ихаҟара агәра го.

Ацгәы уахык ԥхыӡ иабеит, иааԥсаны уаҳа налымшо иқәиахызшәа, аҳәынаԥқәа алыӷәраҟынтәи цас, аццышә ԥсаҟьаны иақәрыԥсозшәа. Иара гыларц аҭахын, даара агәы
● 476 )	а и з га ●

ԥжәон, аха изгыломызт, нас иара агылараҵәҟьа алымшошәа анырба, дара еибархьусууа иаалбаан, иахьықәиаз агәы ақәхәмарра иалагеит. Иара аҿы еихнахуан, ашьацәхыԥқәа рыланарԥарц анапқәа аҟьон, аха акгьы амԥыхьашәомызт. Нас мчыла алацәақәа аахнаҩон, урҭ иҟарҵоз зегьы акгьы хьаас имкӡакәа, иҵегь иалшартә ианыҟаз, ианқәыԥшыз, аҳәынаԥқәа кны иааганы ацәардаӷәы аҵаҟа азхара иры лахәмарны, ирааԥсан, ирӷьазкны, нас аԥхьатәи ашьапқәа ирыбжьакны шаҟа гьамала иафоз иазхәыцуан. Убриала-гьы ашәҭаба еиԥш иашаз аԥхыӡ бааԥс иаиааины, ахы-агәы аҟажон.

Ҵис анкьеиԥш алақәа ирыцәшәаны иҩны аҵла иқәлом, урҭ анаавалалак аӷьырԥҳәа ашьацҳәеиԥш иԥҟьом, ма аҳәынаԥқәа иреиҩаӡом, иааҩналалак ршьапқәа ирышькла ҳәны ирыкәшом, ахәыҷқәа ахьыцәоу инеины уаха шаанӡа икәаҩӡа ршьамхы иқәтәом. Иара уажәшьҭа мыцхәы аҽы раамсҭашәаны иҟоуп, ах қьан ақәнаҵоит, ус инымҩатәны унацәхасыргьы аҭахым. Насгьы, уи иадыруеит амш анеил-го, ианыцәгьахо. Абриаҟара збахьоу, изаҳахьоу абырг ҟәыш Арсанагьы, ишьамхҟәартәрақәа иҵаԥыҵәҵәоушәа ибаҩқәа аныхьу-хьууеи, илымҳа аныҳәҳәоуи, ачуан аҵа амца ана-куеи, зегьы раҵкысгьы, уи аԥшҩы бзиа леиԥш ицгәы иаҳа

агәра игоит…




Уи ауха саб иаҳәшьа лшьапаҿы сышь ҭан. Ус ларгьы бзиа илбон, саргьы хазы

ашьҭаларазы макьана схәыҷцәоуп ҳәа сгәы иаанагон. Ама-ла, санышьҭалоз зны-зынла аҭуан саҵаԥшны блала исшәон, исзон. Аҭуангьы, амаҵурҭа адашьмагьы еиҟарамзи, аха сара схы ҩарханы сахьышьҭалалоз азы ус еиҳа сылаԥш ашьцыла-хьан. Иаҳҳәап, абыржәы сзаҟароу аҵкыс иҵегь снеиҳахар, аҭуан армарахьтәи акәакьҭа иазымариашаны, цаҟа акаруаҭ сзыргыл ҳәа лыҳәара салагон саб иаҳәшьа. Уи уажәгьы
● Анатоли Лагәлаа  )	477 ●


иаалыдысцалар, мап ацәылымкыр ҟалап, аха сара макьа-наз ахатә каруаҭ, ахатә цәарҭа, схала алаиара сацәшәоит. Насгьы, уажәааны ҭагалантәи аҵхқәа ирласны иахьым-шо азы исцәымӷуп. Лара саб иаҳәшьагьы данышьҭалалак, ахыза ухы иақәҵаны уцә акәымзар, абга ааҩналар уаго-ит ҳәа слыршәон. Иҵегь санеиҵбыз сшәон, аха нас, уи саб иаҳәшьа ллаф мыцқәа ишреиуаз еилыскааит. Уаха ларгьы дмыцәаӡацт, баша днаҳәы-ааҳәуан. Иҟаларын са сеиԥш уаҵәтәи ҳамҩа мыцхәы лгәы иҵхозҭгьы.
– Тата!
– Иуҭахи, нан?

– Аҽада хәыҷы шьҭа ицәахьоу?

– Цәаблаҟы иркааит имыцәаӡакәа.

– Избан, Тата?

– Уаҵәы иҳашьҭалозар акәхап.

– Уи шыцәоу Ҷашь ҳзымгаӡо, Тата?

– Ани агызмал ҳа иҳазжьахуама, нан?!

– Иаҳжьоит, Тата, иббап, иаҳжьоит.

Тата днаҳәын, ахыза лхы инақәылҵеит. Сара издыруан уи уажәы иӷәӷәаны ацәара шылҭахыз. Акы лгәы ианыҵхоз ус акәын уи, дыцәар, зегьы ирласны илхыԥсаауан. Аха зны-зынла сара санызмыцәало, исаҳалоит дшыцәо дышцәажәало, иналаршә-ааларшәны дагьамхаӷьуеит. Усҟан лыԥсыԥ ҟәан даӡа сшьапашҵа иахьысуеит, иарчыхәчыхәуеит.

Илҳәаз цқьа иахьсмаҳауаз азы, слызгәаан, мчыла сылақәа хызҩоит, саргьы сыцәарц.

Ашьыжьымҭан Тата ахьхьаҳәа асаан ианылԥсалоз аԥш ҿырпбжьы саанарԥшит. Сылацәа анаахыст, Тата аӡы сҿалҭәоз џьысшьан сшәаны ацәарҭа снылԥеит. Аха лара саԥхьа игылаз аҟәардә Ҷашь ақьышә еиԥш иҟәаш-ҟәашӡа иҟаз ҩ-лапҟьак аақәылхын, инаслыркит, ирласны иҿырплаҳәа. Саргьы, сҽеилаҳәара саламгакәа, акаруаҭ сшықәтәаз аҩлап ҟьакгьы ҿырпны саалгеит. Нас, сеиқәа насышьаҵаны, скьаҿ аасышәхасырԥан, амаҵурҭа сындәылҟьеит. Аҽадақәа ахь ҭакыз саннеи, уахь сыҩнамлакәа уи агьежь иадчаԥалаз аӷәқәа реивҵыккара скылԥшуа саагылеит. Аҽада хәыҷы
● 478 )	а и з га ●

аини иареи рыхқәа еидҵаны иҭаҳәахаа ицәоуп. Сылахь еиқәҵаны амаҵурҭа сааҩналеит.
–Тата!
– Иууеи, нан?

– Аҽада хәыҷы ҳазжьаӡом иахьа.

– Ицәаӡами?

– Ицәоуп, аха рхы еилаҵаны ицәоуп, Тата!

– Иҳарҿыхагәышьап, иааури, нан.

– Аҟаара иаламго, Тата, аҽада хәыҷы?

– Иалагар иалагеит, ишԥааури.

Тата афатәқәа зынны астол иқәгылаз асаанқәа ампахь-шьы аарықәылхит. Ҳамҩаныфа хазы иҟалҵахьан усгьы. Лара шьыжьла ибзианы акрылфон, ҵәыцак-ҩ-ҵәыцак аҩы анылымжәуазгьы ыҟамызт. Сынтәа амаҷаргьы бзиа-ны иҳаман. Ачаӷьа лҿы иҭалҵаанӡа аҵәца аашьҭылхын, Ҷашьи ҳареи ҳамҩа лныҳәеит. Нас дааԥышәарччан, саԥ хьа иқәгылаз, аҵәаӡы зҭаз аҵәца хәыҷы инанылҟьеит лаҵәца. Саргьы саҵәца аанкыланы ихааӡа снаҿыхәеит. Нас, Тата дгәаар ҳәа сшәан, кәабашьиа ҽыҭк аашьҭысхын, аџьыкҵәаҵәа нахьшьны афара салагеит. Татагьы лгәы иаахәан даасҿаԥшит. Ԥыҭрак ашьҭахь иаҳзымфаз ҳахәқәа ампахьшьы нархаршәны ҳнагылеит.

– Тата.
– Аа, нан.

– Аҽада хәыҷы ҳарҿыхома?

– Мамоу, нан, ишыцәоу ҳцоит.

Аԥш зныз асаара аашьҭыхны дындәылҵит Тата. Саргьы ашә ныдҵаны уи сналышьҭалеит. Сыла акы абомызт, аҽада хәыҷы ҳацәҿыхар ҳәа сшәон. Шьыри, Ҷашь иадыруандаз уи шырҿыхатәым, иныжьны ҳцар аҟаара ишалаго, Татеи сареи ишрыцҳаҳшьо. Ашә аартны ԥшьаала ҳаныныҩнала, аҩбагьы рхы еилаҵаны ираҳаҭӡа ицәоуп. Татагьы кыраамҭа дшанханы дгылан, Ҷашь рыцҳашьаны. Аха иахьа иҳаҟәшәоз

– ахьа иаҵаланы иаагатәын, иҭитәын. Уи Ҷашь иадыруан, еилнакаауан, аха аҽада хәыҷы иаздырӡомызт.
–Сыҷкәын хәыҷы...
Анатоли Лагәлаа  ) 479 ●

– Аа, Тата.

– Аҽада хәыҷы ԥшьаала ахы кны уҩахи!

– Аҳы, Тата, сҩахеит.

– Шьҭа, Ҷашь рҿых.

– Ҷашь, Ҷашь, уҿыхи, Ҷашь, уҿых... – сҳәеит сыбжьы ныҵакны.

– Ус акәым, сыҷкәын хәыҷы, ус, алымҳа кны уҩахи. Алымҳа кны санҩаха, Ҷашь ацәа иаалҵит. Аблақәа ана-

ахнат ауп, Тата ԥшьаала асаан ақьышә ишнықәылкыз ангәанаҭа. Уи ихьаҳә-хьачоз ҽадамызт. Аԥхьатәи ашьапқәа ааҵнахын, инарықәгылеит. Нас – ашьҭахьтәиқәа акы, нас – егьигь, алымҳа шыскыз зынӡа иҩагылеит. Тата аԥш алым ҭакәа раԥхьа ахәда ашаха нахалҵеит, нас ақьафын еиԥш ихцәышааз ақьышә лнапы нықәылшьит. Ҷашь уи ала иа-дыруан аҽырххарақәа ишраамҭамыз, ҭынч ашьҭыбжь мыр гаӡакәа ишдәылҵтәыз, аус дуқәа шазыԥшыз. Уи акәхеит, Тата иналышьҭалан, аҳаит-ԥсит мыргаӡакәа индәылҵит Ҷашьгьы. Са сахьгылаз, аҽада хәыҷы ацәа иахьалаз сахәаԥ шуан. Нас сыбжьы ныҵакны Тата налызҿысҭит:
– Тата!
– Аа, схәыҷы.

– Аҽада хәыҷы гәыдскылоит.

– Иуцәҿыхап, нан, уаҟәыҵ.

– Зынзаҵәык – иамырбаӡакәа!

Схы ласырҟәын, аҽада хәыҷы аӡамҩа хышра ԥшьаала игәыдскылеит. Аблацәа хәыҷқәа ааигәаны сахьырхыԥшылоз, иара иаҳагьы ацәа иҭанагалазшәа збон. Иҟалап уи ԥхыӡк хааӡа иалазҭгьы. Усоуп саргьы аԥхыӡ саналоу; Тата лыбжьы рдуны сықәҿылымҭкәа, ма аӡы хьшәашәа сыбла ихылым ҭәалакәа сзааԥшӡом. Аҽада хәыҷгьы убас ԥхыӡ хаак ишалаз иныжьны сындәылҵит.

Амаҵурҭахь сааиаанӡа, Тата Ҷашь акьахь ақәылҵахьан. Аҵыхәҵадагьы иахьынӡаҭахыз ирхханы ашьҭахьтәи ама-ха иадылҳәалахьан. Нас аҩнаҵаҟа дныҵалан, сынтәа саб Тҟәарчалнтәи иаҳзааигаз ааҵәа ҿыцқәа ҩба аарылыл хит. Сара издыруан мыцхәы ҳамгәаҟӡакәа урҭ аҩба рызна
● 480 )	а и з га ●

шҳауаз иахьа. Избанзар, Тата илдыруан ахьа еиҳа иахь каԥсоз аҭыԥқәа. Ааҵәақәа аалган акьахь инақәҿаҳәаны, аҩнашәқәа зегьы аркны ҳҿынаҳхеит. Ԥыҭраамҭак ус аӡә гьы ҿымҭӡакәа ҳнеиуан, ҳаҩны аҩадахьала инагаз ам ҩахәасҭа ҳаныланы. Сара избон Тата иахьа Ҷашь аны ҟәашьа шылгәамԥхоз, уажәы-уажәы аҷын лҟьарц лнапы шҩышьҭылхуаз. Аха са саныналҿаԥшлак, Ҷашьи сареи ҳуа ӡәы мыцхәы ҳаарыцҳашьан, дамысӡакәа лҿыналхон. Ус, амҩаҭшәарра ҳаныланы акыр ҳнаскьахьан еиԥш, Тата дааҭ гылт. Наҟ-ааҟ абахә дуқәа еиҩызшоз аиҩхаақәа иааимданы днарыбжьаԥшит. Нас, даахәыц-хәыцын, аиҩхаақәа руак сныбжьаланы ихықәгылаз ахьақәа акаԥсара иалагахьоу иа-ламгацу еилыскаарц насабжьылгеит. Ларгьы дааццакын, егьи аиҩхаа дынҭалеит. Ҷашь уа игылан, слаба хәыҷы насыҵарсуа, ахаҳәқәа снарықәԥала-аарықәԥало, аӡышьҭа ихықәгылаз, ужьы хтны иахьырбоз ибыз-бызуа иҟазҵоз ахәацқәа сҽыд мырдыркәа, даара абна иашьцылахьоу аӡәы иеиԥш сҿы насхеит. Сахьнеиуазгьы иџьасшьоз, сара абриаҟара саб иаҳәшьа хьаҟәшәара слыцныҟәахьан, аха абри аиҩхаа зны заҵәыкгьы сахьҭамлацыз акәын. Лара иасымша зыӡбахә лҳәалоз ахә ду аикахьы ҳцарц акәын. Ԥыҭрак снаскьахьан еиԥш, ахьа рацәа ахькаԥсаз агәаҩара снахагылт. Раԥхьа сара схаҭагьы иааџьасшьеит, ахьақәа аԥара ҿырпқәа реиԥш ирбӷьыжәны икаԥсан, ахьаԥарчқәа рыгәқәа аартны иҭацәу аԥараҭрақәа реиԥш урҭ ирываԥсан. Сгәырӷьара сзымҵәахуа, хьа цырак машәыршәа сақәгылар ҳәа сшәаны, ҽа ԥыҭрак сеиҭанаскьеит. Абар, аҽа хьаҵлакгьы, уаҳа цырак зҿаршәу иԥсра убааит аҳәошәа, иҟәаз-ҟәазӡа ахьа цыра шәпақәа ад-гьыл хҟьаны иахьаҵажьу. Сара издыруан арҭ аҩҵлак рҿы уаҳа ҳархымсӡаргьы ааҵәа ҿыцқәа руак ахықәцәанӡа ишҳарҭәуаз. Урҭ гыланы исыхәаԥшуан, идырҳәыз аҳәсақәа реиԥш, им-чыдаха. Аха урҭ зырҳәыз иахатәи аԥша акәын. Иҟалап, ани ахә ду аикаҿгьы ахьақәа арҳәхьазаргьы. Иҟалап, макьа-на имнаӡацзаргьы. Реиҳа иҟәазыз хьа цырак аашьҭысхын, исыманы сыҩны сҿынасхеит, арҳәра иҟалаз аҿы џьара акы зхарартәыр ҳәа ишәаны ибналаз ахәыҷы иеиԥш.
● Анатоли Лагәлаа  )	481 ●


Татеи сареи ҳахьеиԥырҵыз санааи, Татагь дыҟамызт, Ҷашьгьы ыҟамызт. Даара иаасцәымӷхеит, аиашаз. Зны исыӡбеит, Ҷашь злацаз акәарашьҭра иҭаршәны сыҩны сдәықәларц. Зных, Тата дызҭалаз аиҩхаахь лыхьӡ ҳәаны ҿыҭуа сҭаларц. Аха нас, санхәыц, уи слышьҭанаҵы, Ҷашь ахьцаша исыцәцоит сҳәан, сышзахәоз ҳазлааз ҳашьҭра сынхыланы сҿынасхеит. Раԥхьаҵәҟьа, Ҷашь ашьҭа ҿыцқәа ахаҳә бааӡақәа рҿы ишаныз сцәеиламҩшьартә, рацәак смыҩӡакәа, ус схыԥ-хыԥуа снеиуан. Аха нас, убас исырцца кит сшьаҿақәа, Ҷашь ашьҭақәа ракәым, иара ахаҭагьы сым баӡакәа џьара мардак ишкыдҳәыло саҩсны сцар ҳәа сшәартә аҟынӡа. Ԥыҭрак снаскьахьан еиԥш, сааԥсо, сынарха маҷхо салагеит.

Сара зныктәи аҩраҿы, хышә-ԥшьышә метра рҟынӡа акәын иӷәӷәаҵәҟьаны сҽыхәжәаны аҩра ахьсылшоз. Уина-хыс сакуан. Ҳарҵаҩы излеиҳәахьоу ала, убас санакуа, мчы-ла сацәыҩлар, ишнеишнеиуа зынӡа соунажьыр ахәҭоуп. Аха уажәы заҵа сацәмыҩрыз, зынӡа сакит. Санаанымгыла, иаасықәлашьцеит, нас адгьыл сыҵышьшь аҿынанахеит...

Сыԥсы хәыҷы ицаз аара ианалага, сарӷьа напы анаа сырҵыс, ахьақәа згәылшәшәаз ахьаԥарч инахьысит. Сара усҟан скаруаҭ аҿы сыцәаз џьшьаны, ахьаԥарч Тата лшьа-пы ашҵа џьаџьақәа ракәызшәа ианаасгәыдсырӷәгәала, снацәкьарақәа уи ацқәа ахьынӡазцоз инарылашәкәеит. Нас сыблақәагьы хыстит, сыхгьы аашьҭысхит, егьи сарма нап-гьы аасыцырхырааны сықәтәеит. Уажәшьҭа издырит Тата лшьапаҿы сшышьҭамыз, аԥхыӡ хаақәагьы сышрыламыз, Ҷашьгьы ахьцаша ишцахьаз. Схы-сҿы анааиԥхьысшьшьаа, снапсаргәыҵа акы ԥхаӡа инанҭәалеит. Снапы саахан сана хәаԥш, снапсаргәыҵа зегьы ашьа аҽахьнагӡахьан. Иҟас ҵахуаз, ахәра ӡыла иҿысыӡәӡәаан, сыблуз цәҩежь акалҭ схы иакәшартә аҟынӡа цахак аамԥжәаны, ахәырбӷьыц сыз ҭахуадаз аҟәараҿы, аха абжьынҵ бӷьы иаҵәа нақәысҵан, ашьа ааннакылозар ҳәа иӷәӷәаны иҿасҳәеит. Сҩагылт. Уажәраанӡа сахькажьыз ашьа каҭәан. Сгәы иаанагеит, сшьа акәӡамкәа, инагӡаны исзымаацыз сымч акәызшәа исылҵны
● 482 )	а и з га ●

икаҭәаз, насгьы, уажәы сара зынӡа ашьа сҭахӡамызшәа, амч акәызшәа иаҳа исҭаху. Акәарашьҭра иавганы иган ам ҩахәасҭа, уи ианыршәлан сҿынасхеит. Ԥаса еиԥш сыҩны сызцомызт уажәшьҭа, избанзар, сымч абжакы сышьҭахьҟа инсыжьхьан, сымшаҭакәа сцәа-сжьы иалҵхьан. Аха зегьы акакәын, иаанхаз акры ыҟазар убри ала абри амҩахәасҭа са-ныланы сцалар акәын. Хәык, қәаҵара дук, қьаԥҭак, еиҭа хәы лаҟәыки, марда хәыҷыки срыхгатәын. Уаанӡа исцәынҵәар ҟалаӡомызт. Иԥшаатәын, ирхынҳәтәын, Татеи сареи ҳхын ҳәаанӡа гәырӡшашәаӡ зыҽзырӡыз Ҷашь. Издыруан иара ахаҭа уажәы иахьыҟаз: абзиабара, агәбылра аԥшаауан. Уи мчын, иара уи адагьы ихәарҭаӡамызт, иацәыӡыр ҟалаӡомызт. Иара иадырит уи амч арӡра шыҟамлоз, ишеиқәырхатәыз, аԥсы ишахьӡатәыз. Иара ахаҭагьы мыӡроуп. Аӡраҭәҳәа арахә рзы Тата илдыруан, саргьы издыруеит. Уи хымԥада уажәы аҳәара даҿуп, уажәы иаамҭоуп, иҟалап уашьҭан ихьшәахаргьы, лгәы иҭаԥсыргьы. Уажәоуп, уажәы, ианҳәатәу, ианцәыргатәу:

Шьашә реиҳабы, шьашәырхәа, Шьашә рҳампал уҿаҳаит. Шьашә рхәымпал ухәлашәеит. Сара сахан еиқәысыкшеит...

Сааҟәымҵӡакәа исҳәон, еиҭасҳәон арахә рыҭәҳәа. Мшәу ма, қәыџьмоума, бгоума – иннакылароуп уи. Имлагома убарҭ убри аҟара, ҳаӡлагара, ҳахьа, ҳамҿы, ҳҿаҵа – зегьы зыжәҩа иқәызхуа, Ҷашь рыцҳа нкажьны ирфартә еиԥш.
Ҷашь... Ҷашь рыцҳа, ҳаскьында изакәызаалак адгьыл ԥырхага азымҭо, иразу, иқьиоу. Иугәалашәома, ақалақь ахь иҟоу сашьа хәыҷы саб уҟәаҟәа данықәиртәа, анык леиԥш уихӡыӡааны ашҭа дшакәуршоз. Иара дышгәырӷьоз, ахьыр-хьырҳәа дшыччоз. Иугәалашәома, ҽнак ҳгәыла уанигаз, ачара азхара аџьықәреи аӡлагарахь зныкала уанаҵеиҵаз, ианузышьҭымх, ари макьоуп, аидара мыцхәы аҵалара иара ақәшаҳаҭхазаргьы, ахәшәтәыҩцәа мап ацәыркит ҳәа иу-хыччо, мчыла иааусуа ианудыргоз. Сара издыруеит абри
● Анатоли Лагәлаа  )	483 ●


аҽынгьы улаӷырӡқәа аҳәҳәыҳәа ишаауаз, ушҵәыуаз. Усҟан уара уӷра иҭан иахьа ашьжьымҭан ацәа ишалаз инҳажьыз аҽада хәыҷы. Усҟан ухаҵкысгьы иара уацәшәон, уара ужьы аҵкысгьы иара ажьы ухьуан. Аха иучҳауан, избанзар, уара иузҳәаӡомызт аидара мыцхәы ушзаҵамлоз, алабақәа иуаахоз шуԥырхагаз, иухыччоз хьаас ушрымамыз. Уара улымҳақәа уқәыжьны ԥшьаала агәашә улагылан, аӡыршы уқәырҭәазшәа алҩаҵә ухылҵуан.

Иугәалашәома, Ҷашь, ашьыжь шаанӡа Тата ацаҵаҟа да нааҵала, иҟәба-ҟәшәо уҽада хәыҷы шувагылаз. Лара аҭаа цәараҿы ауаҩы данилак аӡәы дышгәырӷьаша ауп дыш гәырӷьаз. Уара угылан улымҳақәа уқәыжьны. Иҟаларын уԥа хәыҷы урбзаларц, ааигәа абла ухыԥшыларц уҭахы заргьы, аха Тата дгыланаҵ, уԥхашьашәа, игәаӷьны уԥа уа лакьысӡомызт.

...Аха, исхашҭыз, шьҭа иҳәатәуп арахә рыҭәҳәа. Ирҳәоит уи аԥҟага анукым, цахала ианҿоумҳәа рацәак амч амаӡам ҳәа. Аха сара хынтә исҳәоит, хынтә ацыхәанӡа. Иҟалап уажәы Татагьы аҳәара даҿызар.

Аиҭартә гәара иҭакуп, Еихатә ҵәымыӷла еибаркуп, Нан лкалҭ иҵакуп, Шьашәы ирысасуп, Быжьгәара акәыршоуп,

Кәымгла ихыркуп, Аиҭар бжьеиҭар џьыгәгәын гылоуп, Уахысыр уԥсуеит, Иужәыр унцәауеит, Чшәу, чшәу, чшәу...


Сышнеиуаз амыӷ зқәыз шыц ҵлак снадгылеит, схы иахьҭашәаз сыздыруам, аха исыӡбеит ацқәа бзиан измаз маӷрак аԥҟага аҿы иаҟараны («аԥҟага» ҳәа ауп амаркатыл ишазырҳәо арахә рыӡра аан, аҭәҳәа аныҟарҵо, ахьӡ ишиа-
● 484 )	а и з га ●

шоу ирҳәар амч аиуӡом) ҩыџьараны иԥысҟарц. Нас, ани, уажәраанӡа схы аҿаҳәаразы иҵызжәахьаз сыблуз цәҩежь ца-хак аамԥжәан, ҩынтә-хынтә раҟара иӷәӷәаны иакәыршаны иалаҿасҳәарц. Амаӷгьы улалоит, насгьы амаркатыл еиԥш амаҭәақәа ԥнаҟоит, ҽакала иуҳәозар, иԥнажәоит. Амаӷ зқәыз ашыцҵла аҟынӡа снеит. Нас, реиҳа ишәпаз маӷык, мчыла иааԥсыртлаанӡа лашәага рҿы еихымсаит ҳәаны, сџьыба инҭасҵеит.

Ҷашь, сара исгәалашәоит усҟангьы уԥа хәыҷы аауцыршәар ууӡомызт. Ацаҵаҟа ианыҵакыз иҵакын, ианыҵакымызгьы ашҭаҿ ма аккараҿы уацзар акәын. Иаргьы уанамбалак иҟаауан, игәыкуан. Усҟан ҳаргьы амцхә аус уҳаруӡомызт. Татеи сареи иаҳзышьҭымхуазгьы, ҭитәума, аӡлагарахь ау ма, ма ҳгәыла ҷкәынк ҳиҳәауан, ма ҳара ҩынтә-ҩынтә еиҩ шаны иаҳгон. Ҳазбоз ҳхыччон, ҽада гәарҭак ҭакны ирымо-уп, еиҵарааӡоит, арахь дара есымша аидарақәа ирыҵоуп ҳәа. Урҭ иабардыруаз уԥеи уареи шаҟа шәрыцҳаҳшьоз. Иу гәалашәо, ҽнак, аӡлагарахь ҳанцоз, аҽада хәыҷы, иаргьы шуцҳамгоз анаба, агәара икылсны ишҳашьҭалаз. Ҳара арахь ирацәаны аԥш аӡлагарахь иганы иаҳлагар акәын. Избан-зар, ауха саб ақалақь ахьынтә даауан, архаҟа иҳазҭигарц, ашьыжь шаанӡа, нас ҳара втобусла иаҳгон аџьармыкьахь. Ҷашь, ҳара есымша аџьармыкьахь ацара бзиа ишаҳамбо умдыруеи уара? Аха уаргьы уҳаргәаҟлароуп, ҳаргьы ҳхы ҳаргәаҟлароуп.


Аиҭартә гәара иҭакуп,

Еихатә ҵәымыӷла еибаркуп...

Убри аҽны аӡлагарахь ҳанцоз, иугәалашәозар, ҳаҵаҟа аӡиас ҳанхықәгылоны, иҳахьӡеит аҽада хәыҷгьы, уара ушьапқәа аӡы инӡааургылахьан. Саргьы сеиқәа сҩахан, сшьапқәа рҵар кәакәара саҿын. Татагь ԥуҭбжак аҟара аџьықәреи даҵалан ҳашьҭахьҟа даауан. Нас уара, ааҵәа хьанҭа ушаҵазгьы, иара ушахьӡаз, уаԥхьаҟа ахала ишумышьҭуаз, саргьы Тата лла-дахьы слыргылеит усҟан, Ҷашь. Аха уи аҽны, аӡиас рацәак
● Анатоли Лагәлаа  )	485 ●


иацымлаӡацызт азы, аласба гәыбзыӷқәа реиԥш сшьапқәа ир гәыдԥалоз ацәқәырԥақәагьы рацәак срыцәшәаӡомызт. Амала, иугәалашәозар, ҳанаауаз иҵегь иацлеит. Избанзар, ашьхантә асыԥса ӡыҭны иаауан. Аӡы хьшәашәа ианҭала, аҽада хәыҷы ахьҭа иакит, иаарыцҳасшьеит.

Ԥыҭрак ашьҭахь, сыԥхӡы фҩи иацы ашьыбжьышьҭахь Татеи сареи иаабылуаз аҟәынџь фҩи сԥынҵа иахьҭасуаз сдырҩашьын, ҳахкаара иакәыршаз аанда апал сҽынахшьны сҽааныскылеит. Сывараҿы амасар аанда иқәгылаз арбаӷьк санаба, иаакаркарын, иԥырны аҩызцәа инарылаԥалеит.
…Санԥшы, избеит Ҷашь ацаҵаҟа иахьакәшоз. Сҿынасхеит сара урҭ рышә аартны еибасырбарц, еизааигәаны еихәа сырԥшырц, ирыбжьысхырц урҭ еигәнызмырҩуаз ахьатәшәы. Аха шьаҿақәак ааҟасҵахьан еиԥш, Ҷашь сшьапышьҭыбжьқәа рыла садырызшәа, иааҳәны, алымҳақәа ақәжьны, алахь еиқәҵаны инасҿаԥшит. Саргьы сааҭгылеит, уахь анеира са қәиҭымшәа. Нас Ҷашьи сареи блала аицәажәара ҳалагеит:

«Ҷашь, уарамыжда, ҳныжьны узааи?» «Сԥа абжьы сгәы ишҭыҩуаз сабацоз.» «Иахьа хьа ԥыҭк ҳмыҟәшәози умаар.»

«Ауп, аха, сԥа хәыҷы рыцҳасшьон, уигьы думхои.» «Ҷашь, уи духаргьы ахьа ианаҵаҳҵалак умгәаан.» «Шәара шәзы сшымгәаарыз, аха егьырҭ иаҳхыччо...» «Ҷашь, ашә аасыртып уҭахызар?» «Иаарты, уарамыжда, суҳәоит иаарты...»

Сара ацацаҟа ашә ҟьаҟьаӡа иаасыртит. Уаантәи аӡәы ишилшоз ишьҭыхны иршәызшәа, ашәхымс инахыԥан, аҽа да хәыҷы ан инадххылт. Ҷашьгьы, аҽада хәыҷы ҿыц иа низеиԥш, ахаҿы арбзара иналагеит. Ҷашь рыцҳа уи аӷра ианҭазгьы мыцхәы ирыцҳанашьон, мыцхәы ихьаанагон. Алабақәа иақәшәозгьы – иара ахазы акәӡамызт изрыцәшәоз. Уи иаҭахын аӷраҿы зыԥсы ҭалаз аҽада хәыҷы аиха аӡарц, азҳаха аӡарц. Уи азыгәшьуан, нас мышкы зны Татеи сареи инҳавагыланы хьаҟәшәара иҳаццаларц.
● 486 )	а и з га ●


«Ҷашь, шьҭа Тата лахь ҳхынҳәып.» «Аҽада хәыҷы аҟаара иалагоит.» «Иаргьы ҳаццааит, нас, Ҷашь.» «Ибзиоуп, изцозар...»

Ҷашь аблақәа сахьырхыԥшылоз, ирықәшаҳаҭын аҽада хәыҷы хьаҟәшәара агара. Уи саргьы мап сзацәкуамызт.

Ашьыжь нхыҳәҳәахьан, Ҷашьи, сареи, аҽада хәыҷи ҳҿы наҳхеит иахьа ашьыжьымҭан ҳазнысхьаз амҩала. Амра-гьы уажәшьҭа ацԥхьқәа ирмеигӡаӡакәа иҳақәнаԥсон. Иаа ҳакәыршан аҵарақәа, реиҳа ихааны ашәа зҳәо ҳәа еисазшәа, иҷырҷыруан. Ана-ара аҵлақәа ҳанаарывалалак, иҿықә-ҿы қәуа урҭ ирылатәаз ардәынақәа, иҳацәшәаны абнара ины лахәашон. Нас, уахьынтәи мыцхәы зыԥсы иацәшәоз хьажь қәакгьы, злыра хахьоу ауардын аҿыжбыжь еиԥш, «ҟыж-ҟыж» рганы, рымҵәыжәҩа ӷрақәа еинҟьо, инықәцала-аақә цало, рҩызцәа адырра нарыҭаны, егьи ахәахьы аԥырра зы рҽеидыркылон. Абна алымҳа кыдҵаны, арҵаҩ мчыла еиқәикыз, злеишәа цәгьоу ахәыҷқәа реиԥш акәын ишыԥ шыз. Ас мыцхәы абна анҭынчхалак, аԥсаатә рыбжьы иазы ӡырҩуеит лҳәон Тата. Уигь алымҳа амазаап, ауаа реиԥш аӡырҩышьагьы адыруазаап. Ус, аҽадақәа рышьҭахь сгылан сышнеиуаз, аӷәра зҿадырххаз аҽыҩқәа реиԥш, адыхҳәа иа-ангылеит аҩбагьы. Убри аамҭазы, сылаԥш нарықәшәеит ҳамҩа ахахьы ҩыџьа ааҵәақәа ирыҵаланы ишаауаз. Абар ҳгәыла ԥҳәыс лашьа иԥа адагәеи лареи рааҵәақәа рызна ахьа иаҵаланы иахьаауа.

– Ашьха укыдлома, нан, Аркади, арҭ аҽадақәа уман уаба-цои?
– Мамоу, Шьашькәа, хьаҟәшәароуп ҳахьцо.
– Тата дызуцми, нан, уара умацара абна ушԥалалҵои?
– Уи уахь дыҟоуп, Шьашькәа.
– Абри арыцҳагь ахьа иаҵашәҵома? – иҳәан, ихәда иқәыз аидара нкажьны аҽада хәыҷы гәблыла днахәаԥшит адагәа Уасил.
– Мап, ҳара уи аидара ишԥаҵаҳҵо, аҩны амацара иауӡом азы ауп! – сҳәеит сара, снеицрашәаны.
● Анатоли Лагәлаа  )	487 ●


Аха насоуп саназхәыц уи иасҳәо ҳәа иагьшимаҳауаз, баша ишысҳәаз. Иара акраамҭа ицәымыӷханы дгылан, аҽада хәыҷы аидара иаҵаҳҵоз џьышьаны.

– Абри иаанаго аҟара хынтә еиҳаны ишәзаазгоит сара, уара амӡышәа, уҽада хәыҷцәоуп, ирыцҳауп, макьана аида-ра иаҵаумҵан, – иҳәан, са сахь дааскьаны иблақәа насы лаирҟацеит. Сара азныказы маҷк саашәаны сылақәа хыз ҩеит, уажәы уи ишилшо дсысуеит ҳәа. Аха сылақәа анаахыст, иара инапқәа иџьыба иҭарӷәӷәаны, дааигәаӡаны дысҿаԥшуа ихы аалаирҟәит.

– Иуаҳама?! – иҳәан, дысҿахәааит еиҭа. Са сахьгылаз сшәан аҵысра салагеит. Нас еиҭа адагәа Уасил дсызгәаан дышсысуа сымбарц азы сыблақәа хызҩеит. Сылақәа анаа хыст, уи иӷәӷәаны игәаара зныԥшхьаз ихы-иҿы снаҿаԥшит.
– Уаҳа хьаҟәшәара иумгааит ари аҽада хәыҷы, – иҳәан, инап дуқәа рыла сызқәа ааишьышьын, днасҿаԥшит.

– Саргьы сиццоит ари амӡышәа! – иҳәеит Уасил ибжьы нароуны, дгәааны иҳәозу, ус баша иҳәозу узеилмырга уа. Амала уи иџьыбақәа инапы шырҭакыц ирҭакын, дан цәажәозгьы ҳара дҳахәаԥшӡомызт, аҽада хәыҷы ашҟа дыԥшуа акәын ииҳәоз зегьы шиҳәоз. Нас, Шьашькәа иара иахь дааскьан, аҽадақәа даарҟәаҵны, иара ихаҭа амҵқәа иқәылцозшәа лнапқәа ҟьо, акы иалҳәо далагеит. Уи уажәы ҩ-бызшәак рыла дҳацәажәон ҳҩыџьагьы. Сара сбызшәала иаалҳәоз зегьы еилыскааит, амала адагәа Уасил ибызшәала илҳәозгьы еилыскаауан. Уи илҳәон: иҟәшәаны иааргоз ахьа зегьы аҩны ишнагатәыз, иара дызҵаз ааҵәа зегь раԥхьа ишыҵкәатәыз, нас ачуан ду инҭажьны ишыжәтәыз, мам-зар, аџьармыкьаҿ ишаӡоу мацара ирацәаны ишырымгоз. Аха иара иалҳәоз акгьы иирҳаӡомызт. Дцәажәан даналга-лак, «аҽада хәыҷы рыцҳауп» иҳәон. Иага лундазгьы иара итәы ишаиргаз анылба, иааҵәа ду лнапы нақәылкын, нас аҵлахьы иналырххеит Шьашькәа: уааҵәа аҵла аимҿаԥара иныбжьаҵаны, уаҩ илаԥш ақәымшәаратә еиԥш абӷьынҵәқәа рацәаны иақәыжь ҳәа акәын иаанагоз. Нас Шьашькәеи сареи ҳнеицхыраан, иааулакгьы ишьҭыхны инеиҳаркит иааҵәа ду.
● 488 )	а и з га ●

Иара инҳамихын, аҵла амахәҭақәа рыбжьара иныбжьеир-гылан, инап дуқәа рыла ашәшь махәқәа реиҳа абгьы рацәа зҿаз аамжәжәан, иааҵәа ду нҭеиҳәҳәеит, уаҳа мҩасҩыкгьы илаԥш иҵамшәартә. Нас дахьықәгылазынтәи агәырқьҳәа дналбааԥеит. Уи адгьыл аҿы даннықәс, ҳазҵагылаз аҵла ду аахжәар еиԥш, слымҳа инҭаҩит сара. Убасҟан ауп агәра аныз-га, уи адауы иеиԥш дшыӷәӷәаз, са саҵкысгьы дышҟәышыз.
– Уицәымшәааит, нан, адагәа Уасил уа урыцҳашьан ауп дызуццо.
– Мамоу, Шьашькәа, сшәаӡом сара.
– Амҩангьы игәы ԥумжәааит, нан, џьара уихымччааит.
– Мамоу, Шьашькәа, мамоу, сашьа хәыҷы дымсааит сши-хымччо.
– Ус акәзар, шәцала, шәҽырҟәышны шәыҟаз.
– Ҳеи, ҳеи, Ҷашь! – иҳәан, Адагәа Уасил аҽадақәа наиаԥ цаны иҿынеихеит. Са сахьгьы зны заҵәык дааԥшын, ихы наиҟьеит, уаала, уаала ҳәа аанарго. Саргьы снаишьҭалеит уи, џьара акала дысмыргәаандаз ҳәа сыццакы-ццакуа. Аха иара амҩа ҳаннықәла, уажәраанӡа исцәиҵәахуаз ихыиҿы алаша-рагьы, иччаԥшьгьы зегьы еизакны ианырԥшны даасҿаԥшит. Азнаказ сеигәырӷьеит сара уи игәалаҟара иаҳа иахьеиӷьхаз, дахьылахҿыххаз. Аха уи аҭакс саргьы самхагәырӷьацәаны самхаччар, иара сихыччошәа баны дсызгәаауеит сҳәан, зегь сзеиԥшушәа акәын сышишьҭаз. Адагәа Уасил дгәырӷьон амҩа ҳаннықәла нахыс, ишьаҿа дуқәа ирлас-ырласны еихи-гон, аҽадақәагьы маҷк аҟара ирццакуан. Нас дыш-неиуаз, аҽада хәыҷы абӷа инапы нықәҵаны, гәыблыла иааишьы-шьуан, маӡала ажәақәак нцәыҵаиҳәон.

– Тата зеиԥшырҭаны дҟалари уажәы?
– Сеидру, уажәы дҳашьҭазар ҟалап деимдо.
Уи исырбеит ҳазқәыз ахәы лаҟәы ҳанхыҵыр, нас шҭаҳараз, убри аҭаҳара ҳахьынҭысуа ҳазкыдлоз ахәы ааигәара џьара дҟалар шалшоз. Уажә ҳазхысыз аиҩхаақәа ҳанынарҭала, схынҳәны санааи, Ҷашь ахьынҳажьыз ишыҟамыз. Саргьы сыҩны сашьҭаланы сышнеиуаз иӷәӷәаны сышкаҳаз.

Адагәа Уасил, арахь усзыӡырҩи, уажә зегь шыҟалаз аиа шаҵәҟьа уасҳәоит сҳәан, иаԥхьаҟа сниасны, даарԥшны,
● Анатоли Лагәлаа  )	489 ●


иҟалаз шыҟалаз зегьы напышьашәла ирбара салагеит. Аха сара иааҟасҵоз адыргақәа зегьы ажәақәа рыцын. Сара из-дыруан урҭ ажәақәа зегьы баша ишысҳәоз, аха ус иаҳа сарманшәалозшәа збон. Исҳәарц исҭахыз абжагь сымҳәац кәа, адагәа Уасил дааскьаны днасҿагылан, ихы ларҟәны слымҳа дынҭаҟааит:

– Изакәи уара еилоуҟәаҟәо, иуҳәарц иуҭаху еилыргашәа исурбарауазеи! – азныказы ибжьы сцәа сааҭнарӡыӡеит. Нас ԥыхьеиԥш сылақәа хызҩеит, ари хымԥада иара изы цәгьарак сҳәаз џьишьеит, уажә дгәаан данысҿасуа сымбар еиӷьуп сҳәан. Аха ԥыҭрак ашьҭахь, сылацәақәа анаахыст, иара иџьыба инапқәа ҭакны дышгылац дгылан. Ибжьы исыхнаҟьахьаз амч анысзыхынҳә, ажәақәеи адыргақәеи неицырхыраауа сеиҭаналагеит исҳәарц исҭахыз.

– Ахьа рацәаны иахькаԥсаз анызба, Тата лызҿысҭит, Ҷашьгьы арахь иаазгап ҳәа иахьынҳажьыз сыҩны саннеи, иара цахьан, – сҳәеит изулакгьы, ажәақәа ирықәнагахашаз аилыркаагатә дыргақәа срызхәыцуа. Адагәа Уасил ԥыҭрак дысҿаԥшуа дгылан. Нас ихы ааибӷы-быӷын, иҿыцу ак ше-иликааз мҩашьо ихы-иҿы маҷк игәырӷьара ааныԥшит. – Абри ахәадаҿы дҟалару, нас Тата? – дҵааит уи ҳашнеиуаз.

– Ааи, ааи, хымԥада, дҟалоит! – сҳәеит ажәала, сых-гьы аасырҵысит. Схы ансырҵысуаз иақәыршәаны днасы хәаԥшын, деиҭааԥышәырччеит адагәа Уасил. Нас ҿыц или-хыз иҷын ау Ҷашь абӷа инықәырхәмаруа ишьаҿақәа ааирц-цакит. Саргьы сыла дшабоз ахара дсыцәцар ҳәа сшәаны, сыццакны снаишьҭалеит. Ԥыҭрак ҳнаскьахьан еиԥш, адыхҳәа дааҭгылан, ак шигәалашәаз мҩашьо, санихьӡа ихы насықәкны, уажә аҽадақәа рахь дмыԥшӡакәа, дышиашаз сыла дҭаԥшуа днаҵааит:

– Уара, аҷкәын, атрышә асшьа удыруама?

– Ааи, – сҳәеит сара, сыхгьы аасырҵысит.

– Ус акәзар, иӷәӷәаны атрышә уасыр, уаб иаҳәшьа ила ҳауазаргьы умбарызи.

– Бзиоуп, – сҳәеит еиҭа, нас снеиҿаԥшны сшақәшаҳаҭыз ирдыруа схы аасҟьеит. Уи акәхеит, ахәқәа рцәажәо иахьын
● 490 )	а и з га ●

ӡасылшоз сааҟәымҵӡакәа инеиԥшьны аршәаа асра салаге-ит. Сара сгәы излаанагоз ала, сытрышә асыбжь убриаҟара иҵәыҵәын, иаӷьын, Тата бжьышьхак рнаҩс дыҟазаргьы илаҳауаз џьысшьон. Уимоу иџьасшьоз, адагәа Уасил зынӡа илымҳа аҭса ҭарҭәазшәа абриаҟара иааҟасцоз акгьы ахьи маҳауаз акәын. Аҽадақәа рҳаны иааҭрысит.

– Уасма? – иҳәеит адагәа Уасил, уажәы иаҳа ибжьы аар маҷны. Сара схы аасырҵысит.
– Нас акыр уаҳама?
– Мамоу, адагәа Уасил, егьсмаҳаӡеит, – сҳәеит раԥхьа ажәала. Аха иара аграмматикатә ҳәоуқәа рҿы ажәақәа рыб-жьара акәаԥрацәа ахьгылаз, иахәҭаз ажәақәа ззыбжьамҩыз аҵаҩы иеиԥш, ихы-иҿы азҵаара анырԥшуа деиҭаасҿаԥшит. Насоуп схы ианҭашәа, ажәақәа рҵакы еилзыркаашаз снап қәа рыла адырга шыҟасымҵаз.

– Исмаҳаӡеит, – сҳәеит, нас снапгьы сҟьеит, сыхгьы сыр ҵысит. Ус акәзар иҵегь дхароуп уи, иҳәеит адагәа Уасил, илахь ааиқәҵаны. Сара издыруеит уажәшьҭа аҽадақәагьы саргьы иҵегь аццакра шҳақәшәоз. Иаргьы, ишьаҿа дуқәа аттаҳәа иааихиган, «аҳаа, Ҷашьа, уццакы» иҳәан, алаба ии-кыз Ҷашь абӷа инықәикшеит имырӷьцәакәа.

– Татаа?! – ҿысҭит сара ишсылшоз сыбжьы неиҵыхны. Аха уи сыб-жьыцәҟьагьы убриаҟара иааԥсан, Тата лыҟнынӡа анаӡара акәым, сара иахьсаҳауаз са сакәу лыхьӡ ҳәаны иҿызҭуа, аҽаӡәу сцәеилаҩшьарц егьсыгымхеит. Аха зегь акакәын сыбжьы ахәага сыманаҵы, аҿыҭра сылшонаҵы саа ҟәымҵӡакәа ҿысҭлар акәын. Избанзар, сара исҳәалар акәын адагәа Уасилгьы, Ҷашьгьы, аҽада хәыҷгьы рыхәҭа, зегь рзы ҳәа Тата лыхьӡ. Урҭгьы амҩа иқәын, ҳҭаацәара иатәын. Та та бзиа дырбон. Ҿысҭлар акәын сара сааҟәымҵӡакәа Тата лымҩа иқәыз зегьы рыхьӡалагь, са сыхьӡалагьы.

– Татаа! – Ари адагәа Уасил ихьӡала.
–Татаа! – Ари Ҷашь ахьӡала.
– Татаа! – Ари аҽада хәыҷы ахьӡала.
– Татаа! – Са сыхьӡала.

Убри аамҭазы слымҳа иааҭасит харантәи зеилыргара уадаҩыз бжьык. Нас, сыварахьшәа игылаз ашәҵла сна
● Анатоли Лагәлаа  )	491 ●


хьынԥашалан, ԥыҭк иҳаракны сыҩхалеит. Уажәшьҭа иаҳа иманшәалоуп ахьысгәахәуаз махәҭакаҿ сҽырӷәӷәаны сҽаа ныскылан аҿыҭра сналагеит.
– Кыр уаҳазар уара аҷкәын? – дҵааит адагәа Уасилгьы, уажәы гәыӷра хәыҷык ихы-иҿы ианыԥшны.
Сара схы аасырҵысит.
– Атрышә иӷәӷәаны уас!
– Шәииу! Шәиу! Шәиу! – урҭ зегьы адагәа Уасил итәын. Урҭ инарықәырццакны исаҳаит уажәы иаҳа иааигәаны Тата лыбжьы еиԥшыз бжьыкгьы. Сгәырӷьан ашьҭыԥара салагеит, уажә аҵла сықәгылаӡамкәа, адгьыл иаша сықәушәа.
– Ееи, аҷкәын хәыҷы уоума зыбжьы го, ееи?
– Са соуп, са соуп! Шәиу! Шәиу! Шәиу!
Шьҭа агәра згартә исаҳаит сара уи хымԥада Тата лыбжьы шакәыз.
– Еееи, сыҷкәын хәыҷы, ухароума?
– Мамоу, Тата, мамоу, Дудра ишәҵлаҿ ҳааихьеит. Са сы-мацара сакәӡам иҟоу насгьы, Тата, сара исыцуп адагәа Уа-силгьы, Ҷашьгьы, аҽада хәыҷгьы.

– Еҳеи, сыҷкәын хәыҷы убжьы абаго?
– Дудра ахҿа сахьа зниҵаз ашәаҿ ҳааихьеит, Тата, Дудра ишәаҿ.
– Еҳеи, сыҷкәын хәыҷы, убжьы ааигәа исаҳауеит!
– Саргьы иааигәаны исаҳауеит, Тата, быбжьы, зынӡа иааигәаны.
Адагәа Уасил иџьыба инапы ҭарӷәӷәаны дахьгылоу дыч-чоит. Иҟалап уи уажәы иҩнуҵҟатәи игәырӷьара дацәа жәозар. Уахьтәи адунеи ахь илымҳақәа иаҳагьы ираҳауазар, иблақәагьы мыцхәы ирбозар. Иара зны-зынла иӷәӷәаны аҵәыуара даналагалак, иаҟәыхра цәгьоуп рҳәоит. Усҟан илымҳақәа ракәзаап ииҵәыуо, рыцҳа. Шықәсык зны агаҟа џьықәреи ҭира дшыҟаз, ашьыбжьон амшын дышҭаз, иба-заап, рыцҳа, аҟәара иқәыршәны аԥсыӡ лымҳақәа ҩба. Арҭ са стәқәа роуп, ҵыԥх амшын санҭалаз исцәагеит иҳәан,


илымҳақәа ирыдкылан ҿыҭуа, дгәырӷьан акыркырҳәа дыч-чо ддәықәлеит. Уи ус зиҳәоз, убри ашықәсаз илымҳақәа ахьҭа ӷәӷәаны ианрылала, ирласны иахьцаз акәзаап.

● 492 )	а и з га ●

Ус, Тата лхылҿы снаҿаԥшит амҩахәасҭа аҵыхәахьшәа. Уи ашьҭахь дызҵаз амакәан шкәакәа сылаԥш нақәшәеит, нас уи злалкыз лнапқәа, аҵыхәтәан – зынӡа лара дшеибгаз.
– Уԥши, уԥши, аҷкәын, уаб иаҳәшьа даауеит! – иҳәан, адагәа Уасил иџьыба инапы ааҭыхны ла лахь инархханы, бышьҭахьҟа атыша бҭаҳауеит, бнапы сыркы ирласны ҳәа иҳәарц иҭахушәа шьаҿақәакгьы ныҟаиҵеит.

– Тата, – сҳәан, сыҩнапык анаашьҭысх ауп хланҵы сышдәықәлахьаз, шьҭа ашә махәқәа рыкра сшахьымӡоз аныздыр. Усҟан сууаӡа аҳауа салалахьан, зны Тата ажәҩан дадызбаалон, зны адагәа Уасил. Нас сылаԥш нарықәшәеит ирҳан инеиҭаԥаз аҽадақәа. Раԥхьа ҵаҟа адгьылаҿ снапқәа шьҭасит, нас схы, ашьҭахь – сшеибакыз. Убасҟанҵәҟьа слым ҳа инҭасит, сывараҿ лабак аӡәы ахи аҵыхәеи рыхханы икызшәа, санынкаҳаҵәҟьа иаархәан иԥиҵәазшәа. Уи нахыс исцәыӡхьан сгәалашәарагь, сыхдыррагьы, исхашҭит аԥхыӡ бааԥс еиԥш сахьыҟазгьы, сызлазгьы. Ԥыҭраамҭак адунеи аҿы акгьы аԥсы ҭаӡамызт. Иҟаӡамызт адагәа Уасилгьы, Та-тагьы, Ҷашьгьы, аҽада хәыҷгьы. Сыҟамызт сара схаҭагьы, иҟаӡамызт адунеигьы. Ус сцәа-сжьы ианыруа иалагеит нап қәак сшыркыз, аӡәы сышьҭыхны сшигоз. Урҭ анапқәа шыӷә ӷәаз, ахаҵа мчы шрылаз. Слымҳа иҭаҩуан уи амч ӷәӷәа иа хылҵуаз абжьгьы.

– Рацәак узыцәшәаша егьыҟам, Тата, уажәыҵәҟьа дыб зиахәха далҵуеит.

– Нан, нан, сыҷкәын ушԥасықәӡуаз!

– Иахьа бҳамбар ҳәа сшәон, мыцхәы сбызгәыкын, Тата.

– Ссу, аҷкәын ак иумырҳан! – лҳәеит лара.

Сара сгәаҟәышрала издыруан уи адыргақәа шилырба-хьазгьы, аха ажәақәак ламхаҳәеит.
– Адагәа Уасил ииҳәаз закәи, Тата?

– Акгьы, нан, амгьал ашә алаҵаны иаҳзыбӡроуп, иҳәеит, аҩны ҳнеир.

– Нас ибӡуоу, Тата?

– Изӡуеит, нан, изӡуеит, аҵәахаҳагь рссаны ишәза ласҵоит.
● Анатоли Лагәлаа  )	493 ●


Сгәы ихааӡа ирҩшьыгаха ак нықәлеит. Сызкыз анапқәа сшыркыц иӷәӷәаны сыркын. Иааигәаны исаҳауан аҽыҩ ашьапышьҭыбжьқәа реиԥш адагәа Уасил игәы абжьы. Сар-гьы гәаныла исныҳәон уи кыраамҭа еисуазарц, имажәуазарц, ҳаргьы ҳахамшҭырц. Исныҳәон уажә адагәа Уасилгьы, Ҷашьгьы, аҽада хәыҷгьы. Нас сылацәа аахыстит, уи ахаара зегьы ашьаԥхеиԥш маҷ-маҷ сцәа-сжьы ишалало збаларц.
– Сыҷкәын хәыҷ!
– Аа, Тата.

– Аҽада хәыҷы ахьыӡ азысыԥшааит.

– Да, иҳәеи, Тата.

– Залашә.

– Ари ҽыхьӡупеи, Тата.

– Ҽыхьӡуп, аха иахьӡыз, нан, сыҷкәын хәыҷы, аҽы иаҩсышт уи ҳа ҳзы.

Аиашаз даара сеигәырӷьеит Тата аҽада хәыҷы ахьӡ ахьазылԥшааз.

Уи ахьыӡқәа рзын дҟазан. Сан исалҳәахьан, уи саргьы хьӡы бзиак сыхьӡылҵарц лгәы ишҭаз, аха саб имуит. Уи аа-хысгьы сыхьыӡ ахьылгәамԥхоз азы илҳәаӡомызт. Аха уажәы сара сгәы иҵхоз уи акәмызт. Избон аҽадақәа акыр ихара-ны ҳаԥхьаҟа ишцахьаз. Ишкәакәаӡа сылаԥш наахеит, Тата иахьа ҳа дҳашьҭанаҵы амҩан илҟәшәаз ахьа зҭаз амакәан Ҷашь иахьақәыз. Харантәи сахьԥшуаз, сара уи зыхәда аџьма шкәакәа ықәҵан, абнахь еиханы ицоз амшә еиԥш акәын ишызбоз. Аҽада хәыҷгьы ихыс-хысуа уи иахьацыз, шьҭа иазхоит шәахьынӡахәмарыз, уажәшьҭа арахь исзырхынҳә сан ҳәа, иҟаауа ирышьҭаз аӡыс иаҩызан!..


А С А С

Сара абри аҩнаҭаҿы санаанага сқаблан, аха зегьы хәыц-хәыц исгәалашәоит.

Раԥхьаҵәҟьа арахә санынарыларҵа, аџьыка ахькаԥсоу аҭыԥ еиԥш, цәык ааин иаасыфҩит. Уи краамҭа исыфҩуан, егьырҭ
● 494 )	а и з га ●

зегьы убри акы еилкааны иранаҳәаанӡа шәымҵысын ҳәа иаршәахьазшәа, ишьаҳаиҭӡа игылан. Нас, амҵ иркызшәа ахы ааҟьеит, иагьынасыдҵит, уара узыҳәан снапы сзыҟьашьуам аҳәазшәа! Саргьы сыԥсы згагәышьеит, уи садгыланаҵы, сцәа сҭыбзаауа, зџьыбақәа еимырдо ахәыҷ иеиԥш акәын сышгы-лаз. Иара ацә неины аҩызцәа инарылагылт, иахшәмырҟьан, ари ҳара иҳалымиааит, аха знык ианҳзаарга, иршәо, иԥхаҵо иҳаман ҳақәлар – ирыцҳауп – аҳәазар акәхап. Аха усҟангьы ани ашьабсҭеиԥш икалаӡа игылаз ажәҵәры (аҽырбара иахамшәало!) шсыхәаԥшуаз сгәамԥхаӡеит, иаргьы аҩызцәа ирылҵны сара сахь аҿаанахеит, аха саргьы ԥыҭраамҭак сыҽмырҵысӡакәа сгылан. Избанзар, са издыруан ҿыц узла-нагалаз арахә иаразнак урыцәшәо уҿааухар, нас уаргьы ирҭахы ирҭахым иасымша уԥхаҵо урыман ишықәзаауа.

Уи, са сахьгылаз сеиҭамҵуашәа анаба, иаҳагьы иадхьымӡ ӷкылан, аҽырцәгьаӡан, зыӷәра зҿадрыххаз аҽеиԥш, ахы шьҭацалан ишааиуаз, ани ацә аназыҵҟьа, иаразнак иҵдыр ҟьаз ашьацҳәеиԥш, иахьгылаз еиҭаԥеит.
«Анцәа уиныҳәааит,– сҳәеит гәаныла, ани ацә ахь сыԥшны,
– ҳара арахәгьы уара уеиԥш аҟәышқәа ҳаламызҭгьы, ауаа ргәы ҳахшәаны ҳҵыхәтәа анырххьазаарын!..»

Убри нахыс ажәҵәры сымариа ахьабаз, исзыҵҟьарц иала-гон, аха ани есымша алаԥш схын, иаразнак иарырҳауан. Ама-ла уи ахаан иахьӡаны иасуа сымбацызт, аха атәыҩа аҵарра быз-бызуа иагәаланаршәартә зны иамԥыхьамшәацкәа иҟа мызт. Егьырҭи сареи ирласны ҳаишьцылеит, урҭ еиҳа ира хәыжәла бзиақәазар акәхарын, ирбон саргьы уаанӡа бзиа из-боз, сзыцныҟәоз, сан, сашьцәа, зегьы срылхны сшааргаз. Нас-гьы саргьы схәыҷын, аха урҭқәа зегьы сымгәырҩози, сылахь шеиқәыз рбон. Аха ани ажәҵәры саабар, ахы аахыҵуан, ахы ахыҵааит са исныҳәаанӡа! Ус лахә-лахәы ҳшеишьклаԥшуаз, зныказ, ҽнак аԥшәма дааины дааҳалагылеит. Асы ҟәашӡа, кәыкәу шәҭыла ихҟьоушәа, ахкаара зегьы ықәырҭәааны ишьҭоуп, ҳаргьы ахьҭеи амлеи зегьы ҳзеилалан, ҳахқәа раҳан аԥҳәаҟәақәа ҳашрыҵаԥшуаз, ҳшьа еизыкәкәахьан.

– Қаԥшь, – иҳәан, уи днасыдгылан схы инапы нықәи шьит, нас иҵегь акы иҳәақәеит иара ибызшәала, сара
● Анатоли Лагәлаа  )	495 ●


гәынхәҵысҭала сахьазхәыцуаз уи ииҳәоз иаанагоз, сасык асы уларгыланы уахьҳамоу ҳаҭоумҵан ҳәа акәхарын. Уаҳа ишԥаиҳәарыз ауаҩы ҳалал, ҿыц иаахәан иааигаз ақабла қыџь-қыџьуа асы иахьылагылоу инапы ахы ианықәишьуа...
Убриҵәҟьагь азхымгеит ани ажәҵәры, иаразнак иахь-гылаз иаасыҵашьыцит, алақәагь убас иарцәгьеит, сааигәа игылазар сааихнахратә. Уи алақәа сара есымша абжьынҵ бӷьы еиԥш срыцәшәон... Ус, иара иџьыба дынҭаԥшын, ԥш-лапҟьак абжа ааҭиган, инасҿеикит. Уи сара иџьыба дҭа лаанӡагьы афҩы скхьан, сара сахь ианааирыхха, иаразнак сыбыз инықәсҵан, сҿы инҭасыршәт.

«Уара уцасазгьы кыраамҭа исфалоит, – сҳәеит гәаныла саргьы, ажәҵәрахьы снаԥшны, уи исиҭаз амбар ҳәа сшәоз шәа, – абас ухәыжәла цәгьамзар, уара дуаҩсны са иси ҭарымызт. Ҳгәы дҭатәоушәа, зегьы еиликаауеит ауаҩы, дасу дзыԥсоу, дшаԥсоу дазныҟәоит!»

Саргьы сҿыцымзи, иҵегь схы сацәшәақәар, иааԥхьаскыр ҟамлози, аха ани ацәи аԥшәма хаҵеи срықәгәыӷцәеит. Ишԥазугәышьарыз нас саргьы, уажәшьҭа сзықәшәаз сақә шәеит, сан ахаршҭра шыцәгьазгьы исхасыршҭыр акәхеит, уи анысхасыршҭ, даҽак бзиа избар акәын убриаҟара, уи сгәаҿы иҭзырҭәаашаз...

Аԥшәма хаҵа аԥҳәаҟәа днықәлан, ихшәаны, дасу ҳахәқәа ԥсаҟьаны, хара-хара иаҳзышьҭаҵаны данцалак, ани ажәҵәры иааҟанаҵалакгьы иаразнак иара ахәы ааҭагәаны, са схәахьы ишзахәоз иҩны иаауан. Усҟан сара ани сзықәгәыӷуаз ацәгьы иазгәаҭаӡомызт, аха абни акранафоз, адунеи еиқәыбгозаргь, иабаӡомызт. Саргьы схәы снахыгәгәаны сцон, нас аҽнын тәарак сгәы ҵшьаауа, аҟәынџьқәа хыҟаҟаауа сықәзар акәын ахәлара ааиаанӡа. Ианыхәлалак, аԥшәма ажәҭраҿы дасу ҳахәқәа хыхны ачыхәчарҭаҿ иҭаҵаны иҳаиҭон, уа аӡәи-аӡәи ҳзеиԥырхагахаӡомызт, иагьа сызҭеиҵаргьы, ҭынч ис-фон. Шьыжьла акәын сҿаҵахәы есымша ианыӡуаз, аха уи аԥшәма иҿы изласҳәагәышьоз...

Ҽнак иаалырҟьан, ажәҵәры ацәқәа ашьҭалеит. Уи ус-гьы ахашәа хы мбо иҟан, уажә ариаҟра ацәқәа ацрыԥсса
● 496 )	а и з га ●

иандәықәла, иаҳагьы иԥагьамхози... Ахкаара акәша-мыкә ша аҽыҩқәа шьҭхысаа излацо адәеиԥш, аҭлаҩа ҭырҟьа хьан, рызегь иара ажәҵәры иахьаҭахыз акәын иахьцоз. Са снацәа шәахасырҵәиуеит, аҳәозар акәхарын гәаныла иа-наарылагылоз. Усҟангьы уи са сахь иамаз агәаӷ еиқәым тәацызт, ацәқәа иара иахыбаан, ишакәхалакгьы, исӡыва сыртә иҟанаҵон. Саргьы иҟасҵагәышьоз, агәабан асабалх-разы ианасуеиԥш, адыжә аасыхгон, амала, дара ацәқәа анцәа ииныҳәаша, тәыҩала исысӡомызт, ус қьышәла ина сыцәхасуан, сахьхәыҷыз азы, насгьы сышсасыз еилыр-каазар акәхап. Уимоу, акы аарылҵны иааины иаасыфҩит, ахәда хчааӡа, атәыҩақәа ҵар-ҵарӡа, аԥхӡы фҩи уи аԥынҵа иахылҵуаз афақьи сыԥсы сылдыршәшәар ҳәа сшәан, наҟ ир-ласны снаԥырҟьеит. (Уара узычҳауа ажә акралшоит!) Уи сара иансыфҩы, анцәа иҳәо ахаҵа иеиԥш, ажәҩан инаҵаԥшит ахы шьҭыхны, нас уахьынтә еилнакааз анцәа итәуп, ахы ианла-хагьы маҷк иааиԥхьхәыцаан (анаџьалбеит, ак сыднамбалан-даз сҳәон сахьгылаз!), инасԥырҵит. Убриҵәҟьагь агәамԥхеит ани ажәҵәры, иреиӷьыз ацә ԥшӡа сара иахьсыдхалацәаз...

Нас еиҭах аркьыл шьҭызԥааз аҷкәын иеиԥш, урҭ ацәқәа инарылҟьан сара сахь аҿаанахеит. Уажәымзар-уажәы ашьа-пы сарҟьцуеит, ма акьынтыжә еиԥш, атәыҩа саханарԥоит ҳәа сшыԥшуа, анцәа иҟнытә, инасыдҟьан, амала, аҭлаҩа сар-ганы (уацла иршьыхуа аԥацхеиԥш!), сыла ахьҭоу узеилмыр-го инасԥырҵуеит. Ани сзыхьчалоз ацә рыцҳагьы харантәи игыланы исыхәаԥшуеит, уи арҭ ацәқәа рҿы мчы амаӡам азы, заанаҵы ганк аҽанаҭон, иҟоу зегьы азеиԥшушәа, ажаҳәара иаҿын. Иара ажәҵәыргьы иацыз ацәқәа аманы иара аганахь инеиӡомызт (адарыԥара иацәшәаӡазшәа!), ус ҟанамҵар, нас урҭ аашьҭыҵыр, изыниоз адыруан... Уи ус акәын, аӡ хыҵреиԥш, ацәқәа аман аҿаанахон, аха, анцәа иҟынтә, рацәак иадхалаӡомзт, уи «аӡхыҵра» анҭыкәкәоз ҳамбаӡакәа иааҭыкәкәон!..

Сара ахаан исхамшҭуа (саргьы уажәшьҭа сауҳәысху!), ари ашҭаҿ саанагеижьҭеи исхылҵыз ацә сынтәа ҩышықәсоуп акәатаҳәа ицәаӷәоижьҭеи, ани ацә Қәыҭа рыцҳа аныршьу-
● Анатоли Лагәлаа  )	497 ●


аз ауп. Уи аасгәалашәацыԥхьаӡа, исықәу сыхәқәа зегьы аџыԥҳәа иҩагылоит, сыгәгьы аҭҳара-ҭҳара ҳәа аисра иалаго-ит. Иара, иазыԥшыз адыруазшәа, аҽнынтәарак алахь еиқәын, ашьыжь ақьышә хәыҷык инышьҭнашь-аашьҭнашьит, аха иаҭахӡамкәа, гәцәа ахнамкааӡо акәын ишаҿыз. Нас, иааи-ны сара иаасыдгылеит. Уи сара акалашәа бзиа сабон, ани сахьҿыцыз, ара ажәҵәры сыкҿацаланы сахьамаз, насгьы сара сызлыҵызгьы ахьыгәхьаазгоз, иахьгәнызгоз, урҭ зегьы иара ианыруазар акәхарын, исханаршҭырц иалагон. Усҟан саргьы маҷк сгәы ааҿыцхон, ишԥазури, сзықәшәаз ауп, сҽасыршьцылап сҳәон...

Изхысҳәаауа, уахык иаалырҟьаны амашьынақәагьы ауа-агьы ашҭа иазымкуа еизеит. Аҩны ашьҭахьҟеи аԥхьаҟеи ахы сыбжьқәа геит ахәеиҩ-сеҩҳәа. Ажәҩан ахь зны-зынла, ае ҵәақәа анкаԥсоз еиԥш, иԥшӡа-ԥшӡаӡа мцаԥшьқәак ҩеиуан. Арҭ ирымои ҳәа, ҳарҭ арахәқәа зегьы ҳлымҳақәа кыдҵан ҳааилагылт. Ус, амашьынақәа руак дааҭыргеит шкәакәа маҭәала деилаҳәаны аӡәы. Аҽыхәеиԥш, лхы инаркны лшьа паҟынӡа дышкәакәан. Уи акәхеит, ишлымҵакәашоз мацара, абарҵа аҟынӡа дхаргалеит. Ус, рацәакгьы мҵыцкәа, хәҩык раҟара аҷкәынцәа, шахакгьы ркуп, ҳа ҳахьгылаз шыҟоу рҿаархеит. Сара иаразнак сцәа сынҭыԥсааит, избанзар сара анкьатәи сыԥшәма иҿы убас сыла ишабоз сан нарылган ирган, ашьапқәа наҵыҟьҟьан инкарыжьын, ахәда аахдырԥеит. Уи ахәаабжьи, ахәда ашьа иалҵны ицози, мызнаҟьак, сылацәа ааихаҟәысцыԥхьаӡа иаахгылон...

«Сара стәы егьыҟамызт, – урҭ аҷкәынцәа ааигәахо иа-налага, сыҩып ҳәагьы аасгәахәт азныказ, аха анҭ абгақәа ирҭаххар, сара иаразнак сшааилыршьуаз здыруан азы, сҽысмырҵысит, – уаҳа акгьы сықәымзар–исықәым, ишԥа зугәышьари...»

Усгьы сҳәон, аха сахьгылаз, аҵаа сыцәхалазшәа, аҵысра саҿын. Абар, ани ақабла иаҩсит, нас ажәҵәры акәын игы-лаз, уи иаразнак ацәымҵ алымҳа иҭалазшәа еиҭаԥеит, нас ажәхьа гылан, уи аҟәаҟәа рнапы аақәыршьит, уара макьана аԥшәма уиҭахуп рҳәеит, нас игылаз Қәыҭа рыцҳа акәын,
● 498 )	а и з га ●

уи ада нхага имаӡамызт аԥшәмагьы, уи дышԥалакьысуаз, уи днахысыр... нас – сара... Аха урҭ аҷкәынцәа шааиуаз адых-сыхҳәа ацә атәыҩақәа инарымҵасит, ашахагьы наха дыршәт. Убасҟан, сара схаҭа ашаха схадыршәызшәа, сгәы сымҟьеит, садырсызшәа сахьгылаз, азныказ зынӡа сым ҵысит. Дара аҷкәынцәа акы рҳәан, акыркырҳәа иааибарч-чеит, аха урҭ рыччабжь, сара ани сан рыцҳа шьра ианыргоз имцо ианалага, иақәԥыҵәҵәоз аҷын шьҭыбжь еиԥш, сцәа сҭанарӡыӡаауан... Ахы ааҟьан, амҵ ақәнацозшәа, иааԥшит сара сахь Қәыҭа рыцҳа... Ухы ныԥхьак-ааԥхьакла, ажәҵәры-хага уҽаҿаумыжьын, аҳәеит... Сара егьызқәымыз, абаагәара ду еиԥш сзықәгәыӷуаз ацәгьы нҳалыргеит... Уи аныршьу-аз абжьгьы амыргеит рыцҳа, амала акраамҭа ирызкажьуа-мызт, шьоукы аҵыхәа апарпантеиԥш идырҵәиуан, шьоукы шьапҿаршә ҟарҵошәа ашьапқәа ирыҵасуан, аха уи ашьапқәа шьҭарыӷәӷәаны иакызар акәхарын, иагьырзеиҭагомызт, нас имахәар ааԥхьарҵәан, наҟ ауаа рацәа ирылагылаз аӡә даа рылҵын, аԥш аиҭошәа, инапқәа ааихьишьит. Қәыҭа рыц ҳа уи шижьоз адырын, иагьымнаскьеит иара иахь (ус иу жьақәо среиузҭгьы, цәаӷәан иагьаҩ сҟәаҟәа ацәа ахырх-рын!), нас, иара хәыҷы-хәыҷла даазааигәахан, иаразнак аԥынҵа инацәкьарақәа нҭаирԥан, ашырҳәа ахы ааирҵәиит. Қәыҭа рыцҳагьы, адгьыл бганы аӡмыжь ианӡааҳало еиԥш, ҵаҟа иахьынкаҳаз, агәырқьҳәа абжьы аагеит. Уи акәхеит, аҷкәынцәа лахеибаҳәан, ахәда ԥжәаны илкарыжьит. Уаҳа аҟаабжьгьы мгеит, аӷызбжьгьы мгеит, сара сгәы ҭҟьар ҳәа ишәазар акәхап рыцҳа... Уимоу, абни иршьырц ахьырҭахыз аҭыԥ аҿгьы акраамҭа ирзышьақәкуамызт, ҳара арахә иаабо-иҳаҳуа ишышьтәымыз иара иадыруан, дара аҷкәынцәа ир-зымдырит... Ирдыруазаргьы ҟаларын, аха амыргәырӷьа рхы иҭан, ҳара ҳгәаҟра дара ргәаҟынӡа инеиӡомызт... Қәыҭа рыцҳа ахьыршьыз аҭыԥаҿ ҳанаавалалак, мчыбжьык аҟара иасымша ашьа афҩы ҳԥынҵа иҭасуан, нас уи убриаҟара ҳгәы ҿнакаауан, ҳбыҩҩуа-ҳҟаауа ҳанааилалалак, аԥшәма дааины мчыла ҳаимирпаанӡа, уи аҭыԥ ҳақәҵӡомызт...

– Қаԥшь, Қаԥшь, – уи егьырҭ рылымкаа есымша схы инапы нықәишьуан, иҟалап Қәыҭа рыцҳаиԥш уигь сеи
● Анатоли Лагәлаа  )	499 ●


ликаауазҭгьы. Уимоу, знык сара сҵыхәала ажәҵәры алапҟьа агәыдиҵахьан (арыԥхь ахьзымнеиуаз акакан алапҟьа ана гәыдиҵоз еиԥш, ишилшацәҟьоз иршәит!). – Леи бгеи ур-зымхааит, абри асас шԥалаԥшықәуҵеи уара...

Уи абжьааԥны Қаԥшь ҳәа акәын ишсеиҳәалоз, аха арахә данрықәцәҟьоз, сыхьӡ Асас ҳәа акәын ишиҳәоз... Иҟалап, уи ажәа анеилыркаалак, иаҳа иарԥхашьарц иҭахызҭгьы иара...
Қәыҭа аныршь нахыс, изыхҟьаз сыздыруам, аха ажә ҵәыргьы агәы амҟьеит, анкьа иаабац акәӡамшәа, ишьшьы лаҳаӡа иҟалеит. Иҟалап, иаргьы ауахҭа шааигәахахьаз ацәа иалашәахьазҭгьы... Сара усҵәҟьа сыкҿацалан самамызт уи нахыс, амала, абни акранафоз, есымша ишыҟанаҵалацыз еиԥш, ахәы шаафалак, сара сыԥҳәахь иҩуан. Убриак ҟазшьа бааԥсны иазынханы, иалаҽцәаны иаман...

Ҽнак аԥшәма хаҵа ицны ҩыџьа аҷкәынцәа ашҭа иаа ҭалеит. Амшгьы ааилахәларахь инеиуан, ҳара зегьы ҳжаҳәо ахкаараҿы ҳтәан. Урҭ аҷкәынцәа аҩныҟагьы иҩнамлакәа, ишиашаз аԥшәма ицны ҳара ҳахь рҿаархеит.

– Иахьа иахымԥар ҟалап саџьал, – иаразнак снеилыбзаа-ит са сахьтәаз, – Қәыҭа рыцҳа аныршьуазгьы ашаха ркын...
Изакәи, џьым-џьым, аԥшәмагь зегь ҳанихырц иӡбама? Иаԥхьаҟаҳәагьы дымхәыцӡо?.. Абарҭ сықаблақәа данрыла-кьыс, нас адәы иқәсхуеи!..

Ус, анҭ аҷкәынцәа шааиуаз, ишиашаз ани ажәҵәры инад-гылт. (Ес, абжы укит!) Урҭ уи акраамҭа инаԥхьаца-ааԥхьацо ирыман иқәын, алу злыҵуа ахаҳә шыладырха-ҩадырхо еиԥш!.. Нас еиқәышаҳаҭхазар акәхап, иркырц рыӡбеит. Аха иаргьы ақьаф ҭамзи, иаразнак ирҳаит. Уи акраамҭа иар гәаҟит, аман днарҳәеит, аха нас, ирулакгьы, аандак ибжьа-цалан иркит.

– Узфо ҳалалс уроуааит, узҭиуагьы ацк ҳхаҳааит!

– Агәырӷьараз, ачарақәарз ишәҭира, ишәфара ада хьаа анцәа ишәимҭааит!

Убас, ахы шкыднаҟьоз, агәы шкыднаҟьоз, аԥсраҿы зҽыз шьуа, еимырхха иҭаргало агәакьа леиԥш, аҽшарххоз, аҷ кәынцәа ирыманы ицеит ажәҵәры. Уи сара цәгьарамзар бзи-
● 500 )	а и з га ●

ара сызнамуцызт, аха ианыргоз даара сгәы ирыцҳанашьеит. Иахьааӡаз аҩнра ду, ахкаара, излагылаз арахә иаарылхны, тәымуаҩык инаиаԥцаны, аҷын нахҟьо иман дцеит, дцаӡеит. Ишԥааури, уи аҩыза алахьынҵа ҳаиҭагәшьеит ҳазшаз...
Сара ара саанагеижьҭеи, акы ршьит, акы рҭиит, ак ԥсит зҳәаз еиԥш, сара соуп зегьы иреиҳабу. Еиҵасааӡаз аҳәа рақәа уажәшьҭа ицәқәахеит, ижәқәахеит, урҭ рҳәарақәа еибарҟаауа, еибарԥо ашҭа иқәууп. Урҭ сара ргәы мбар-цаз, иӷәӷәаӡа иҟаларцаз, иагьараан ахш аԥшәмаԥҳәыс ил цәызӡахьан. Лара рыцҳа аҳәарақәа цқьа сдымрыԥшьаз џьшьаны исыҵалҵон, ианаасыҵылхлак, еиҭа изӡон! Уи ларгьы лыхәҭаа лоуан, аха ианхаларҟьозгьы ыҟамзи. Сара арыстәи аныга сҭаԥшны избомызт, аха сцәа ианыруан...

Сара санааи, ирзаныз ажә аԥацәагьы ыҟоуп, урҭгьы ҟәба-ҟәшәо ирызҳаит, амала, зегь сара исыххәыцуеит. Ашьыжь ҳанырхьалак, сара раԥхьа сгыланы сдәықәымлакәа, дара ахкаара иҭыҵӡом, ахәылбыҽха ҳанҳәлак, ҳанчалак, зегьы ҳаибаргәытәны, ашьшьыҳәа амҩа ҳаныланы ҳаицаауеит. Амала, знызаҵәык аԥсҭаҟа ҳшыҟаз аӡы ҳацәлеит. Ани сы қабла, сшаԥырагылазгьы аҵәаҟьеиԥш, аӡыхәашь исцәы шьҭнаԥаан, кыр иаахәахәа-чахәеит. Аха, зегь акоуп, хараӡа иазымгакәа алада иҿықәнажьлеит. Анцәа ииныҳәаша аԥшәмагь уи нахыс ашҭа иааҭеикын, ачаӷьа аҿеиҵо ма-цара ашьара иқәлеит, уажә уҭаххар, иара амарда икыд-лан аҳаскьын ахьафо, егьырҭ ршьацәхыԥ акӡом. Амала, акызаҵәык, ауаҭәаҿы шәахсҭак анхалеит, уи аӡы иана гоз џьара ишакәым икыдсылазар акәхап. Харантәи уана хәаԥшуа, аҟәара иҿықәнажьлаз амҿы аӡәгьы имгарц анхаҩ аҿаҟәа зниҵо еиԥшуп!

Ҳара зны-зынла иҳацәҟьалало егьи сыцәқабла ауп. Уи ахәда хчааӡа макьана ақьаф ҭоуп, аха иазԥшу аздырӡом!.. Иҟаашт, иҳәҳәашт, аха нас иаҳа ахы иақәиҭхоит, уахын-лагь аҩныҟа ҳанаауа иҳацгәарлалап... Акәымзар, жәык ааҵысыцыԥхьаӡа, еиԥхеибаҵа зҿыназхо ацәқәеи иареи уи ажә рхы инҭарԥаны иқәӡаауеит. Уаангыли, уаангыли, уажә иԥхаррацәоуп, нас аԥшәма иузиӡбалакгьы убап!
● Анатоли Лагәлаа  )	501 ●


Абасоуп сара исыԥсҭазаашьоу! Уажәшьҭа ари аҩнаҭа сашь-цылеит. Анкьа санқаблаз, сахьынтәааргаз, изусҭцәоу, усҟан сызцыз арахә уажәшьҭа избеит ҳәа исзымдыруазар акәхап...
Аҭацацәа ҿыцқәа ирҳәалоит еиԥш, сахьаанагаз сыҟоуп! Ааи, ааи, аԥшәмацәа макьана сара аҿиара салагеижьҭеи шәык, хшык рыгымхацт, сара ахш ансымымҵуа, сԥацәа ыҟоуп, урҭ рԥацәа ыҟоуп. Ҳаԥхьаҟа иаҳзыԥшу сыздаруам, аха уажәазы ҳаиҵаҩҩы ҳаҟоуп... Аӡын ҳаҭра ԥхоуп, ҳаԥҳәаҟәақәа есым-ша ибах-бахӡа еиқәуп, урҭ унарыҵагыланы, уқаблақәа уна рылаԥшуа ажаҳәара зыԥсоузеи... Ушыжаҳәо, уқабла ахы ууаҭәақәа инарыдҵан укаххаа уаныцәо... Уаргьы, иуху гахьоу зегьы ааухашҭны, ахш зҭархьо аныга абжьеиԥш ақәаршҩы абжьы уаназыӡырҩуа... Ааи, ааи, арахәгьы иа гәалашәо рацәоуп – ацәгьагь, абзиагьы. Убригь аԥхыӡ хаа қәа ирҭаргалоит, нас ԥыҭракгьы агәы иқәзаауеит уи аԥ хыӡ, ааԥынтәи аҳаскьын еиԥш... Урҭ ауаҩгьы бзиа дырбо-ит, зны-зынла уи дышуаҩу рхашҭны, дара дырҩызоушәа дырбо иалагоит. Амала, иара ауаҩы иоуп шамаха зыхшыҩ ихнамԥаауа, арахә иара иҩызоушәа зымбо... абриаҟара ҳшеизааигәоугьы... абриаҟара ҳшеицхыраауагьы...

– Қаԥшь, Қаԥшь, – ҳәа санихьалак ашьҭахь есышьыжь схы инапы нықәишьуеит аԥшәма. Саргьы убри сызхоит, ԥш-лапҟьак насҿишьызшәа, сгәы хааӡа, арахә раԥхьа снагылан ахкаара сынҭыҵуеит...


З А Б А Ц ӘА Р Ы Г Ә Н А Ҳ А И АҴ ОУ

Аибашьра ианалагозгьы ианалгозгьы, Беслан ақыҭаҿ дыҟан, аха идыру-ан уа, Аҟәа ақалақьаҿ иахьынхоз, ани жә-еихагылак иҟоу

рыҩнаҿы иаанхаз атәым милаҭ зҿыз. Идыруан абџьар кны иеибашьуаз, ма аҭабиақәа рҟынӡа изымцоз, аха урҭ бџьарла ирыцхраауаз, рхәы зырхиоз, мамзаргьы аԥсуаа рмазара иааҟәымҵӡакәа Жәыргьыҭҟа, ма наҟ Қырҭтәылаҟа ргара иаҿыз. Урҭ аибашьра цонаҵы иаамтәаӡакәа, ашышкамсқәа
● 502 )	а и з га ●

реиԥш, ирзышьҭыхуазгьы ирзышьҭымхуазгьы ирыҵан, ршьамхы рҽадыргон. Урҭ рыԥсыцәгьара, рыԥсы қымқымра цәырыргартә аамҭак рмоуцызт. Избанзар, ара, Аԥсны, аԥсуаа зынӡа рабашьра иааҟәымҵзар, уахь ацара рықә шәар, уа изланхашаз рымазар акәын, ус акәымкәа, иаҳҳәап, аԥсуаагьы арахь иааины аицынхара рықәшәар, уезгьы рымаҭәақәа ԥыҭк ҭаҵәахны ирымазар акәын: «Ари шәым бо, арҳәыҩцәеи аӷьычцәеи ҳҽырҿажьны ирымаҳхыз, еиқә ҳархаз шәымаҭәақәа!» ҳәа, иаарҿаркшаз, рыгәқәа злахьа дырԥссашаз. Рацәак хара имԥшуаз ҳара ҳтәқәагьы: «Абри аҟара ҳзеиқәшәмырхаргьы иҳаԥсыхәаз, шьҭа шәаргьы шәымшәан, ҳара ара ҳаҟоуп?!» – рҳәахуан...

Беслан идыруан ргәылацәа рыԥҳа лхәыҷқәеи лареи Қырҭтәылантәи ишааргаз. Урҭ аиҳабыра-аиҵбыра рыла зегьы аҿажьны адокументқәа ҟарҵеит, еиқәдырҽаҽеит. Аха адокументқәа ахьыҟарҵоз ирыздырӡомызт (ма идыр-ны ирҵәахуазу?) арҭ рымаҳә аԥсуаа дырҿагыланы дшеи-башьуаз. Убриак рдырыр, уаҳа аҭахӡамызт, убриак азхон, рымҩагьы ааҿаҟәон. Аха дара усгьы рыԥсы иахырзааны ирҳәомызт, амала, знык-ҩынтә ирҿыҵҟьақәахьан рымаҳә аибашьра аан ачаҵәҟьа ирымҭаӡо ианалага («умгәа урҭәырц уҭахызар, аԥсуаа урҿагылан уеибашьы, баша аиқәа ушьоу-ма?!»), армаҭәа ишәиҵеит. Ианырмуӡа, автоматгьы ихәда инхишьит. Аха уи ача анааигоз акәын... ача «ршәаны», авто-мат аҿакны иаагатәызшәа!..

Беслан иани иаби урҭ агәылацәа рымаҳә дызҿыз азы лымҳаҭасқәак рыман, даргьы ҩынтә-хынтә ирарҳәахьан, аха дара ирҳәац рҳәон, – уи ҳаԥҳаи иареи еибабаӡом: лара Қырҭтәыла дыҟоуп, иара Урыстәылан, дахьымаара... Уи ала ирҳәарц ирҭахыз – иареи ҳареи ҳаилыӡӡаахьеит ҳәа акәын. Аха аиҵбы даниз аибашьра ашьҭахь ауп, ишԥаҟалоз, иара Қарҭтәыла даламлакәа, ма лара Урыстәылаҟа иара иахь дымцакәа... Ус анакәха, еибабоит, ус анакәха, ирҳәо зегьы лаԥшхырԥагоуп...

Аибашьра ҟалаанӡа рымаҳәгьы дара рҿы дыҟан, усҟан аԥсуааи дареи рчеиџьыка еилан, пату еиқәырҵон, гәыла
● Анатоли Лагәлаа  )	503 ●


бзиак иеиԥш ихәаԥшуан аԥсуаагьы. Урҭ рымаҳәцәа ус-гьы зегь гыртәылатәқәан, аха аҟаб аиԥш, «иахьылоу» ауҭ раҿ иаанымгылакәа, рхы шхоу аанда ихыҩырны, атәым «уҭрақәа» ирҭалон...

Наҟ-наҟгьы иара усгьы даарым, лара лхәыҷқәеи лареи ааит. Ирҳәои? Аибашьра анынҵәа ҳаԥсқәа ҳаман ҳаазцазеи зырҳәари? Аԥсуаа ирҿамгылазар, ақырҭқәа ирыдымгыла-зар, нас иарбан гәнаҳау ирзышьҭымхыз?.. Дара ишырҳәо еиԥш, ицқьазҭгьы, ара ацқьақәа ахьыҟаз изнымгылеи? Аԥ суаа Аҟәа ианааи, абӷьыжә еиԥш, аԥша рыҽзарҭеи?! Аха уахьгьы ирыладмыргылазар, шәара шәзоуп ҳзеибашьуаз, шәара шәхьагәгәа арахь шәааит ҳәаны?.. Уа ҳаныҟазгьы акрышәҿаҳҵон, арагьы акрышәҿаҵара ҳахәом ҳәа... Дар-гьы рхы хьымӡӷыршьазар, уахьгьы иҟамкәа арахьгьы иҟамкәа?.. Аха даргьы, ахәыҷқәа реиԥш, урҭ рыгәра ргазар, ҳара ҳнеиуеит, ҳаибашьуеит, шәара ус ҳгәы арӷәгәаразы ашәҭқәа кны шәаҳԥыл, шәара шәҟынтәи уаҳа акгьы ҳҭах ӡам ҳәа рарҳәазар?.. Аха ара ианааи, ашәҭқәа аарымыр-хын, автоматқәа рдыркит! Шәаргьы шәеибашьла, ҳара аԥсуаа рыҩнқәа ҳарҳәуанаҵы, рҳәеит! Аԥсуаагь амал змаз аурацәаҩыхыз, ирымаз андырҳәы, дара агырқәа ртәқәагьы ирылагеит. Убасҟан ауп аратәиқәа ианеилыркааз урҭ ззааз, аха усҟан игәианхахьан. Усҟан иҿыхаз рыхшыҩгьы, «тәытә!» анырҳәа, ани акада акы ыҟоуп ҳәа иҟамыз рымгәа аҟынӡа илаҟәит!.. Амгәа аҟны инеиз ахшыҩ уи нахыс амгәа аҳәатәы ханаҵалар акәын...

Беслан ихы изҭымцоз, иаҳҳәап, аҷкәыни аӡӷаби хәыҷ қәоуп, – аӡә аашықәса, аӡә фышықәса, – аха аԥсшәа злареи ҳәари, инапы злариҭари урҭ аԥсуаа зшьуаз ауаҩы ихылҵзар, абыс дрымазар?.. Аҷкәын деиҵбуп, аха убригь ддухар иаб иҟаиҵаз дақәмыӡбакәа, даҿамгылакәа, ҳабацәа зҿыз иашан иҳәар?... Имҳәаргьы, игәы иҭаиҵәахзаргьы, ус дхәыцуазар?.. Уи ҳара иаҳхашҭуа џьишьозар?.. Уи хашҭшьа шамам, дара аӡә даҳбацыԥхьаӡа ма ибжьы ҳаҳацыԥхьаӡа, аибакра иаҿу амца уанаҭәҳәалак, иаҳагьы ишыҵԥо аиԥш, агәаӷ ҳхыҵәо иалагар?..
● 504 )	а и з га ●

Урҭ ахәыҷқәа зынӡа акгьы рхарамзаргьы, зегь акоуп, ҳала ихыԥшылан аԥсшәа анырҳәо, рхы иацәыԥхашьозар ауп. Урҭ ус ирласны изацәцома рабацәа рыгәнаҳа?.. Уи агәнаҳа егьа аҽарԥшӡаргьы, аҽеиҭанакыргьы, егьа бзеиара рышәшьыра иҵагыларгьы, ишгәнаҳау, ишшәахсҭоу иаанхоит. Беслан ус акәын дшазхәыцуаз – абацәа рыгәнаҳа ахәыҷқәа ишәахсҭан иҿаҿаӡа ирнылоит ҳәа... Урҭ рхы аашьҭырхцыԥхьаӡа уи ашәахсҭа иацәыԥхашьаны рхы-рҿы рҵәахлоит...

– Унарацәажәа, – лҳәеит Беслан иан иагьмырхаакәа, иагьидымцалакәа, – Урҭгьы хәыҷқәами, ахәмарра рҭахуп.

Уи убас илҳәеит, ани иҵегь даныхәыҷыз, аибашьра-ан, игәаԥхоз афатә анлымамыз, игәамԥхоз ахала ианим ҵалыргылоз аиԥш... «Унацрыха-аацраха, џьара ԥсымшь ҭыгак узалфаауазар!.»

– Џьара ак хәыц... шәышԥаҟоу, шәышԥанхо ҳәа... Араҟеи уеи еиҳа иабеиӷьу ҳәа... Еиҳа шәыԥсы абақәу ҳәа...

Беслан ибон иангьы ахәыҷқәа рызҵаара лыҽшлызҭамгӡоз, ани есымша илыцу агәаӷ илымбаӡакәа дшышьҭнаԥаауаз. Аха уи аҽынкылашьа лдыруан, данахнаԥаауазгьы, амца ахәа ақәҳәҳәаны ишҿарҳәо аиԥш, џьара лафк налалҵон, нас лшыра аархьшәашәан, ҽаџьара дианагон.
– Нас, уаҵәы, – иҳәеит Беслан, уаҵәынӡа џьара иреи ҳәашаз, дызлалагашаз акы ихәыцырц. – Уаҵәы, ҵаҟа адәаҿы ҳаиқәшәар...

– Аеи гәышьа, ишәҳәо шәҿамшәо шәҟазҵаз, аҟәраан аиԥш, дмажәуа-дымԥсуа уа нахьхьи дахьықәтәоу... – уаҳа ацлымҵаӡеит Беслан иан. Иаргьы уаҳа ациҵар иҭахӡамызт, избанзар аҩыџьагьы (ларгьы баша лыҽлырҟәышуан) ргәы иҭаз акы акәын, амала, ирҳәоз, рыбз иқәххуаз хаз-хазыз аргьы. Дара агырцәа хәыҷқәагьы, ачалт иаҵацалаз аҵарақәа реиԥш, иҟарцо иақәымшәо, иаҵԥраару, ма уи иаҵаԥсоу «ахрыӷ» иамцкласру рзымдыруа инаԥшы-ааԥшуан.
«Абзиеи ацәгьеи анеибакапануа, – иҳәеит гәанала Беслан,

– иарбан гану иалхтәу? Иарбану, иарбану уашьҭан хыԥҽыгас иумоуа?.. Уашьҭан агәахьы уианагоит, ахы уҭанарԥоит. Уан ӡа акы алхтәуп...»
● Анатоли Лагәлаа  )	505 ●


Адәахьы аҵх дналаԥшит Беслан. Ажәҩан аибашьра иала гаанӡа аиԥш, Еҵәаџьаа каххаа икыдын, урҭ рыгәҭа амза шеишеиуа ирылаԥхауан. «Ауҭра ихыршәлоу ашьынкеиԥш!»

– игәы инҭиҳәааит иаразнак. Аԥсабарагьы, ажәҩангьы, ад-гьылгьы ажәак иҵарҳәомызт. Иара ихала иԥшаар акәын ииҳәашаз, иара ихала ихәыцыр акәын...

Ашә анаҩсантәи иааҩуан агырқәа хәыҷқәа рыбжьқәа. Урҭ агыршәала ицәажәон. Аха урҭ рыбжьқәа убриаҟара иҭаан, убриаҟара арыцҳабжьы аҵибаауан, иааџьеишьеит. Иагьхәыҷбыжьынгьы, иагьҭааны, ччаԥшьк, шәахәацк алы мԥхаӡо... Беслан игәы дааҭаччеит, урҭ ахәыҷқәа рыбжьы иалҩуаз рабду ибжьгьы, аҭакар агәазы ацәымҵ идыргәамҵны зхы зҟьоз акамбашь ақәар-қәарбжьы иеиԥшны, зны-зынла

ибжьы ҭахәаҽӡа ишааҩуаз. Нас ауп уи еиҭанигәалашәа, абарҭ ахәыҷқәагьы рабацәа рыгәнаҳа иаҵазарцу? Забацәа рыгәнаҳа иаҵоу, амаҭәақәа зегь зыцәхәыҷу, иҭархха иаку реиԥш, амцхә изымччо, амцхә изымцәажәо, амцхә изы мыхәмаруа...

«Иҳамчуи, – иҳәеит гәаныла Беслан ҟәыш дук иеиԥш, – аамҭа зегь ахәшәтәуеит, рҳәоит. Урҭ рыхәшәгьы џьара иҭа цәахны иамазар акәхап...»

Беслан уи ауха игәы хьухьууа дышьҭалеит. Шаҟа еиди хәыцлаз, шаҟаҩы дрызхәыцыз иараӡәк иоуп издыруа. Аха уажәы-уажәы ихаҿы иааиуаз ашьыжь урҭ ахәыҷқәеи са-реи ҳанеиқәшәалак еибаҳҳәои ҳәа акәын. Нас, уаҳа ак-гьы анизымыӡбаӡа, ани иҩызцәеи иареи амацаҿ ианеи цыхәмарлоз, даҵахошәа анибалак, амацақәа днарыласны хыла-гәыла ишеилеиҵалоз аиԥш, ихәыцрақәагь «ааилеиԥ сан», «иааиларҩынтны», ашьыжь исҳәара ашьыжь ишԥа сымхәыцри, иҳәан, мчыла дыцәеит.

А Х Ь Ш Ь

Ажәҩан  ҵамҵамра  салхәхәа  санцо, зны-зынла аԥша иара иахьаҭаху саго-ма сҳәо, аҵысхәеиԥш, саныласцәоугьы ыҟоуп. Усҟан счыҟә
гәларшәкгьы	сызҭамыршәкәа	исцәыхәлагәышьоит,	анҭ
● 506 )	а и з га ●

аҵараҵәҟьақәагьы, аӡын аҵаа ианарчалалак, рыкра мариоуп. Аха аԥхын абардра рыҽныларыԥсоит, нас уи абӷьы иаҵәара, адаӷь аӡмах ишамҵәахра, иаҵәахуеит. Урҭгьы баҩы маца-роуп ирымоу, ардәынақәа еиҳа еиӷьгәышьоуп, аха сынтәа зынӡа имаҷхеит, избанзар, рымгәа иақәӡит. Ахәеҩ-сеҩҳәа абриаҟарантә ирышьклахысуеит ӡынла, иахьшәарҭоуи иахьшәарҭами рзымдыркәа, иԥшшаӡа абардрақәа, ашәшь зқәу аҵлақәа, ахәырмақәа имнаԥшы-аамԥшӡакәа инеины инарықәтәоит. Дара ашәарыцаҩцәагьы урҭ, ипазана ма-цараха иҟоу, ржьы еиҳа иргәаԥхозар акәхап, дара ракәым, иара саргьы мызкахь ҩынтә-хынтә ржьы сымфалар, сгәы бажәхошәа збо салагеит. Ахьажь ажьгьы цәгьаӡам, аха урҭ есымша рыбаҩқәа хаххала ирыгуп, иҵакны идырцәаӷәошәа! Амала, ак узкгәышьар, қьаф ууит, ахарзаман ҟалеит, ахьшь сакит, сеиқәшәырха ҳәа ианыҳәҳәалак, ҟыж-сыж, амца ҳкит ҳәа иааилалоит егьырҭгьы! Амала, бзиарас ирымоу (аӡә ибзи-ара уӡаргьы – игәнаҳароуп), цәгьала еидгылоит. Уара иукыз знык цқьа ианузырҟыжгәышьа (иҟоуп хьшьы гәызианқәак, иаразнак рхы аахызҵәо), абна хьажьыҳәа акрылазар, зегьы еизугоит. Урҭ убас ихәны ишьҭоуҵалар ауп, аԥырра рылым-шо, амала иахьынӡарылшо рыбжьгьы ҭцаны иҟыжлартә. Ажәакала, рыхәда уаламкьысыр ауп, ахьча иҿарпын еиԥш, уи даара уацклаԥшыр ауп! Нас дара акакала иааилоит, урҭ иааиуа зегьы урмеигӡакәа рыԥсырҭа иаурбалар ауп. Ама-ла даргьы рыц цәгьоуп, амаӷыш еиԥш, знык ула ианҭас, нас уара утәы ҳәа егьыҟам. Рыц аҵкыс ршьаԥхыцқәагьы шәарҭоуп, убри азыҳәан даара агәҽанызаара аҭахуп, ахьажь иарлашәыз ахьшь ҳәа ахьӡ ухымларц азы! Ма ахьшь блада ихәарҭандаз, дара ауаагьы даара зылаԥш ҵару, ахьшь бла рхоуп ҳәа ауп ишырзырҳәо!

Амала сара сыхьшьыцба урҭ зегьы ирласны ишьҭнакааит. Раԥхьаҵәҟьа иандәықәла, хара-хара сеиҩаӡон, насгьы ишхәыҷыз акәытқәа ирышьҭасымгылеит, кыр исыршәеит, сашьҭаҩт, агәы аҽанысҵеит.Ахьшьыцба знык амҵәыжәҩақәа аҟьашьа анаҵа инаркны агәы ҭуҟьар ауп, ашәарҭара адәы ишықәу аурдырроуп, иалаҽны иҟоу агәызианра алуцар
● Анатоли Лагәлаа  )	507 ●


ауп. Нас, амла ианаклак, иара амацара иаӡбоит аӷьычшьа, ахеиқәырхашьагьы иара амацара иазхәыцуеит. Са сыхь-шьыцба уи рацәак изадымхалаз, аԥыршьа анаҵа нахыс, знык-ҩынтә иӷәӷәаны исыршәеит, нас уи ашәареи агә ҽанызаареи, амлакреи аназеилала, аԥсы ианақәԥш, иара ахала акәтыжь ааганы иафо иалагеит. Раԥхьаҵәҟьа знык-ҩынтә уа иамхафеит, аха нас сангьы иасырбап агәахәзар акәхап, ишаклак, ачашәара иазҟазоу алеиԥш, ишиашаз иаман са сахь иаауан. Ҽнак, уҭрак инҭыԥраан, шәишәи хәыҷык кны иаанагеит. Уи аҩнра сара ибзиан издыруан, ашәишәи хәыҷқәа рангьы есымша иаман ауҭра иҭан. Сар-гьы даара сеишәарыцахьан, аха иара ауҭра иҭыҵуамызт, иҭыҵзаргьы, иаразнак хәаҷак абазшәа акаркарра иалаган иаанагон, иҟәышымзи, хара иацәцар, изыниашаз адыруан. Насгьы, уи ауҭра аҩны иазааигәацәан, шәааибарххаргьы, ма аԥшәма, ма иаапкша уи ила ухьӡаргьы алшон. Аха ари сыхь-шьыцба урҭ акгьы иазымхәыцит, насгьы ашәишәи хәыҷы акәын ишьҭнаԥаауаз, рангьы, иҟалаз азхәыцра иахьӡаанӡа, иацәнагеит. Амала ахьшьыцба атәы иаҳа изламариоу, ага-гагьы хәыҷуп, сара схаҭа сабаанӡа сыгага ду агәаҽаннаҵоит. Ахьшьыцба аныԥыруа, ардәынак агага иаҟароуп иара ага-гагьы.

Изхысҳәаауа, ианаанага, сара аџь амахә сахьықәтәаз уи сшеигәыргьаз аасырдырын, сышиашаз сымҵәыжәҩақәа ааинҟьаны ҵаҟа ашьапаҿы снатәеит, арахь улбаа, наҟ аҭыԥ иқәаҳҵап ҳәа аанарго. Иаргьы налбааит. Са сахьгылаз уи сагьамҵкламсит, сагьаламкьысит, иара иҟанаҵо збап сҳәеит. Аха уи ианааунажь, ашәишәи хәыҷы аҵиҵира иала-геит, иаразнак сара ан сакәыз џьшьа сара сахь идәықәлеит.

«Ах, уан ара иааган исымандаз, уара уганы уҭыԥаҿ ус мыртәар амуа сыҟаны!» – аасгәахәит сара. Азныказ, са ра ахаан урҭ аԥсаатәқәа рахь рыцҳашьара ззымдырӡоз, сыгәгьы ааԥшааит. Ус акәын сара, ихәыҷу џьара ак ансам хаклак, ашьа збаанӡа сгәы ԥшаауан, ашьа шаазбалак, иа разнак сгыгшәыгра аацәырҵуан. Нас акаахмырҵкәа ихәы ларԥыԥны еимызжәжәар акәын, ахәы аԥша инасҭон, ажьы

– сара!
● 508 )	а и з га ●

Изхысҳәаауа, ашәышәи хәыҷы рыцҳа, сахьтәаз сгәышԥы иҵалеит, аҽаҵәахырц иалагеит, сыгәгьы иаарыцҳанашьеит. Убас иҵиҵиуан, ацгәы иакыз аҳәынаԥ еиԥш, шамаха им ԥшаацыз сыгәгьы ааԥшааит. Аха уи сыхьшьыцба иацәыз гар, сыгәрагара иаҟәыҵуан, насгьы иаргьы арыцҳашьара алалар, ианакәӡам ишакәым аԥсы иақәԥшны ишнеиуа, аӡәы ихымҭа иаҿашәар ҳәа сшәон. Ҩ-мцак срыбжьахеит, аха сыхьшьыцба санынаҿаԥш, ала ашьа хыҵәало исыхәаԥшуан. Уи иара ахаҭагьы иабон анкьа аҵарақәа икны иаанагоз реиԥш, ари ашәишәи хәыҷ сшамеигәырӷьаз, аха амгәа ахәыц еиҩнаҵәозар акәхарын, шамаха исмаҳацыз бжьык ааҭнацан, исыжәлеит. Сара сылақәа хызҩеит уи анафоз сымбарц, нас уи аҵиҵибжьгьы смаҳарц снышьҭԥраан сце-ит. Аха уи аҽнынтәарак сыбла ихгылаз, уи ашәишәи хәыҷы кәыркәыруа исыхьчарц сара сахь ишааиқәази сыхьшьыцба абла ашьа хыҵәаланы уи ишашьҭази роуп... Иҟалап саргьы санхәыҷыз ус сыҟазҭгьы, иҟалап уи сара исхарамызҭгьы, уажә сыхьшьыцба акгьы шахарам еиԥш...

Ариабжьарак исымбаӡацызт иара, амала, анцәа иҟынтә, хәыҷык сгәы зҭынчу: хысыбжьгьы мгацт. Акзаҵәык ишәар ҭоу, анҭ ахәыҷқәа еиҭа ирыласызҭгьы, ирласны ианзышь ҭнамԥаа, ан, ачалт еиԥш, аҽақәнажьыр ҟалоит. Нас аху хуҳәа алақәагь ааизоит, ахьшьыцба рыцҳагьы ашәишәи ам ҵәыжәҩақәа рыцԥрааха иахьымӡакәа, иааимыржәжәоит. Аха сзықәгәыӷуа, дара алақәагьы усҵәҟьа рышьҭыбжь смаҳацт.

Ахьшьыцба раԥхьа аԥрышьа анасырҵоз хара исыцәцарц иалагон, аха сыбжьы ангалак, сҳәатәы аахаҵаны, ишиашаз еиҭа иԥырны аҭраҿы иаауан.

«Уара, хыҭҟьа, уара, хыҭҟьа, – саргьы уи раԥхьаҵәҟьа цәгьала сацәшәон, избанзар аҩызцәа ҩба рыҭраҿы ишых тәалаз, аеш халан, исцәыхнаххьан, иара насыԥшәа ихшәаны икашәеит, – уара аеш уанацәынха, удухаанӡа ак ухьыр, агәыԥжәа саганы сыԥсуеит...»

Усҟан удухаанӡа ҳәа ззысҳәоз, анҭ ахьшьыцба хәыҷқәа ҿашәа ҳәа егьырмоуит, аха ма иара кәтыжь хаак иалачар сҭахын. Насгьы, егьырҭ сҩызцәа ахьшьқәа зегьы ахара
● Анатоли Лагәлаа  )	509 ●


иԥыруеит, сара ани ашьацма исылоу ирласны сарааԥсоит, сԥыруа сышнеиуа, схы аӡәы аҷапырхәа акәыршан ирххошәа, адысра иалагоит. Убри азыҳәан, ааигәа-сигәа исыцԥыруа ахьшь сҭахын, иаргьы духаанӡа, иҟәышхаанӡа маҷк агәы аҽанысҵарын...

Исгәалашәоит, ани ахьшьыцба ҽнак ихараны ажәҩан ахь ихазгалеит. Усҟан ани сымцәыжәҩагьы ахьаа сызцәы рымҵӡацызт анцәа иҟынтә.

«Ухиаала, ухиаала, – гәаныла сацәажәон уи сышьҭахь иԥырны иахьааиуаз, – ашәарыцаҩ ихы раҳан дышухәаԥшуа ихылԥа ихшәартә! Кәти шәишәии, ақәаршҩы иаршәазшәа, аҩнаҵаҟа рҽарҭартә. Аԥшәмаԥҳәыс уҭарблааит ҳәа дшыҳә ҳәо, лыхәда ацәа ахыҵыртә! Убас лыхәда ацәа ахыҵааит, абни ҳара ҳалымкаа илфо акәтыжь, ҳара ҳныҳәаԥхьыӡ лымҳәакәа илзылбаамдо!..»

Уи аҽны убас сгәы алаҟан, убас сгәырӷьацәон, нас уажәы-уажәы сгәы хааӡа иааҭыԥсаауан, ахьшьыцба ахлахаҵ сцәы гьежьыр ҳәа сышшәозгьы, шаҟа хара ҳхалоз аҟара иаҳагьы сласхазшәа збон.

«Убас ҳашиашоу ҳгьежьлар ауп, акалаҭ ахеиԥш! – сгәы сҭагәырӷьон сара ахьшьыцба раԥхьатәи аԥыршьа сеилаҳан,

– иубахьоума акалаҭ, ани згьама усырбахьоу акәты паза нақәа зҵарааӡаз! Иумбацзар, харантә иусырбоит, даа-ра ухьшьеилҟьахар, хаҵак уи азна ажь иманы дышнеиуа жьымжәак ицәахуԥаар ҟалоит! Ажь уҭахызар, қьаԥҭамзар иҟои, жьымзар ирҿоуи, уареи сареи ҳакәым, аҵарҵәҟьа еи мырҵәоит!»

Иара убас игәырӷьон, абни сара гәаныла исҳәоз зегьы аҳауазшәа збон, нас убас абжьы хнаҵон, алақәа ирыԥ хьо ашәарыцаҩ иеиԥш, атрышә иасуан, ҵаҟантә иааԥшуаз ашәарыцаҩцәа зегьы хысыргьы, рхы ҳара ҳҟынӡа иахьы мааӡоз азы ргәы иахаԥжәаны иԥсыр ҳәа сшәон! Ааи, ааи, дара ауаа ҳара ахьшьқәа ахаан ҳрыцҳарымшьацт, аха сара дара убри аҽны ирыцҳасшьон!..

Ус, ҳазхара аҳауаҿ ҳаныԥры, сара сарӷьа мцәыжәҩа хәыҷык исырнааит, иаалырҟьаны акәымкәа, хәыҷы-хәыҷла
● 510 )	а и з га ●

хланҵы ҳҭаларц. Сышьҭахьҟа санынаԥш, иаргьы убас ҟа наҵеит.

«Ах, уара, сыгызмал хәыҷы, – сҳәеит гәаныла усҟан, – сара уара ухәы санашьҭоу, иҟалап уара узхара ушәарыцаны, бгахәыҷык ахәгьы аанмыжькәа, аҭакәажә лыкәҷарақәа нырҵәаны уаауазар! Ус ҟауҵозар, агәы аныԥшаалак, изы цәаӡом, цәгьа-мыцәгьас иҟоу зегьы ахәыцуеит, иудыруеи, абриаҟара кәтыжь хаа зфахьоу хьшьык агьама збароуп ҳәа идәықәлар! Ҳара ҳакәым, аҳәынҵәабаа ацратата аҟәарҭқәа цәгьала ирыхьӡахуеит, иара шәикәагә».

Ус, хәыҷы-хәыҷла ҳашхагьежьылоз, мацара, ахәы ҳа рак иқәгылаз аџь дуӡӡа ахыцәқәа ҳнықәтәеит. Сара егьа сҳәаргьы, сыхьшьыцба усҵәҟьа иманшәалан исыцԥыруеит ҳәа сыҟамызт. Нас, уи нахыс, ус кырынтә ҳаицыԥрит, зны-зынла ани сара ихәу сымцәыжәҩа ахьаа бызбызуа ианала-галак, сааны аџь ахыцәқәа сықәтәон, иара ааҟәымҵӡакәа ахагьежьра иаҿын сылаԥш ргәырӷьо.

«Убрантәи зегь ҭоуԥшыхәуазар ауп, – гәаныла сацәажәон уи аџь сахьықәтәазынтәи, – аԥшәма иашҭа шаҟа кәты ҭоу, шаҟа шәишәи. Иаразнак илаԥшықәуҵозар ауп иаҳа изымцца-куа, иаҳа згәыжәла цәгьам. Хьшьык нарылаԥалт ҳәа, акаамеҭ ҟалазшәа, ианааилало, иарбан гану узлаҭыԥрааша... Иаҳа аҵлақәа ахьырацәоу, аԥшәма иабџьар уахьацәырхьчаша...

Гаӡарак амҟәыҵҟьозаргь, иаҭоумҵан, ҳара иаҳтәуп ҳәа ркалҭ уахьаацырҳәҳәаша!.. Хәаа-заа аннылабгалак ашьҭахь, нас урҭ зынӡагьы урзымхәыцыр ҟалоит! Умцәыжәҩеиԥш иласызар ауп ухшыҩгьы, амала ҟәышрыла...»
Ус сҳәеит ҳәа, иара саргьы есымша ҟәышрыла саузы шәарыцахуаз. Усҟан акәым, иара уажәгьы, абриаҟара хкы сышрыниахьоугьы, зны-зынла ахы саҿашәома сҳәо аҟынӡа снеиуеит. Ахшыҩгьы есымша изуцымныҟәозаап, убригь анааԥсалак, ани зны-зынла имҵарсны иуго, акәытқәа рхәыц еиԥш, иануцәкашәо ыҟазаап! Усҟан, ари ажәҩан дуӡӡа аҟнытә, адгьыл амшын ҵаулеиԥш уахьӡааԥшыло, шаҟа шәарҭара ацу, шаҟантә уԥсра уахыԥар акәу, нас уара уазхәыц... Ум цәыжәҩақәеи улақәеи мацара урықәгәыӷны...
● Анатоли Лагәлаа  )	511 ●


Изхысҳәаауа, зны шәишәи дук сеиҩаӡон. Убриаҟара идуун, уи азшьапык абри сзықәгылоу аџь амахә иаҟаразар ҟаларын. Иара зегьы раҵкыс изламаншәалаз, аҩызцәа ирылҵны ахкаара аҩадахьы игылаз аҵәа иамҵалон есымша. Акыс, уи аҩны иазааигәацәамызт, насгьы, амала иҟан, знык самбакәа сҽынахажьны ахәда анысзык, иагьа аҽарххаргьы, ани ашьацҳәа иаҩызаз сшьацәхыԥқәа иоурыжьӡомызт. Раԥхьа иара ашәишәи аҵәа иамҵалаанӡа, заанаҵы сааны аҵәаҵла иазааигәаз, ашәшь зқәыз ал сыҽналакны, уаҩы симбо снықәтәеит. Усынтәи ашҭагьы ибзианы сықәԥшуан, ашәишәиқәа аноурыжьлак, рхырхарҭа збон. Раԥхьа аԥшә маԥҳәыс аца лапҟьак ааҭылган, иҿырпны инарылҭеит. Акәтқәагьы нарымҵас-аарымҵасуа ԥыҭк рцәыргеит, аха аиҳарак ахькаԥсаз уи ашәишәи ду неины ианнылагыла, абгахәыҷы амшә аҭыҩра хара-хара ишавсуа еиԥш, ааигәа игәаӷьны изнеиуамызт.

«Умч ҭарҵоит акәу, – са сахьықәтәаз сгәы-сыԥсы еила ҵәон, иахьала арахь аҵәахьы ааира агәамԥхар, ас сыббаӡа сықәтәазаауама, сыӷра ҭаҩаҩа, – аха ани иуфаз аԥш цырақәа рырсара уахьӡаанӡа, сара еиҭа фатәыс исоур ҳәа сшәоит! Ашьа алцәцәа акәтыжь-ԥха анаҩыс, уи афара рацәак сгәы ахым, аха зегь ракака ргьама убозар бзиоуп!»

Ус, аԥш анафа ашьҭахь, уи ашәишәиқәа даара ирыд ҽырбалеит, абна бзианы издыруа ахьаҟәшәаҩцәа реиҳабы дасу иша-шаны ишдәықәиҵо еиԥш, иахьцаша, иахьҳәыша ранаҳәазар акәхап, рҽеиҩыршеит. Иара х-арцынак аман, аҵәа ашҟа шыҟаз рхы рханы рҿаархеит.

«Уааскьала арахь, уааскьала, – сгәы абжьы ашьхараҿ, ацәҳар зхыршәлоу ачачхалеи абжьеиԥш, схы ҭнаҟьон, – аҵәа ҟаԥшьқәа рыблақәа цырцыруа уара иузыԥшуп! Макьа-на игәаӷьны мҵыкгьы рықәымтәацт! Даара гьамала учоит, ашша зҿауршәуа, узнасыԥхо дсыздыруам акәымзар!.. Аха иахьа сара сузыԥшижьҭеи иҵуа анцәа иоуп избо, сымчгьы сылшәшәацәар хәарҭам, уашьҭан уаргьы ушьҭыхны узга-рами! Џьара усыцәкамҳандаз, ҳәынҵәак усцәыламҳандаз, хьымӡӷык усыргар ҳәа ауп сзыцәшәо!..»
● 512 )	а и з га ●

Аха рацәак исгәамԥхоз анҭ иацыз ашәишәи рцынақәа ракәын. Урҭ уанынарылаԥырлак, зхәыҷы аӡы дышьҭнаԥааз аҳәса реиԥш, аку-суҳәа иааилалон! Рыбжьы ухы иқәукрын, ахьаԥарч рбазшәа иуқәпапаны урымкуандаз. Уи азы акәыт қәа бзиоуп, иаразнак ӷәара-пара рҽырԥсаҟьоит. Амҩа ур ҭоит. Ухы узахәозар, анцәа духәааит, амала ҳара уҳалам кьысын рҳәоит! Арҭгьы ус иҟазар, иҟоуҵоз умдыруази, аха арҭ рлеишәа ҷыда кажьшьа рымам, уахь иҭаргалоит!

Ус, ани аҩызцәагь иаҳа иаацрышәшәеит, закә ҳаскьыну анцәа итәуп рылаԥш иҵашәаз, аандашьҭра иавахеит. Иара урҭ ирзымԥшыкәа (сара сыда усгьы ԥсыхәа рымаӡам, са сҟын иаанагоит), еиханы аҵәашҟа иҳәыр-сыруа аҿаанахеит.
«Ҳаи, уқәақәра сцааит, ушԥаԥшӡоу, зныктәи ухәаԥшра бгахәыҷык ацәаԥшӡа аԥсамзар, сышьны алақәа срыҭ!» – Са сахьықәтәаз, амҟәыба сыцраҳәазшәа, ҵаҟа исыхон, аха мчыла сыҽныскылон, заанаҵ, агәы рҭынчны аҵәафара иа лагаанӡа, самхаԥрыр ҳәа сшәон. Уи раԥхьа, абни аҵәа ҟаԥ шьи иареи рыда адунеиаҿ ԥсызхоу, акыр иаԥсоу егьыҟамшәа иабалар акәын...

Ус, аҵәа инахагылан ҩынтә-хынтә раҟра иамцкласхьан еиԥш, саргьы сҽаасырхиеит. «Џьым, пату уқәсымҵозар удыруеит, аха уара усзышьҭымхыр ҳәа сшәоит, ани аҵәа ҟаԥшь дугьы ануфа, нас зынӡа усзырҵысуам!» – сҳәан, сым ҵәыжәҩақәа ааидысыԥсалан, скаууа сҿынасхеит. Иаргьы уаҳа сазгәамҭакәа, сышиашаз аҟәаҟәа сыҽнықәсыжьит. Уи акәхеит, иаргьы, ашьацҳәа уанаҿаԥало еиԥш ицҟьеит, аибарххара ҳалагеит. Аха сара, анцәа иҟынтә, ахәда бзи-ан исымпыҵашәеит, сшьаҵәхыԥқәа рыла иаразнакгьы иҭызжәеит. Аха ԥсыхәа сызымҭоз амҵәыжәҩқәа ракәын, уи аӡы зҿасуа аӡлагара абарбал еиԥш иаҟьон, знык ахәда анумпыҵшәа, ааигәа унанашьҭуамызт. Уи здыруан азы, иагьа саҟьазаргь, иагьа ҳаибарбылгьазаргьы, ахәда ашьа ӷәӷәаны исышьҭаанӡа иоусмыжьит. Ҳаибарххо ҳашнеиуаз, аанда ҳабжьахеит, уи сара еиҳагьы исзеиӷьхеит, амҵәыжәҩа аҟьацыԥхьаӡа аанда иаахон, сара ахәда сҽаларԥсны искын, даҽа ҩынтә-хынтә раҟарагь сшьаԥхыц ҵарқәа аларԥан,
● Анатоли Лагәлаа  )	513 ●


иӷәӷәаны иҭызжәеит. Нас ашьагьы гыланы идәықәлеит, амчгьы каԥсазар акәхап, иаҳа-иаҳа аҽарҭынчуа иала-геит. Нас, изулакгьы, иқәшьны ауҭра аҩныҵҟа, аԥш еи-лачырахь иҭазгалт, анҭ ашәишәи дагәақәа сшахагылоу иааир, ахьусура иалагон, акаамеҭ ҟалазшәа! Уа ианназга, иаахәылԥԥны агәышҵа сныҵалан даара акры амысфааит, нас слаха-ҩахеит, аха рҵасышьа амамызт, убас ихьанҭан. Саалаган, азшьапык акәакәагь шамаз иагәылфаан иамыс-хит, убри еиҳа иласызшәа иҟан. Исыманы снышьҭыԥраауан еиԥш, иааигәаӡаны ала аҵарбыжь геит. Аха сара искызгьы сымҟәыҵымҟьакәа (уаҵәазгьы сымхәыцуази!), ԥыҭк схала-хьан еиԥш, ахысыбжьгьы геит. Знык акәым, ҩынтәгьы ихы-сит. Убриижьҭеи слымҳақәа ҵууы рыхга ахысбжьы рҭыҵуам, убриаҟара иӷәӷәан уи абжьы. Саргьы иаразнак сымцәыжәҩа, абнаҿ амаӷ ианаҿаԥо еиԥш, ак наҿаԥазшәа збеит, нас иаҳа-иаҳа ани салашыҩкны санцоз исызгәаҭомызт, аха сахьнеи-ша саннеи, аџьҵла саннықәтәа, исҟәыԥсаауа иалагеит. Нас, уи искыз ашәишәи ашьапы сшаҵаз, сышиашаз сҭакәкәа ани сыкәтыжьфарҭа бардрахь сцеит. Ҩымш-хымш раҟара сымҵәыжәҩа дысны, исмыхәо, ус сеиқәшьшьы стәан. На сыԥшәа, ани ашәишәи ашьапы сыман акәымзар, зынӡа амла сеиқәынҵәаны сыԥсуан, сыхьшьыцбагьы уаҳа ахабар сымбеит хьышьқәак ирыцнагалазар акәхап.

...Аус злоу, сара макьана ажәҩан сгәы ахымшәацт, аԥырра сеилаҳауеит. Усынтәи ҵаҟа адунеи зегьы хәҷушәа убоит, зыԥсы ҭоу зегьы уара уреиҳаушәа, ажәҩани уареи шәакәушәа зегьы ирхылаԥшуа, зны-зынла зыԥсы ҭоу зегьы рыцҳаушьо уалагоит, абас ихараны иахьзымԥыруа азы, абас аԥшӡарақәа зегьы уахьынтәи иааԥшны ҵаҟа иахьырым-бо азы. Знык ихараны уанызхала, нас амцәыжәҩаҟьарагьы аҭахӡам, ус, иааиҵухуеит ауп, ухиаала, ухиаала, шаҟа иуҭаху ухиаала... Амшын иӡаатәалоу, ацәқәырԥақәа идырӡсо аҷ ныш еиԥш! Аха уи аҷнышгьы аԥсыӡ афҩы агәы иҵачны иахьӡаау рацәак бзабаас иамоу егьыҟам. Насгьы, уи ам-шынгьы абжеиҳан аҳәынҵәа згәыдтаталоу асаркьеиԥш ихәашьуп. Ажәҩан цқьа урҭ акгьы иузадкылом, аус злоу, уи
● 514 )	а и з га ●



агәыбылра укыр ауп. Хара имгакәа, ахымҩас еиԥш, аҿывҳәа иаакылҟьоит сыхьшьыцба. Уи знык ицәырҵгәышьар, убас хара ажәҩанахь ихазгалап, аҩын дуӡӡақәа кәтык-кәтык иаҟраны иубо, убарҭ зегьы уара уҿаԥхьа ихәыҷӡаны, имчы-дан ианубалак, кәти шәишәии рыԥсы шҭоу ухашҭуа, иара ажәҩан дуӡӡеиԥш, гәырҩа умамкәа уааҟалоит...










)


) А п о в е с т Қ Ә А )









ҾаҴ а к а н ы ш ә

Аибашьара ианалагоз раԥхьатәи ам зақәа  рзы,  иԥсыда-инхада  аныр ҳәоз аамҭақәа раан акәын. Зегьынџьара аҭҟәацбыжьқәа,

ахысыбжьқәа, аҳәҳәара, аҵәаара; зыҷкәынцәа шьны изза-аргоз дубарын, иҟәаҟәаса, рлақҭа узҭамԥшуа, рыбжа рым-хны иааргоз убарын, шьаӡа-гәаӡала ахәшәтәырҭа зегьы ҭәын. Аибашьра раԥхьатәи амшқәа рзы Аԥсны ақалақьқәа, Гәдоуҭеи Ҭҟәарчали рыда зегьы аӷа инапахьы иааиге-ит. Урҭгьы дааҟәымҵӡакәа дырзышәарыцон, хыхьынтәи абомбақәа рылаижьуан, аха игәаӷьны ир изрылагаломызт. Избанзар, акы, арҭ аҩ-қалақьк рҿы амҩаду иазааигәаз ақыҭақәа рҿынтәи, ажәлар ӷәӷәаны еизибагахьан, ҩбагьы, уаҳа хьаҵырҭа шрымам рдыруан азы, ирымаз абџьар хәыҷы ала хацәнымырха ибзианы ирыхьчон.

Аибашьра иалагаанӡа мышқәак шыбжьаз Ҭемыр иԥшә маԥҳәыс лыҷкәынцәа аиҵбацәа аҩыџьагьы лыманы Гәдоу ҭаҟа лабраа рахь аанҿасра ицахьан. Егьи рыԥҳаиҳаб Очам чыраҟа иара иабраа ахьынхоз ақыҭахь дрышьҭит. Иара Ҭемыр Аҟәа руадақәа рҿы дыҟан аӷа зынӡа ақалақь амацәаз иҭаикаанӡа. Нас, ишәарҭахаӡо ианалага, ииулакгьы, амҩан иааимԥыхьашәоз агаз балонқәа рыла ирҭәны иҟаз урыск имашьына днақәтәан, уаҩ игәҩара имкыкәа, ииуалкгьы Аҟәа далҵны Гәымысҭа нырцә Ешыранӡа днеит. Нас, уи на-хыс, ҳара ҳтәқәа ракәын игылаз, шәарҭа ыҟаӡамызт.

Ҭемыр аибашьра иалагаанӡагьы Аԥсуа радио аҿы иҩым ҭақәеи, иеиҿцәажәарақәеи, ирепортажқәеи рыла ирлас-

● 516 )	а и з га ●

ырласны дықәгылалон азы, иӡбеит, ҳаԥсадгьыл абри аҩыза ашәарҭара ианҭагыла, абџьар укызар аҟара зҵазкуаз убри аус, ихы-иԥсы зегьы аҭаны далагарц. Насгьы, Анцәа иџьшьаны, аԥсуа радии ателехәаԥшреи русзуҩцәа уи иаҭахыз атехника абжеиҳарак аӷа импыҵашәаанӡа Аҟәа алгара иахьӡан, Гәдоуҭа ацентр аҿы иқәдыргылахьан, уажәшьҭа уи атәы иазыманшәалаз, адикторцәеи, акорреспондентцәеи, атехникцәеи ирышьҭан. Избанзар, ҳажәлар ирымаӡамазт иҟаҵәҟьаз аинформациа, ирыздырӡомызт Гагра иҟаз, Гәдоуҭа иҟаз, Аҟәеи Очамчыреи аӷа инапаҿы ишааига-хьаз рдыруан, аха уа иалахан иҟаз ҳажәлар ирлахьынҵаз абардыруаз. Иабардыруаз иара убасгьы Ҭҟәарчал иҟаз, насгьы уа еиҳа ишәарҭахарым ҳәа аҳәсеи ахәыҷқәеи рацәаҩӡаны Очамчыра ақыҭақәа рҟынтәи рҽадыркылт, урҭ зегьы аӡышеиԥш иазгәаҟуан Аԥсны ахы-аҵыхәа иҟаз аҭагылазаашьа адырра. Ажәакала, ажәабжьқәа зегьы ахьеи-зоз Гәдоуҭеи Ҭҟәарчали ракәын, ус анакәха, абарҭ аҩ-қалақьк рҟынтәи ахраӡага икылхны, ажәлар ирызнагатәын иҟаз аиаша. Убри азы, ателехәаԥшреи арадиои русура даараӡа акраанагон ҳажәлар реидкыларазы, ргәы акамыжьразы, иҟаҵәҟьаз аиаша раҳәаразы. Амала, аԥсуа телехәаԥшра усҟан атехникатә ҭагылазаашьа зламаҷыз ала, Гәдоуҭеи уи иаҵанакуаз ақыҭақәеи ракәын избоз, иахәаԥшуаз, ара-дио Аԥсны зегьынџьара иазыӡырҩыр рылшон, уимоу, аӷа инапаҿы иааигахьаз Аҟәагьы иалахан иҟаз аԥсуаа маӡа ла иазыӡыҩруан. Очамчыра ақыҭақәа рҿы, алашара зма-мыз, амашьынақәа рҿы акуммулиаторқәа ирҿыганы еиҿ кааны иҟарҵахьан, убри алагьы, Гәдоуҭантәи аԥсуа радио иаҳәоз ажәабжьқәа зегьы уахь инаҩуан. Уимоу, арадио аҿы еиҿыркааит Ҭырқәтәылеи, Сириеи, Нхыҵ-Кавказ инхоз ҳашьцәеи рыҟны аԥсуа радио «Аԥсадгьыл абжьы» адыр раҭара мчыбжьык ахь ҩынтә, шьыжьи хәылбыҽхеи. Уаҟа, Ҭырқәтәыла инхоз ҳашьцәа ҳабла-ҳаблала, қыҭа-қыҭала, еизаны уи адырраҭара ианазыӡыҩрлак, бџьар зкыртә иҟаз рыҷкәынцәа «ҳара ҳабдуцәа Рыԥсадгьыл амца акны ара ҳашԥатәои!» ҳәа, мшынла, ҳаирла еиханы Аԥсныҟа иаау-
● Анатоли Лагәлаа  )	517 ●


ан. Убри адырраҭараҿы акәын корреспондентс аус ахьиуаз Ҭемыргьы. Уи уахи-ҽни ҳар аибашьраҿы рфырхаҵарақәа, ргәымшәарақәа, шаҟа танк мышкала иԥыржәоз, шаҟаҩ ршьуаз, шаҟаҩ рыҭҟәоз, шаҟа кәылӡтәы техника рцәыргоз, шаҟаџьара аԥсуа қыҭақәа ирылырцоз, урҭ ирыҵаркхьаз ахәы ҳаракқәа рымырхуаз, «ҳшәымшьын, шәнапаҿы ҳа ҟоуп, ари шәара шәыдгьыл ауп, ҳара ҳжьаны ҳааргеит!» ҳәа ирыцҳаршьарц ишыматанеиуаз инаркны, дзыԥхьоз, аи башьраҿы имҩаԥысуаз ахҭысқәа ракәын. Уи ибжьы ахьне-иуаз згәы зымҟьахьаз абџьар шьҭихыртә дҟанаҵон, абџьар зкыз – алым даҩызахон, нкылашьа имаӡамкәа зда имам иԥсадгьыл ахьчараз дгылон. «Шәеиха абааԥс, шәеиха!» – арадио иҭыҩуаз ибжьы, уи, нахьхьи, мрагыларатәи афронт аҿы зхи-зыхәшәи нацәала изыԥхьаӡоз, икылкаан ихысуаз игәы шьҭнахуан, ргәы шьҭнахуан Ешыра ахырӷәӷәарҭақәа рҿы итәаз, амҵәыжәҩақәа рнаҭон мшын-нырцәынтәи зыԥсадгьыл-заҵә амца иалзгарц иаауаз...

Китованигь уитәыз, Иосилианигь уитәыз, Шеварнаӡегь уитәыз, Ухы лахароуп!

Аибашьра макьана ахы ахьархоз уаҩы издырӡомызт, уи, зны аӷа дхьаҵуашәа, имчқәа илкәкәаазшәа унарбон, зных, Қырҭтәыла лак иасуа аӡәы днымхакәа зегьы абџьар шьҭыхны Аԥсныҟа идәықәлазшәа иҟам-иным рыларҵон рыр ргәы дырӷәӷәарц азы... Аха згәы урӷәӷәодаз, урҭ знык абџьар алакҭа иҭаԥшуаз, мамазаргьы рыҭҟәацгак зывара икаҳаз, ишакәым иԥжәаз, уи иара иаԥхьа игәы Қырҭтәылаҟа ицон! Аха урҭ агәықәхақәа, уахь ихынҳәны ихьагәгәа ине-иргьы, зыԥсадгьыл зыхәшьадыз, изҭииз аӡәы иаҳасабала, аштрафтә баталион иарҭон азы, иахьынӡауаз ара инцәы ҵагыла-аацәыҵагыло еибашьлар акәын. Нас араҟа еи зырҳәҳәаз рмали, рыԥсгатәи рыманы аамҭа-еимҟьарсҭак аныҟало ркомандирцәа акы аарыҿшьқәаны изцар, уи зе-
● 518 )	а и з га ●

гьы раҵкыс зразҟы ҷышәмыз аӡәы иҩызахон!.. Ааи, ааи, уи алакә аҿы еиԥш, ҳаԥшьак азна ахьы ахҩа аартны инахагы-лаз иеиԥшхон!

Ҭемыр идыруан шьҭа аибашьра ус аламала ишеиқәымтәоз, ма Урыстәыла иаҭахханы, уи аҳәынҭқар аӷьараҳәа ина-пы ықәиқшар, «шәара аҩ-ҳәынҭқарракгьы шьҭа аибашь-ра аанышәымкылар, мамзаргьы қырҭтәылатәи ар Аԥсны иалымҵыр аусқәа даҽакала исырцәгьоит!» иҳәазҭгьы, ус ҟан зынӡа даҽакхон... Аха ус злеиҳәоз, урҭ хәдацәахьы аб џьар риҭахьан, даргьы – ҳара ҳажәа жәоуп, ҩымш рыла Аԥсны ҳнапаҿы иааҳгоит рҳәеит. Ашәахьаҽны адунеи ателеканалқәа зегьы иддырбараны иҟан иаку Қырҭтәыла абираҟ шәыршәыруа Аҟәеи, Гәдоуҭеи, Гагреи, егьырҭ Аԥсны ақалақьқәа зегьи ишырхагылоз! Урҭ, раԥхьа зынӡаҵәҟьагьы ргәы иамжьаӡеит, Аԥсны ақалақь дуқәа ԥшьба рнапаҿы иа-аргеит, Гали, Очамчыреи, Аҟәеи, Гагреи, аха ишакәымыз абаҩқәа реиԥш рыхәда икылахеит Ҭҟәарчали Гәдоуҭеи, урҭ ирыҵаркуаз ақыҭақәеи!.. Дара хыԥхьаӡарала ҳар раҵкыс шәынтә еиҳан, аха ҳара ҳтәқәа уи хьаас аӡәгьы имаӡамызт, урҭ хьаас ирымаз, дара абџьари, ахи ахәшәи шаҟа рҭахыз иамеигӡо иахьрымаз, ҳара ҳтәқәа знык рхы блаҟьар, баша иахьыӡуаз азы хьаа дус ироуан... Дара егьараангьы ус баша џьара ҵла-бӷьык ахьаақәацоз, ма ԥшак махә-ҩак ахьааԥнаҵәоз, икылымԥшӡакәа, равтоматқәа ирҭаз ахқәа нҵәаанӡа, ирызымҭодаз, ирымажьын, ихысуан...

Ҭемыр ирлас-ырласны иԥҳа игәы дыҵалалон, аха лаа-гашьас, ԥсыхәас иеиҭарыз хәшәы издыруамызт. Мызкахь хынтә-ԥшьынтә уахь мрагыларахьтәи афронт ахь иԥырны ицоз авертолиотқәа абџьари, аџьаԥҳани, аибашьцәеи ра кәын иргоз. Арахь ианаауаз ахәцәеи, ахәыҷқәеи, аҳәсеи аар-гон. Уи акыраамҭа изыгәаӷьуамызт уи араион ахь, еиҳараӡак изыргәаҟуаз абџьари, аибашьцәеи рҭыԥан уахь аԥырра. Уи иаанагоз, 80 кьыла аџьаԥҳаны ҳаибашьцәа ирцәирӡуеит ҳәа акәын... Избанзар, уахь иԥыруаз авертолиотқәа уааԥ сырала 80-ҩык мчыла ирыцәрықәтәон, урҭ рнаҩс абџьари, аџьаԥҳани досу ирызгоз анышьҭырхлак, аԥырҩцәа рхаԥыц
● Анатоли Лагәлаа  )	519 ●


қәа еихарӷәӷәаны акәын ишыԥыруаз. Аха иҟоуҵарыз, аи-башьра еибашьран, зда ԥсыхәа ыҟам аԥҟаррақәа реилагара-гьы анрықәшәоз аумаҷхыз...

Уи авертолиотқәа ахьышьҭыԥраауаз аҭыԥ аҿы акырынтә днеихьан, аха гәыԥ-гәыԥла абџьар зкыз ауаа рҽеибыҭаны, ҳамцар ҟалом, ҳмеибашьыр ԥсыхәас иҳамои, абџьаргьы рзаҳгар ауп ҳәа ацәажәара ианалагалак, иара иҟаиҵагәышьоз, дхьагәгәа Гәдоуҭатәи арадио аусурахь даахынҳәуан.
«Зынӡа дгәыкны дышԥагәыӷьри, – иҳәон гәаныла иара,
– уа ҳаб иҩнаҿы иҵегь ахәыҷқәа ыҟоуп, сашьа итәқәагьы аалыцхәмарлап... Ус сҳәеит ҳәа, уа ахәмарразы рацәак адә гьы иқәлар ҟалаӡом, авертолиотқәеи аҳаирпланқәеи анаа хылалак, (урҭ рыбжьы аԥш зымҵәаз аӡлагара алуқәа анеи бафоз иаҩызан!) иаразнак рациала адырра рырҭоит: «Аҟәыдыршьшьыгақәа дәықәлеит, аҟәыдыршьшьыгақәа дәықәлеит, зегьы аҽыҵәахырҭақәа рахь шәеиха!» ҳәа. Аи-башьра ианналага, аҭаца ҿыц аҩны даныҩнанагалалак иа-разнак лыхьӡ ԥсахны дара ирҭаху хьӡык шылхырҵо еиԥш, авертолиотгьы ахьӡ рыԥсахит «аҟәыдыршьшьыга» ҳәа! Уи ус еиҳарак изыҟарҵаз, рациала ианеицәажәоз, ақырҭқәа ирзе-илымкаарц азы акәын... Урҭ аибашьра нҵәаанӡагьы рлымҳа замышьцылаӡеит уи ахьӡ, ауаҩ ихәыцқәа инарылкәрааны ицо аҵыӡ еиԥш, ираҩшәон!..

Усҟан, ахьшь анхылалак акәҷарақәеи акәытқәеи еибар-хьусууа аҩны алыӷәра ишыҵало еиԥш, хәыҷи-дуи шьоу-кы ахшьыра иҭалоит, шьоукы алыӷәра иҵалоит, шьоукы ашҭа агәҭа игылоу аҳа ду ашьапахьы еихоит... «Уара ҳахьча, абааԥсы, уара убзеирақәа ҳара усгьы иҳазшәом!..»

Ҽнак Ҭемыр аимадара ныҟәызгоз рациала Гәдоуҭантәи данрыҿцәажәоз иарҳәеит, (урҭ, уи рыҩнаҵаҟа атунг ҭра ҿы иҵаргыланы ирыман, изыхьчозгьы, аус адызулозгьы ԥыҭҩык бџьарла еибыҭаны иацын) ахәыҷқәа ыҩны хара-бӷьара иандәықәла, Маиана ашҭа агәҭа даақәгылан, агә гәа зыхга ажәҩан ихыз авертолиотқәа дымшәаӡакәа дыш рыҵаԥшуаз:
● 520 )	а и з га ●

– Нан, ибгылашьозеи, беиха, бҩызцәа рахь, беиха, – лҳәан ланду, Ҭемыр иан Нели уи лнапы кны длыман ддәықә лазаап.
– Мамоу, нану, мамоу! – лҳәазаап лара лқьышәқәа ҭыр қәацәааны, – сара ақырҭуа вертолиотқәа цқьа избар сҭахуп. Урҭ ахәыҷқәа ишԥареихсуеи, уа иақәтәоу уааӡами?!

– Иуаандаз арахь еибашьра иаауазма?! Урҭ қәыџьмақәоуп, ақәыџьмақәа ауасақәа рыцҳашьаны ираҩсит ҳәа баҳа хьоума?! Баала, нан, арахь, баала! – лҳәан, даашьҭылхын, длыман дышзахәоз ахшьырахь ддәықәлазаап. Убри аамҭазы авертолиот дара ахьгылаз ашҭа иарбаны ракетак аунашьҭит; аҩны ашәқәа ҿыҟьҟьеит, асаркьақәа ҭыҟьҟьеит, аха уаҩԥсыла аӡәгьы акгьы рмыхьгәышьеит, Анцәа дрымазаарын...

– Нану, нану, – лҳәазаап Маианагьы ланду лкалҭ лҽа ларԥсны иахьылкыз, – ақәыџьмақәа ҳәа бызҿугьы, абас ауа сақәа ирылахысуама?!

– Мамоу, нан, мамоу, урҭ изыхьӡоу уасақәак рыхәдақәа ааԥырыжәжәоит, изхьымӡаз ирышьҭалаӡом!.. – лҳәеит.
– Аа, – лҳәеит Маианагьы ахысыбжьи аҩны аԥенџьырқәа рыҭҟьабжьи, асаркьақәа рыԥҽыбжьи макьанагьы лцәа дҭа дырӡыӡо, – арҭ аракетақәагьы изаахаз ҟәыбаса иргоит, из-маахаз, рыбжьы бааԥс ала зегь ԥырҽҽуеит, идрыбгоит...
ус анакәха, ақәыџьмақәа раҵкыс еицәоуп ақырҭқәа рра кетақәа!..
– Қәыџьмақәандаз, нан, урҭ шьҭа иагьараан ҳаҷкәынцәа рхымҭа ишьҭанакхьазаарын, аха ақәыџьмақәа раҵкыс еицәагәышьоуп...– лҳәан, ахәыҷқәа наҟ ԥхьакырҭак ахь абаҳча ашҟа шәыҽша-шаны шәца лҳәан, лара лхы шьҭыхны ажәҩан днаҵаԥшын, ҳаирплангьы вертолиотгьы аууы ҳәа уаҳа рыбжьы мгошәа анылба, сара шәысныҳәаанӡа шәҿы ахьымааҳәра шәцааит лҳәан, лҳәымсаг аашьҭылхын, абар ҵаҿ абгахәҷы иаркәыкәыз акәтхәыц еиԥш иҟәашшӡа икаԥ саз асаркьа аԥссара дналагеит.

* * *

Ҭемыр уажәшьҭа фынтәын авертолиотқәа ахьынтәи шьҭыԥраауаз аҭыԥ аҿы иҽеиқәыршәаны днеиуазижьҭеи.

● Анатоли Лагәлаа  )	521 ●


Афынтәгьы аибашьцәеи аџьаԥҳани рыла иҭәны аарла иҩышьҭыԥраауан урҭ аҩ-вертолиотк.

«Анцәа шәырманшәал, Анцәа иахьышәҭаху еибгала шәнашьҭы, – иҳәон гәаныла иара урҭ илақәа аарла ирбо быж-хәыҷык иаҟарахаанӡа (усҟан иааигәалашәеит иан хәыҷқәаз абжы аҩны ианыҩналалак, зегь рыхцәқәа шыр-куаз, ухцәхәыц улхны иагар ҵасым ҳәа!) – шәара ҳауала шәабџьар хәыҷқәа шәрыҵалан амҩа шәықәуп, дара ҳамҩаду ианыланы, ртанкқәеи, рџьаԥҳани рыманы, ишырҭаху арахь иаауеит. Аха убригь хәшәык шԥамаиури, ҳҳақ џьара иш ԥамытҟәацри?!»

Ҭемыр ус авертолиотқәа еидараԥсараха ианцоз илала ианибалак, нас аҽнынтәарак игәырӷьара изыҵәахӡомызт.

«Ишәдырбап шәара ала-қьаафырқәа, – шаҟараантә игәы дҭацәажәахьааз иара, – урҭ сара сызлаԥшыз аҷкәынцәа, шәуа-шәкәыкәыл ықәымхыкәа ишәыцрыҵӡом! Абзеира шәнымаалеит акәу, ҳадгьыл чашәрақәа иреиӷьыз шәара шәырнын, ҳамшын аҿықә аҭыԥ хазынақәа шәара шәнапқәа рыкәыршан ишәкын, шәуааз џьаҳшьон... Аха шьҭарнахыс, иҳабжьаз зегьы шәхашәыршҭ, шәабџьарқәа ааныжьны, арахь шәызлааз шәҽагақәа рыхәқәа шәыҵарсны ауп шәыш цо! Уи, шәыԥсы ҭаны шәынхар, шәнымхар, шәыхқәа иры выжәба, шәыхқәа акәара иҭабааит! Ааи, ааи, сара избаз аҷкәынцәа, урҭ руаӡәк, уаа-шәҩык рзы даангылаӡом... Иахьа ҩажәижәабаҩык ԥрит, аӡәы-цыԥхьаӡа шәҩык-шәҩык рыԥ сы иарҭап, нас шәаргьы заҟаҩ шәыҟахарыда, зкәакәылах аныӡааша?!

Абас дышхәыцуаз, арадио аҿы днеины амикрофон дна ҿатәон Ҭемыр. Уаанӡа дзыԥхьарц иҽыззыҟаиҵахьаз ицәа жәара иазыӡыҩруаз хымԥада иаҵырдыраауан уи ибжьы гәырӷьарак шаҵыҩуаз, убри азы иара игәы иаанагон иара ибжьы еиԥш дара рыбжьқәа иара иҟынӡа иааҩуамызт, аха зегь акоуп уи игәырӷьара иахӡыӡо ирыдыркылон ҳәа. Из-банзар, уи ибжьы «Аԥсны ду» аҟынтәи инаҩуан, уантәи игоз абжьы есымша агәырҩа «ахаршҭны» ахаҵареи, агәым шәареи, ԥхьаҟа ацареи рзы агәаҳәара алыҩуазар акәын.
● 522 )	а и з га ●

Уи аӡышхәеиԥш иазыԥшын Мрагыларатәи афронт аҿы еибашьуаз реиԥш, аҳәсеи, ахәыҷқәеи, абыргцәеи. Насгьы ақыҭақәа рҿы алашара зехьынџьара иҟаӡамызт азы, кум-мулиаторк зманы аԥсуа радио иазыӡҩруеит ҳәа ргәы из-заанагоз иахь, џьара ӡыхь бзиак ахьыҵкәраауа ахтразы еицнеиуазшәа акәын ишцоз!..

«Шьыжьбзиақәа, аԥсуа радио ацәқәырԥақәа рҿы адыр раҭара «Ҳаԥсадгьыл абжьы!» иазыӡырҩуа зегьы! Иаха аашаанӡа Ешыратәи ахырхарҭқәа рҿы аиҿахысрақәа цон. Афронт Аштаб хада аҟынтәи адырраҭарақәа иҳауз из ларҳәо ала, ҳара ҳтәқәа Гәымсҭа ахықәан ашьыжь аӷа иқәалӡтәы техникақәа ҩба ҭадырхеит, хԥа ԥхасҭартәит, ир шьаҟауаагьы ҩынҩажәаҩык цҟьашәҟьа иқәырҵеит! Иара убасгьы, Мрагыларатәи афронт аҟынтәи иҟоуп уаҩ дзеи гәырӷьаша ажәабжьқәа! Ҳара ҳар аӷа импыҵхны иаха рна паҿы иааргеит «Ануаа рхәы», даара ирацәоуп аӷа данцоз икаижьыз икәылӡтәы техника, арҭҟәацгақәа, апулемиотқәа, автоматқәа. Иара убасгьы ақырҭуа ир ҩынеижәижәабаҩык рҟынӡа ҭадырхеит, даҽа убри аҟараҩык ҭҟәаны иргеит. Ҳара ҳтәқәа аӡә дҭахеит, ҩыџьа рацәак ибаргәым ахәрақәа роуит.

Ҳаҭыр зқәу ҳрадио азыӡырҩцәа! Ашьыбжьышьҭахь асааҭ фба рзы аефир аҿы еиҭацәырҵуеит «Аԥсадгьыл абжьы!».
Абри ҳәаны даналгалак, Ҭемыр зымпыл амба иҭашәаз ахәыҷ иеиԥш, дгәырӷьаны дышьҭыԥон: «Убас ауп ишшәыхә ҭоу шәара ала-қьаафырқәа, шәхы шәзымдыруазар, ҳара шәхы шәҳардыруеит! Аԥсуа ахаангьы иԥсадгьыл иламыс изаҩызан, уаӷраԥалар иуӡомызт, шәара реиҳа иахьҳахьуаз шәаӷраԥалеит! Аха уи шәара шәзы иҵыхәтәантәихароуп уажәшьҭа!»

Ҭемыр игәы иалан иеиҵақь абџьари аибашьцәеи зықә тәаны Гәдоуҭантәи иҵԥрааз авертолиотқәа рыӡбахә ра-диола иахьизымҳәоз. Уи зегь раԥхьаӡа иргылан ҳәынҭ қарратә маӡан, иԥсы иахирӡаар ҟалаӡомызт, аҳәара акәым, ианааигәалашәозгьы, гәаныла, «шәеибга-шәеизҩыда Ан цәа шәнашьҭы!» иҳәон. Даргьы макьаназ уахь даара иман шәаланы ицагәышьон, уатәи аибашьцәа иахьынӡарҭахыз
● Анатоли Лагәлаа  )	523 ●


зегьы рыцԥхьаӡа роуамызт аха... Уа еибашьра ицоз аӡәы абџьар икызар, ҩыџьа напышьашәала ишьҭан, уи иишьуаз иабџьар иаразнак иааихаҳхып ҳәа!..

«Шымшәан, шәара зда шәхәарҭам уажәыҵәҟьа инеи-уеит! Сара авертолиот аҿы сҭыԥ иахьагьы иҟамлеит, аха исычҳагәышьап, аус злоу лара, Маиана лгәы ҭымҟьар, ма лан лааигәа дыҟазҭгьы, акыр усс исымазма?! Зегь ҳаиҩша-еихшан ҳаанхеит...»

Ҭемыр ус акәын, игәы ԥнажәон уахь, Мрагыларатәи аф ронт ахь, иара дахьииз, дахьааӡаз, аӷа имацәаз иҭакыз ақы ҭақәа илала иахьизымбоз, дахьзырмыцхраауаз, иани иаби рлақҭа дахьызҭамԥшуаз, дзааӡахьаз иаб иаҳәшьа дахьи-зымбоз, иашьа заҵә усгьы, урҭ зегь шәгәы ааибарӷәӷәала ҳәа нареиҳәан, Кәачара анырга ашьҭахь, Арадуи Мықәи рҳәааҿ аҭабиа дҭатәоуп. Уа Араду инхо агырқәагьы, аԥсуаа иреиӷьыз рыдгьыл шьаҟьасҭара инаган инықәдыртәан, убас иқәӷьацеит, иҿиеит, еизҳаит, рқыҭа уалсны Мықә анеира сааҭбжак уагон, избанзар, рырахәгьы даргьы аӡы иҭыган аҟәара иқәрыжьыз аԥсыӡқәа реиԥш, иҳаи-ҳаиуа есымша амҩа ианыжьлан, урхымҟьашарц азы унархыкәша-аархыкәшалар акәын. Егьарааны иубаргьы есымша рҿы иааҭасуа хыма-ԥсыма акрырфалар акәын, изықәтәаз аӷба рызхара рфаанӡа иӡааҟәрылар ҳәа ишәозшәа!...

«Дара Арадуаагьы Кәачараагьы урҭ ашьха иаҿаԥсоу ҳашьха қыҭақәа рзы амшә-шьацҳәақәа ирҩызахеит! Дара урхымскәа, Аҟәаҟа, ма Очамчыраҟа узго амҩаду ахь неишьа умаӡам. Убарҭ зегьы дрызхәыцны ауп урҭ уа ишынирхаз Бериа иҵарҟәаҟәаша!.. Аԥсуаа акаҭа ианиршәлеит. Арха дгьылқәа рахь ҽҟьарҭа рымаӡамкәа, иаарҭаххар, инар бжьарӷәӷәаны иааныркылартә...»

Убас шаҟа хәыцра иқәпапоз сеидру Ҭемыр. Аха ииулак-гьы, урҭ иҽаарылкәкәаан, иҽеизигалар акәын, аԥхныгеиԥш дҟацаӡа иҽеиларҵәан, адунеи ахь инеигоз ажәабжь агәра ргартә, ргәы шьҭнахыртә иҳәалар акәын...

Зны-зынла уа Гәдоуҭа аус ахьиуаз арадио ауада дын дәылҵны адәахьы даннықәлоз, иааиԥылон зеиуахк уҭахыз,
● 524 )	а и з га ●

еиуеиԥшымыз ауаа. Шьоукы ирҳәон ҳажәлар шьҭа аангы-лашьа шрымам, ахәыҷы инаиркны аду иҟынӡа ари аибашь-ра ҳабжаҩык ахәланаԥсаӡозаргьы, хьаҵшьа шҳамамыз, ԥхьаҟа ҳцалар шакәыз. Даҽа шьоукых, ҳазлаҳаз аҿаасҭа алыкь иаҩызоуп, ишакәымыз ҳалахеит, ҳалызгоуҳәагьы уаҩ дыҟам, еиҿцәажәарак мҩаԥгазар еиҳа еиӷьзар ҟалап рҳәон. Рывара игылаз зынӡа ҿырҭӡомызт, аха ирҳәарц ирҭахыз ахьырзымҳәоз, ргәы ахьыԥжәоз, еиқәдырӷәӷәоз рхаԥыцқәа, напыла мчыла идырҵәиуаз алуқәа реиԥш аҿҿа дыр-гон. Аха уи изаҳауаз зегьы ззымычҳуаз, ара адәышкәаӷьа иқәхаз, аибашьцәа рахь иҟамкәа, урҭ ирыхәоз ак ҟазҵозгьы иреиуамыз, рых гарҭа-жырҭа ахьырмоуаз иацәыԥхашьо, аицәажәара мчыла ишырҭахымыз рыҽналадырхәуан:
– Ҳаззегь иҳазхо абџьар ҳарҭазҭгьы, ус ҟалаӡомызт,
– иҳәеит урҭ руаӡәк дзықәгылаз акаҭран ахь ҿыцха дыԥ шуа, абџьар изҭаран иҟаз уажәы-уашьҭан уахьынтә данаа цәыҵыҵуа ихы ирҷаҷарц иҭахызшәа!

– Уажә досу иикша абџьар иара иԥшаароуп, аа, усҭ ҳәа инаган унапаҿы иурҭаӡом! Мамзаргьы, агәаҵәеиԥш зегьы еиҟараны ирзыршаӡом!

Уи иажәақәа аҳәызбеиԥш аҟырҵәҳәа игәы иаларҵазшәа дааиҵадырӷәӷәеит зхы шьҭацалан ицәажәоз ахаҵа. Аха, ани иара зны-зынла ишиҟазшьаз еиԥш, иахәҭаҵәҟьо иасҳәоит ҳәа далагар, аҳәара аҟынгьы дзынгылаӡомызт азы, зынӡа амца ацрамҵакәа, амала иаргьы иааинырыртә иеиҳәеит:
– Абџьар шаахәатәу аадыруеит, аха иаҳҭиуа ҳәа акгьы ҳамам. Аҟәа иалалт, шәыԥсқәа шәызгозар ижәга анырҳәа, арахь Гәымсҭаҟа ҳмырыр амуит, иҳамаз зегьы уахь инхеит...
Мамзар, абџьар злааҳхәозгьы ҳамагәышьан...

– Шәара гәыбӷан шәызҭода дадхеит, шәара шәыхҵәаны шәтәоупеи, – иҳәеит урҭ раҵкыс еиҳабыз, аха ари аҭыԥ аҿы ус еиԥш иҟаз ацәажәарақәа раан иаразнак урҭ ражәабжь анышь еиԥш «ацаҟьа» иахькыдымсылашаз ахырхарҭахь ии-азгоз даҽа хаҵак.

– Абџьар кны иаҿагылоу еиҳа игәы ҭынчуп, ҳара ҳаиԥш иламыс дафаӡом!.. – иҳәеит урҭ раҵкыс еиҵбыз, даҽа ҷкәы
● Анатоли Лагәлаа  )	525 ●


нак, ииашаҵәҟьан ус еиԥш иҟаз ахәыцрақәа ирлас-ырласны уажәраанӡагь дшыхҭаркуаз иныԥшуа.

– Даҽа ԥыҭрак иаҳзычҳар, нас, аӡынраз урҭ егьрылшаӡом, асы еимашьыпны иакуеит, шьхала ирыкәшаны агәақьҳәа иргәыдҵалатәуп!

– Иргәыдуҵоу уоур, ишыргәыдуҵарыз! – еиҭах аҵәы налеиҵеит ари аибашьра иалагазар аахыс ҳаӷацәа раҵкыс ҳаиҳабыра рахь имаз агәаӷ зызнымкылоз руаӡәк. Уи ас еиԥш иҟаз ацәажәараҿ, иара ииҭахыз ахь ианианагоз, иҵегь иара «игәарабжьарахь» иргәыбзыӷны ибжьеигалон, нас ани рқы ҭаҿ рышәхымс ирыцәхыҵлоз алеиԥш, «аҟәаҟәа» иршшарц!
– жәаба-жәаба патрона ԥхьаӡаны ирырҭоит, жьашәара ицо џьушьап!

– Иҟоуҵари, урҭгьы акы иазыԥшызар акәхап, арахь ҵы сырҭа ҳамамкәа амацәаз ҳҭакхеит ишубо... Ҳнапқәагьы ҳшьапқәагьы ҿаҳәоуп...

–Уанӡа иабаҟаз, абри зегьы ҳаларыжьаанӡа? Ҳаҷкәынцәа иреиӷьыз еихык-еиҵыкны аӡәаӡәала ҳзаагара иаҿуп... уажә абџьар ҳамам, ҳзықәгәыӷуаз иаарышьҭыртә изыҟамлеит, ҳамҩақәа ркит ҳәа иааҳҿагылеит!..

– Ус ауп иагьшыҟаҵәҟьо, – ани есымша урҭ рцәажәарақәа хьазыршшалоз, атурник аҟынӡа иԥан аарла иахьынҳало иеиԥш, зынӡа импыҵшәаанӡа аарла дахьӡеит, – уажәшьҭа Нхыҵ-Кавказынтәи шьхала амҩа ылырхит. Иацгьы ҩы неижәижәаба ҽы ирзаагоз абџьар хыргеит. Урҭ ирыцуп аибашьцәагьы икьалантар-кьалантарӡа, ақырҭцәа, урҭ аб ри иубо смашьына ацаԥхеиԥш рнацәа иахадырҵәиуеит, – иҳәан, ицаԥхагьы ани ихжәан ицәажәоз иқьышә инықәкны иааирҵәиит... Уи ажәабжь бзиеи ажәабжь бааԥси еиҟараны ианидыруаз, аҩы ҟаԥшьи аҩеиқәаҵәеи еиҟараны ианеи лоуҭәалак, аҟаԥшьра еиҳа аԥыжәара шаго еиԥш, данаам хагәырӷьацәалак, иаразнак уи икәшан игылаз ирдыруан, иидыруаны изымҳәаз аҟынтәи абзиа еиҳа ишырацәаз!..

– Уҿы изҳәаз хьыла иҭәыхҭгьы! – урҭ рцәажәарақәа раан есымша аӡәгьы игәра зымгоз, амала ани ахьаршшаҩ дан цәажәоз маҷк згәы бжьажьалозгьы, иудыруеи ииашаҵәҟьа
● 526 )	а и з га ●

зар ҳәа днарықәцәажәеит, инапқәагьы есымша ахаҳә иаҵоу аԥсыӡ дашьҭаны, арахь аҿышәҭа изымԥшаауашәа, аимдара иаҿын, – акы ахьырҳәо акы ыҟоуп, урҭгьы аӡә ила иабазар акәхап!

«Зегьы рыла иабоу аҳәара азин рымазҭгьы, саргьы арахь санаауаз сыла иабаз жәдыруоу?! Ҩ-вертолиотк, еиҵақь акьахь зықәҵаны, злымҳақәаҵәҟьа умбо еидарала, ааҵәала ирԥа хуа аҽадақәа реиԥш, (ибзгьы даацҳаит, аҽадақәа иахьрыды-скыло Анцәа саҭоумҵан!) абыржәыҵәҟьа инышьҭыԥрааит! Ааи, ааи, шьхала, ақырҭуа ихы иахьазнанамго, аҷкәынцәа ҳәа ма изакәытә ҷкәынцәоузеи ирықәтәақәо, алымқәа, ақыр ҭцәа рыцҳақәа алабыҵә еиԥш иааилаԥырҵәҵәоит!.. Амала акызаҵәык, иаҳхылаԥшхәу сиҳәоит, еибганы, кьыс рымам кәа Анцәа инашьҭы!..»

Ҭемыр уа зыц еилаханы ацәажәара иаҿыз ахацәа дна рыдҵын аԥсуа радио ахьтәаз иусурҭа уадахь деиҭаҩналеит. Уаҟа акорреспондентцәа ашьхымӡаҭра иадхоз ашьха реиԥш иҩналоит, инҩыҵуеит, ма жәабжь бзиак ааргоит, мамзар-гьы жәабжь бааԥсык аҳауа иаларҵоит, нас уи шнеиуа шьоу-кы рлымҳа ианҭаслак, иаргәырҩоит, ма иаргәырӷьоит, иа-руалуашоит, досу ишицрасуеиԥш, досу иахьихьӡо еиԥш...

Нас уи аҩыза ажәабжь заҳаз даргьы аӡәы иҟынтә аӡәы иҿы инаго, ҽаӡәы иҟынтә егьи ишизеиҭеиҳәо мацара ақыҭақәа иаарыхдырҵәон. Иара урҭ аинформациатә ажәабжьқәагьы абџьар еиԥш ирыцәмаҷын, еиҩыршон... Шьоукы ргәы арӷә ӷәон, шьоукы ршьамхы, даҽа шьоукых зынӡа амҵәжәҩа қәа рнаҭон. Анцәа иҳәозар, абааԥс, Анцәа, ма уа дҳамагәы шьазар...

Ҭемыр хылҟьа-ҿылҟьала излаиаҳаз ала, уаҵәы ашьыжь шаанӡа Мрагыларатәи афронт ахь иԥырраны иҟан аверто лиотқәа ҩба. «Ах, шәара сыхазынақәа,- иҳәеит гәаныла иа ра, уи зны-зына урҭ данхәыҷыз дзахәмаруаз, анап иаиргоз иласба бажәгәаламқәа реиԥш дрыхӡыӡон,– иахьа издыруа-да сҭыԥ шәоур!.. Саргьы сахьааӡаз сқыҭа, сҳабла, сҭаацәа, нас ани Ҭҟәарчалаа рымшцәгьақәа реиԥш, уажәы-уажәы инеимазҭәо сыԥҳа хәыҷы Маианагьы зынӡа дгәыӷьыр ҳәа
● Анатоли Лагәлаа  )	527 ●


сшәоит!.. Уи мацара аума, ах, сыхазынақәа, шәара сырԥыр ны сыжәгарц зысҭаху уи мацара азы акәындаз... Уа ҳажә лар рхаҵареи, ргәымшәареи, аӡӷьеиԥш зҽамҭакәа, ршьапы иазықәымҟьакәа иааиуа ргәаҟрақәеи, ргәырҩеи рыцеи ҩысшарц сҭахуп. Убри зегь сымала избароуп, «исылсырсы роуп» нас ауп арадио аҿы исзыӡырҩуагьы игәы-иԥсы аҟын ӡа инеиртә иансзыҟаҵо... Мамзар, зны-зынла ажәақәа рха ҭақәа ҳҳәоит, аха амца рыцранаҵаӡом... Убри ауп сара сыз мырҭынчуа, убри амца иныҽҳәасны иаагатәуп кәасҭхак, ара арадио аҟынтәи исышьҭуа аинформациақәа есымша амца рыҵазыршлаша, есымша зкәицқәа ргәаҟны инеилаша... Ах, шәара сыхазынақәа, шәара шәыԥырра ашәарҭа ду шацугьы, зныкгьы сыла еихаҟәысуамызт, уааи, арԥыс, иумуӡозар, уар-гьы уаагоит, уҭыԥ ыҟоуп шәҳәар!.. Ах, шәара сыхазынақәа, уи аҩыза аҳәара Ҳазшаз ишәгәаирԥхондаз!..»

Ҭемыр иҽеибыҭан ашьыжь шаанӡа авертолиотқәа рыԥ рырҭаҿы даннеи, бџьарла еибыҭаз аруаа маҷымкәа еизахьан. Уи игәеиҭахьан, ус ар ахьырацәаз џьарак еилагылаӡомызт, есымша ҿышәҭа бааԥск иҭало аӡ-ӷьеиԥш, ицәқәырԥон. Иар гьы уи аҩыза «аҿышәҭақәа» данырзааигәахоз есымша игәы иҽанын, иаб иаҳәшьа илҳәалон, уа есымша аҩсҭаа дыхә маруеит ҳәа...

– Уара абни акорреспондент уажәшьҭа жәантәуп абра даауеижьҭеи, есымша иҭыԥ ҟалом. Есымша дхьагәгәан дхын ҳәуеит...

– Џьарак дакырауеи?! – иҳәеит уи ивара игылаз, аԥҳәаҟәа иалагыло акьат еиԥш, зеидара аарла зхы алыҳәҳәоз аибашь ҩы, – ажәлар ироуҳәаша аныҟало, ҳаԥсадгьыл ахы ианақәи ҭаҳтәлак ауп!

– Уанӡа жәабжьык рмаҳар ихагамхои, ажәларгьы ихәаны аиаҳәа иану ажь иаҩызоуп, «ишны» ихымҵырц азы акоррес пондентцәа «рхәагақәа» мышк ҩынтә-хынтә иаҵыршьла роуп! Иацы анс иҟан, аха иахьа ас иҟалеит, уаҵәа еиҳагьы еиӷьхоит! Абни аҵыхәтәантәи анумҳәа, иануцәагха, ура-дио алымҳа аадырҵәиуеит, уи нахыс илеихашәы ицоит,


уаҳагь иазыӡыҩрӡом, убра, рхәыҷы-мыҷқәа, арахәыцқәеи агәырқәеи зҭарҵо шәындыҟәрак еиԥш игылазаауеит!

● 528 )	а и з га ●

– Нас ҳазлаицхраари абри акорреспондент, иудыруеи ҭыԥк ҟаларгьы?.. Ҳкомандир илымҳа иҭаҳшьып...

– Игәамԥхаргьы ҟалоит, аха агәра иргатәуп, иахьа аи-башьра аҟара аанагоит аинформациагьы ҳәа...

– Уи ҽак надкылақәан арахь аҿааирхар?!

Аҟыр-ҟырҳәа иааибарччеит аҷкәынцәа. Ииашаҵәҟьан, урҭ еибашьра акәымкәа иахьцо, рыҩнқәа инардәылҵны, џьара гәырӷьарак, лахҿыхырҭак ахь инеиуазшәа акәын ишцоз. Ашәара ҳәа иҟаз дара ирхыԥсаахьан, адунеи иқәуп ҳәангьы иҟамызт... Акызаҵәык, Ҭҟәарчал шаҟа ирласны изнеиуаз, нас, усынтәи досу рқыҭақәа рҿы, рыҩнқәа рҿы рхы надырбаны, аибашьра иаҿыз ар инарылагылон. Убра ҟа ауп дара зны-зынла ихәмарны ишырҳәало еиԥш, «аицәа жәатәҵәҟьа» ахьрымоу ақырҭқәеи дареи...

– Абри аҷкәын корреспондентуп, иҭахуп Очамчыраҟа дыԥрырц. Насгьы, уаҟа иԥҳа хәыҷы дынхеит, дышҵәыуо лҽылшьуеит, абрахь лан лахь дааигароуп... аӡәы иҭыԥ ҳаԥ шаар ҳалшоит шәара азин ҳашәҭозар...

Акомандир ԥыҭрак дааиԥхьхәыцит, азныказ иҭаххазар ҟалап уи игәыӷьны иазҳәаз днаиаӷьырц, ҳара ахәыҷбаҳчаҿ ҳаҟоу, аибашьрахь ҳцауоу ҳәа, аха маҷӡак игәы ааԥшазар акәхап, иаргьы зны-зынла иццакны ииасуа аӡиас иӡаасло, уи ихгыло аҵла махәқәа реиԥш, хьаақәаки, гәырҩақәаки ицрыхозар акәхарын, убри азы акәхап дзақәшаҳаҭхазгьы...

– Даалааит, усҵәҟьа дцар иҭахызар, аха арҭ ашьхақәа рхыԥрааразы маҷкгьы игәы ӷәӷәазароуп, урҭ ирықәжьу бымбаӡам, суп!.. – Уи Ҭемыр ишьапы инаркны ихы аҟынӡа лаԥшыла дааимидеит. Ҭемыр гәаныла дааччеит, иаби иареи аихақәа рыманы абна ианылалак, уи иаб ақьырсҭа злыҵуа ахьа убас лаԥшыла ашьапы инаркны акьышәкьышәра аҟынӡа ишеимидоз анааигәалашәа!.. «Алар ықәушәа ишшапаӡа иҟа зароуп, аҽамыршәуазароуп, махәҭа дук амамзароуп, убасҟан ауп ақьырсҭа бзиа аналҵуа!..»
– Ахлахац гьежьра имоу?! – уи ивара игылаз даҽак нацимҵар игәы иамуит, урҭ ркомандир ишьҭахь ус аӡәгьы ацәажәара иҽалаигалаӡомызт, аха иара уажә амҩа ианықә
● Анатоли Лагәлаа  )	529 ●


гылоу иқәҵәҟьараҵәҟьа дшаламгоз идыруаназ, хәыҷык иҽаликаар иҭаххеит. – Ҵлак ашәара ишьҭоу асы-цәашь ҳа хыԥраан, сааҭбжак шьхала мацара аԥырра шаҳзыԥшу иды-руама?! Насгьы, шьхала мацара, уу Аллаҳ, ԥсы зхоу акгьы ахьыҟам, уаналҟьагьы, ма уаныларышьҭ, ԥхынрак ааины асы мӡҭыкәа убаҩ-ҷа ахьырзымԥшаауа?!

– Уара шьҭа еихакы! – иҳәеит акомандир, ус инапаҵаҟа иҟаз ианахдырҟьацәалак ицәыригоз аӡаӡ иаҩызаз илаԥш ҵаргьы наилақшан, – уи зегь урызхәыца уалагар, уан лкалҭ уҵатәазар ауп!..

– Сара еидарас схы шәысҭом, амала аҭыԥ шәымазар, сыжәгар, даара иҭабуп ҳәа шәасҳәон...

– Шәҭал зегьы! – акомандир ибжьы еиҳа-еиҳа аҩада дҩахон, ахәыҷқәа зхыԥоз аҵәыргыла иахьымкьысӡакәа иа хыԥацыԥхьаӡа, урҭ разыҟаҵаҩ хәыҷы-хәыҷла ишаҳараи куеиԥш, – ажәҩан аҿы аҳауа еиҳа ицқьоуп адгьыл аҿы аасҭа!
Авертолиот аԥарԥита иахагылаз еиҳа-еиҳа иацҵо аҵәира иаҿын. Уи иақәтәаз аԥрыҩцәа аҩыџьагьы ашьха зыԥшуа реиԥш рхы-рҿы зегь ҭаҳәҳәан, рылақәагь уи иамаз асаркьа уалԥшны акәын ишубоз. Иҟалап урҭгьы рхы-рыҿқәа зны-зынла шәарак ықәлалозҭгьы, аха аӡы аныхәашьу уи иҭоу аԥсыӡ шузҭымго еиԥш акәын убригь шузгәамҭоз... Акы заҵәык, урҭ рыбжьы акы аҵумбаауазар, аха дара зынӡа имаҷны ицәажәон убриҵәҟьагь удмырдырырц...
– Зегь шәҭыԥқәа ылышәхма?! – урҭ руаӡәк дара рахь днаҳәын днарылаԥшит, уи иаанагоз, шәыхиазар ҳдәықә лоит, аамҭагь зынӡа иҳамаӡам ҳәа акәын. Избанзар, ашьха қәа рықәцәаҿы аԥсҭҳәақәа рҽеизгара иаҿын, убарҭ рыҽ рылакны аԥырра еиҳа еиӷьзар акәхарын...

«Ашьха ушыҟоу анаҟә анхыла, амҩа уқәзаргьы, уҭыԥ уа хымҵкәа убра уаангылароуп, акәымзар, анаҟә уагоит ԥшаа шьагь умамкәа, – иаб иажәақәа ааигәалашәеит Ҭемыр, – аха арҭ анаҟә еиҳа ирзыманшәалоуп..»

Авертолиотқәа аҩбагь иахьгылаз кыраамҭа аус аныруы, ианшы ашьҭахь, хәыҷы-хәыҷла адгьыл рҽеиуатәны ашь ҭыԥраара иалагеит. Знык ҵлакашәара ианхала, иубон еиҳа-
● 530 )	а и з га ●

еиҳа адгьыл рҽаҟәыҭханы ҵәҩанҵәыҟа ишдәықәлоз. Уи иақәтәаз аибашьцәа аӡәгьы иблақәагьы еихаҟәысуамызт, иҟаларын шәаӡыӡарак џьара ргәаҵаҿ иҭаршәызҭгьы, аха уи ҵәахын, дара ирыман ицоз ар рыдҵа аиԥш.. Уи машәыр шәа иаацәырҵыргьы убас «ахы» иқәсуан, уи нахыс ахаан азы иԥхашьаны адәы ақәыԥшра агәамԥхо!.. Насгьы, урҭ аибашьцәа ашәара аинцәыш еиԥш заа «аҵыхәа» хырҵәа хьан, дара рзы шәарҭара алаӡамызт!..

– Ҳара ҳаԥсы ҭины ашьхақәа ҳарҿоуп, дара ҳамҩақәа ишырҭаху ишьагьуа ирнуп, – иҳәеит руаӡәк абымбеиԥш ибыбышӡа ихҟьаз асы дылаԥшуа, – ма шәара, ма ҳара, уа ҳамнеир шәабацои!..

– Рыцәа ҳарҟьаларц ҳаҟоуп! – руаӡәк иҿыцӡа иикыз ипу-лемиот инапы аахьишьит, аиԥхныҩларазы зыҽырхианы иуалуашо игылоу аҽыкәаша азқәа аҽыҩҷкәын инапы анны қәишьуеиԥш, – абрахь еибашьра ҳанаауаз, ҳаазгаз ҳшьапқәа ҳаҵаԥыҵәҵәандаз рҳәо... Шеварнаӡе иани иаби рхала ракәымкәа иабиԥара зегьы ргәаларшәан рыхәқәа рыҭо!

– Урҭ рхәы аҵәы ахьыршьааит шьҭарнахыс Аԥсны рбаан ӡа! – дара руаӡәк ииашаҵәҟьан зынӡа игәы ԥжәон, иикыз абџьар бзиа знык ианимпыҵашәа нахыс, ақырҭуа ир, иаб имхы ҟәҟәа зхамкәа иҭалаз аҳәақәа реиԥш, ҳадгьыл рықә цара мариазшәа!..

– Шәмыццаклан, – иҳәеит ркомандир ашьхақәа ирықә жьыз асы илаԥш ааҟәиган, ани реиҳа згәы заԥысуаз дрылаԥ шуа, – урҭгьы зынӡа еижәылаҵәҟьан шьҭахьҟа идәықәымлар ҟалоит!.. Уахьгьы ԥеиԥш бзиа шырзыԥшым рдыруеит азы, ҳаибашьуеит ҳәа иалагашт. Насгьы, дара ирзымго рыхәцәа рҳәазаны ргара рҽазыркӡом, ршьапы ианазнанамга, иара убраҵәҟьа иргәыдҵан иршьуеит! Зыхәцәа кажьны ицо шәара шәазхәыц изакә уаау... Зҿы аус ҳамоу зусҭцәоу... Рыԥ сцәа вертолиотла амҩа ирыман ишықәу, Қарҭынтәи аҭел ир-засуеит, урҭ арахь иаажәгар, ҳажәлар зынӡа ргәы ҭҟьоит, нас уахь еибашьра уаҩ даҳзынашьҭӡом, амшын иашәҭ ҳәа! Аи-башьра ааилгар, амшын инҭыган сушьыргьы ԥсыӡк сфом!..

–- Иара ҳара ишаҳҭаху еилгааит, сара уара Дәаб аханы


иҭоу калмаҳала усырчалоит! – аҟыр-ҟырҳәа иахьынӡаиҭахыз

● Анатоли Лагәлаа  )	531 ●


дааччеит аибашьцәа руаӡәк. Уи аҟара игәарԥханы дзырччаз, шәымҭақәак ирыдамзаргьы урҭ рымҩа ашәарҭара иаҵаз гьы дхаиршҭып ҳәа акәын иҩызцәа...

– Ҳкорреспондент, абарҭқәа зегь анҵала, уажә аибашь-ра анцо азыӡырҩыха, аԥхьаха ҳамам, аха ианааилгалак, ҳазхара ҳарччап!

– Нас, акалмаҳа анаҳфо уаргьы уалаҳархәуеит, – уи иҟәа ҟәа днас-насит руаӡәк, – Ԥанаҩ иааӡаз, уи шәара шәахьынхо шәааигәа-сигәа адәқәа рҿы мина шыҵам еиԥш, баҩ цырак злам!

– Иаҳәашазеи, ала шьны иҭарыжьааит! – иҳәан руаӡәк убас иҽааиҵыхны игәарԥханы дыччеит, уи дыччонаҵы, ач-чабжь рвертолиот абжьгьы ахәаҽызшәа ираҳаӡомызт...

Урҭ аҩ-вертолиотк сыла ихҟьаз ашьхақәа илаҟәӡаны ир хыԥраан иахьцоз, харантәи уахьыԥшуаз, асаркьа шкәакәа икыдлан инеиуаз ашышкамсқәа ирҩызцәан. Насгьы, урҭ есымша уахь ианцозгьы, арахь иԥырны ианаауазгьы, дара ирыхәҭаз аидара аҵкысгьы инамыцхәны ирықәрымҵалар ауамызт азы, аԥрыҩцәа даара игәамҵуан.

– Шәымшәан, иҳахьуа еицҳахьуеит! – урҭ зны-зынла лаф қәак нареиҳәон акомандир. Даргьы зны-зынла иааԥышәарч чарц анырҭахызгьы, рымҩа иацыз ашәарҭареи, жәларык рлахьынҵа рнапы иахьанызи ианрызхәыцлак, рыччаԥшь уажәы-уажәы рхы-рҿы иԥҟыш-ԥҟышӡа иқәнаҭәоз аԥхӡы иналакны иаадрыцқьон...

– Урҭгьы рыԥсы ҭииуп... – аибашьцәа руаӡәк иватәаз илымҳа инҭеиҳәеит, – ҳара ҳҭахозаргь, ҳзызҭахо ҳажәлар рзы ауп, аха...

– Даргьы аиаша иадгылоит, аиаша ианадгыла, ҳара ҳхьаа гьы рыцәтәымымхеит...
– Анцәа иҳазкаиршәт, – иҳәеит урҭ рцәажәара заҩзмы жьыз, дара аибашьцәа рышьҭахьшәа итәаз даҽа еибашьҩык. Имаҷгәышьоуп иҟарҵо ацхыраара, аха убригь ҳамамзар, ҳусқәа иҵегь ицәгьахон...

– Ҳара хыхь иқәтәоугьы дҳацуп, убри шәхашәмыршҭын!
– рышьҭахьшәа даҽаӡәгьы ибжьы аарылҟьеит, – уи иааи


ҭаххар, зынӡа ирласны ҳаилиргоит!

● 532 )	а и з га ●

– Ус егьыҟалоит! – иҳәеит ркомандир, урҭ рцәажәарагь иара убраҵәҟьа иҿахиҵәарц шиҭахыз дырдыруа, – уажәшьҭа ашьхақәа ҳархыҵит, атәарахьы ҳхы ҳархоит!..

– Сара есымша исцәымӷыз жәдыруоу, санхәыҷыз, аҵла хаууала дуқәа срықәлан ианысҭаауаз...– руаӡәк даалҟьан ҿааиҭит, акомандир ражәа шыхиркәшахьаз шидыруазгьы, знык, зегь реиҳа ишәарҭаз амҩа ианахыс, убригь шианаи-жьуаз дырны, – сыҵаҟантә, зыхқәа цәырԥссаны иҿыҟьҟьаз аанда амасарқәа «ансыҵаԥшуаз!». Убас исцәымӷуп ақырҭуа иабџьаргьы, еиҳаракгьы, иара ҵаҟа дангылоу, сара ажәҩан саналоу!..

Аибашьцәа иргәаԥханы иааибарччеит, зҿаҵа згәы икы-лахо ишизыруло еиԥш, уи зҳәаз ибӷагьы инас-насит, нас руаӡәк ҿааиҭит:

– Урҭ уажәыҵәҟьа аашьарақәа реиԥш рҭыҩрақәа ҳнарха гылоит, ҳашрыдыркыло аабап!

– Амала шәгәы шәҽаныз, аашьышь ҭыԥк амҵасра бзиа иабоит!

– Ҳаӷеимҽхара, иааҿнаҟәыцәаауеит!

– Уанӡа ианынашәышьҭ, нас акыр шәаԥсоума, заа ахьӡым ҳәеиԥш ахы шәырҷаҷароуп!

Авертолиотқәа аҩбагьы иахьырзылхыз аҭыԥ аҿы еибга-еизҩыда рабџьари реибашьцәеи рыманы итәеит. Урҭ уахь инеиран ишыҟаз здыруаз уатәи аибашьцәа заа уи аҭыԥ аҿы инеихьан, абџьари аџьаԥҳани, дара аибашьцәеи злар-гоз амашьынақәеи рхианы игылан. Авертолиотқәа ахьтәаз адәы зегьы уаала ихҟьан, шьоук аҳәсеи ахәыҷқәеи ааскьар-гон, шьоук зшьап инанамгоз ахәцәа аносилкақәа ирынҵаны ирыдтәалан, даҽа шьоукых, иҟамло егьыҟам ҳәа, уа еизан иҟаз ажәлар зегьы рыхьчараз хара-хара ирыкәшан игылан, уажәы-уажәы ажәҩан ахьгьы иԥшуан.

Ҭемыр иидыруаз зегьы аӡәаӡәала аԥсшәа нараҳәо, игәыд кылан днархысуан еиԥш, дахьаанагаз имбаӡакәа имаҳә днаидыххылеит. Уи иҽынеигәыджьлан данынгәыдикыла ашьҭахь, кыраамҭа акгьы изымҳәо диҿаԥшуа даанхеит.
Анатоли Лагәлаа  ) 533 ●

– Иҟалеи,Саҭбеи, игәаӷьны иузымҳәо акыр ҳақәшәама?.. Имаҳә еиҭах ихы аалаирҟәит, ибжьгьы ианеиԥылаз аҵ
кыс маҷк иаарҭааны ҿааиҭит:
– Уаб дыԥсгәышьеит, мчыбжьык ҵуеит даажижьҭеи...
Абригь иҳәеит, Ҭемыр дахьгылаз идыӷьрыз аҵлеиԥш, ива-ра ҳәыгәрашәа иахьыҟаз аҳаскьынраҿы днеиҳәҭҟәыҟәлан днатәан, ихы ишьамхы инанҵаны дқьыз-қьызуа аҵәыуара далагеит.

– Даанӡа умнеиааит, – Саҭбеигьы уи дааигәаӡаны днаи ватәеит, шаҟа дҵәыуо, шаҟа игәы-иԥсы далихуа аҟара, убри аҟара еиҳа игәгьы ирҭынчуеит ҳәа иԥхьаӡан, – уи уара уша-ауаз ицәа иалашәахьан, акыргьы дузыԥшын...

– Изымычҳаитеи...– Ҭемыр илабжышқәа убас аҳәҳәыҳәа ицон, ииашаҵәҟьан, абраҟа ашәаџьҳәара изызуз имаҳәгьы иааиамхацәгьахеит. Садызцалеи, маҷк ҳнаскьар, ма аҩны ҳазааигәахар иасымҳәози игәахәын...

– Иаргьы дымгәаҟит, аӡәгьы димыргәаҟит... Ауха аштаб аҿы иҟаз абжаҩык шәыҩны ихалан акы ианнацҳақәа, иа-реи дареи лафқәакгьы ааибырҳәеит. Урҭ анца, ҵәыцак ахш сеилаҳаит ҳәа леиҳәеит уан. Дышгылаз убри ацәца ыжәны данаалга, адиван днықәиан, уи акәхеит, иҽагьааиҵихит...

Иԥсышьа бзиахагәышьеит, дымгәаҟит...

– Акгьы изымҳәаӡеи?! – Ҭемыр иблақәа ҭырхаха имаҳә Саҭбеи днеиҿаԥшит, ууаҩызар, исцәумӡан ҳәа аанарго...

– Ахәыҷы дышәцәымгәыӷьааит, дшәыргәыбзыӷла, иауа-зар... аниҳәаз аамҭазы иажәақәа ааҿахҵәеит...

– Иауазар... Арахь дааит ҳәа акәын ииҳәарц ииҭахыз саб рыцҳа, – еиҭах ишьамхы ихы наниҵан дқьыз-қьызуа аҵәыуара далагеит, – Анцәа исаҭәеимшьеит уԥсы шҭаз ула аҭаԥшра, саб, саҭоумҵан, сара аибашьцәа сраԥыҩлан сзы-мааит...

Ҭҟәарчалынтәи Ҭемыр имаҳә Саҭбеии иареи Аимара ф-сааҭк рыла аҵхыбжьон шьапыла инеит. Алақәа раԥхьа иааҟш-ҿышит, аха Саҭбеи ицыз Ҭемыр шиакәыз анырба, игәырӷьан игәыдԥалара иалагеит.
● 534 )	а и з га ●

– Шәгәыкуазма?! – иҟәымцаӡакәа аҩбагь шьҭыхны наҟ-ааҟ иааигәыдикылеит, – саргьы исҭахымыз џьышәшьо аара, сабҵәҟьа иԥсы сахьахьымӡаз шәымбои?!

Ҭемыр наҟ-ааҟ иикыз алақәа дрыхӡыӡо хышла иҭәу авед рақәа реиԥш ԥшьаала инаиргылан, акәаскьаҿ ашә ахьаар тыз аншьан ахь иҿынеихеит. Саҭбеигьы ишьаҿақәа ааирц цакит, уи ихала дықәимҵакәа иаргьы дицҵәыуарц. Уи акә хеит, аҵәыуабжь анраҳа, аҩны иҟаз аҳәсеи ахәыҷқәеи зегь гылеит, Ҭемыр икәшеит, изӡатәит, икәырбанит.

– Уара уаҳзаазгаз ишьапқәа срыкәахшоуп, – иан дахьгы-лаз икәшара далагеит, – уи итәы зынӡа уҽоумҭан, уи ихәы ифахьан, игахьан, уара ула аҭаԥшра дахьымӡеит, убриак азы дрыцҳаумшьозар... Нас, ауаҩ зегьы ииҭом Анцәа, џьаргьы иааиҵаикыр амуеи?!

– Папа, уабаҟаз, уажәраанӡа узымаауаз, ҳара ара радиола убжьы ҳаҳауанеи?! – Маиана дилаҳәаҵаны дылкит Ҭемыр. – Ухала узааи, егьырҭ зааумгеи?!

– Егьырҭгьы нас иаауеит, амҩақәа аатыр...
– Уара узлааи нас, анҭ абомбақәа ҳалазыжьуа авертолиот қәа урымбаӡакәа?!
– Урҭ ыцәан санаауаз!..
– Ах, урҭ мыцәоҭгьы, цәаблаҟы иркааит! – Ҭемыр иан уажәы-уажәы ихаҵкы-иԥсаҵкы дцон, уара уеибганы усзыр-баз ҳәа дикәшон. – Акры угәаӷьит, нан, акры угәаӷьит, анҭ ақәыџьмақәа уажә зынӡа ихагахан иҟоуп, зехьынџьара иц ҳауеит, убарҭ ҳашьхақәа заҵәык роуп еиҭанаиааига мҩас иаҳзынхаз. Уи дара аџьнышқәагьы ирзымдыруа иҟам, аха макьана рымч ақәхом, рнапқәа наӡом...

– Шәымшәан, – ҿааиҭит Ҭемыр урҭ рацкыс еиҳа иҵауалаз «ӡык» дышӡааԥшхьоу дырдыруа, – урҭ уажәшьҭа рҵыхәа ԥҵәарц иҟоуп, мшын нырцәынтәии, Нхыҵынтәии ҳашьцәа агәақьҳәа идәықәлеит. Урҭ уажәшьҭа аӡәгьы изынкылаӡом...
Ҳара ҳтәқәагьы аибашьра ианналагоз аҵкыс бџьарла акырӡа еиӷьны еибыҭоуп. Насгьы, даргьы аибашьышьа бзианы ирҵеит...
– Уан дукәыхшоуп, нан, иҳаухьоу ацәыӡқәа ҳрылаӡагәы шьон, уа еиқәтәозар. Уашьагьы мчыбжьык ахь знык аҩны
● Анатоли Лагәлаа  )	535 ●


дааҩнаххны, иҽааԥсахны, иҿаԥшыхагьы ҳамраӡакәа дыҭ ҟьаны дцоит. Иаб дықҿанаҵы хымш заҵәык дзымцеит, аџьабараҿы дахьгылазгьы дуалуашон, сҩызцәа рхала инсы-жьит ҳәа...

– Даҽа ԥыҭк иҳачҳароуп... – Ҭемыр иҭахын иҭаацәа маҷк ргәы ааиқәиҳәалар, изықәгәыӷша ак реиҳәар, егьа ум ҳәан, уи ажәабжьқәа зегьы рхы ахьеиларсунтәи дааит, гәыӷ рак ашәахәақәа ицәажәара иалимырԥшыр диашамызт. Иҭацагьы, лхәыҷқәа ахҩыкгьы лнапқәа рыкәыршан дахь тәаз, зыҭраҿы зыжәҵар ԥшқақәа ирылатәоу ажәҵыс еиԥш, уаҩ даазеигәырӷьаша акы иҳәарымашь ҳәа лыблақәа ҭыр хаха дихәаԥшуан. Уи зегьы иаразнак игәеиҭеит иара, урҭ, рыԥсрагьы рхы иқәыркуан, рыфатә-рыжәтә, рцәамаҭәа зе гьы иахьрыгу усс ирымаӡамызт, акызаҵәык ирҭахыз, аиба шьра анеилго аҿҳәара адырра акәын. Даргьы ирдыруан уи Ҭемыр иаахҵәаны аҳәашьа шимамыз, аха Гәдоуҭантәи уахь инеиуаз зегьы аратәиқәа ирзымдыруаз еиҳа акрырдырқәон азы, дара раԥхьа иааз ирҳәози, дара ирҳәои еиқәшәо-еиқәым шәо аилкаараз мацаразгьы зҵаарала ианыхҭаркуаз ыҟан.

– Гагра гоуп шьҭа Анцәа иҟынтә, уа рымч рымҟьеит...

Ацхырааразгьы уахьынтә иаауа еиҳа рымҩа аартуп рҳәеит,– Ҭемыр иҭаца дызмырҭынчуаз иҵегь акы иҿылхқәар лҭахын, уи иаргьы ибон...

«Шьҭа сызцааз ртәгьы ԥыҭк сымҳәар ауам, арҭ ара иҟоу ирзымдыруа акгьы ыҟаӡам, ак заҵәык ирзымдыруа, саазгаз авертолиотқәа ирыман иааз аџьаԥҳани аибашьцәеи роуп. Араҟа уи уажәшьҭа «иҳәынҭқарратә» маӡаӡам, сара ирасым ҳәаргьы, урҭ антәоз шәҩыла иакәшан игылаз аӡәы иҟынтәи ираҳауеит» .

«Уара аубџьыр, ҳа изҳаумҳәеи, ауаа зегьы ирдыруанеи!» ҳәа аҽыԥныҳәа сырҭар аҵкыс нас...

– Ҳусқәа усҵәҟьагьы ицәгьаӡам, – ҿааиҭит Ҭемыр ф-сааҭ ктәи шьапыла иныҟәара уажә иааилсын, аарла илацәа акуа-иашьҭуа, – ара ҳара ҳҭаацәа шәоуп итәоу, шәара ишә хымсааит амарџьа, ҩ-вертолиотк бџьарла еиҵарпапан ир ҭәны, хынҩеижәижәабаҩык рҟынӡа аибашьцәа рыцны изҭаз
● 536 )	а и з га ●

сацааит сара. Урҭ иааргаз абџьар, араҟа аӡәгьы макьаназы имԥыхьашәахьеит ҳәа сыҟам, уахынлагьы ахараӡа инанагоит, дара аибашьцәа ҳәа иаазгьы, уаҟа Гәдоуҭа ҩымз аҽазыҟаҵара ӷәӷәақәа ирхысит, насгьы, абжаҩык араҟа ҳраионаҿтәиқәоуп, егьырҭ, аҟабардақәа, ачеченцәа, ауаԥсаа. Ажәакала, урҭ ҳаӷа убас игәаӷ рымоуп, абџьаргьы рҭахымхакәа хаԥыцла мацара дырфар ҟалап!

Ҭемыр ишибоз икәшан итәаз зегьы алашараҿ ҿыц иаа-дыркыз ацәашьқәа реиԥш, рхы-рҿқәа аалашеит!..

– Унан, уқәақәра сымцози ус иҟалондаз! – уи иаб иаҳәшьа лнапқәа ааикәлыршан даалгәыдлыҳәҳәалеит, – аибашьра еилгеит, ҳажәлар аиааира ргеит ҳәа раԥхьа исазҳәо, дыҩ наздоит!..

«Ах, саб рыцҳа, даҽа мышқәак иузычҳагәышьазҭгьы, ҳаибабон... уара уаҟара ирзыԥшыдаз ас еиԥш иҟаз ажәабжь бзиақәа. Ушьапқәа ахара ушнарымгозгьы, нахьхьи Асыпраҿ, ахәақәаԥраҿ уцан уқәтәан архаҟа уԥшуан, рҳәеит, ҳаибашьцәа абанӡанеихьоу, Араду иалалама, Кәачара ргама ҳәа. Уара хәышықәса Аџьынџьтәылатә Еибашьра Дуӡӡа ашыра иа-лагылаз, хәынтә ӷәӷәала ирхәхьаз, даҳшьит ҳәа изхыҵны ицахьаз, зхы инаркны зшьапаҟынӡа ирӷӷаны ишьҭаз, иу-дыруан уажәтәи аибашьрагьы ус ирласны ишызнымҵәоз, ҳаҷкәынцәа бзиахәқәа иҵегь алаӡыр шрылшоз, убарҭқәа зегьы угәы зынӡа аԥсгарҭа амҭакәа еидрыӷәӷәаланы иркуа-зар акәхарын, ирхәаҽырц рҭахызар акәхарын... Ҳар аиааира ргашт, уи аамҭа ааишт, аха уара иубаӡомеи уажәшьҭа...»

– Уҽыхәжәаны уаҳзааит, нан, уцә шьҭа ухы нықәҵаны, уԥсы ааиҭак, уаб ииҭахыз, уара ашҭа уанҭалоз, раԥхьа иара ибарц акәын, нас сара гәырӷьаҿҳәаша сиҭарц! Шьҭа сара уахь изназгоит гәырӷьаҽҳәаша!.. – иан егьи ауада дныҩналан лыҷкәын икаруаҭ аҟаҵара дналагеит.

– Папа, мама лахь санбоугоу? – Маиана днеин ихәда лҽынхылшьит.
– Жәамшҟа ибычҳароуп, нас хымԥада ҳцоит! – уи иан-гьы илмаҳауа, ҽаӡәгьы имаҳауа, лара Маиана лымацара ллымҳаҟынӡа инеиртә, Аҟәа ианыҟаз данлыцыхәмарлоз,


лара лҟынӡа инеиртә илзынаишьҭлоз ампыл еиԥш иҳәеит.

Анатоли Лагәлаа  ) 537 ●

– Жәамш, абри снацәкьарақәа шаҟа ыҟоу аҟароу?! Аа, ус акәзар, уахатәигьы уахь иаласҵоит, абри хасырҟәалоит, нас жәба роуп иаанхо! – лнацәа хәыҷқәа пахә-пахәӡа лаб инаи-лырбеит.

– Акәыз нас, иаразнак бара бахь бахеит, мышк сцәыбгеит!

– иҳәан, ԥшьаала дааигәыдиҳәҳәалеит хымз раахыс злақҭа дҭамԥшыцыз иԥҳа хәыҷы.

* * *
Ҭемыр иаарыцқьаны жәамш даанхеит Мрагыларатәи афронт аҿы. Уи ақыҭақәа рҿы днеит, ибеит ҳар ахьгылаз, дрыҿцәажәеит ҳаибашьцәа, еиликааит ргәы иалаз, ргәы иахәоз, иамыхәоз зегьы. Ирцәажәеит ацәажәара зҭахы мызгьы, изцәымӷызгьы, урҭ шьоукы-шьоук, данстуден-тыз цәгьаԥсышьала иааиртуаз аконсервтә банкақәа реиԥш «рыхтра», рырцәажәара цәгьан!.. Урҭ зегь еиҳараӡак рыгә иа лаз ак акәын: абџьар рҭахын. Егьирахь, ирыгқәаз зегьы рхы иқәыркуан, усс ирымаӡамызт, амала аҳауеиԥшҵәҟьа ирҭа хыз рызхомызт... Шаҟантә ақырҭуа танкқәа ирзааигәаӡаны иԥыржәартә ирызнеихьаз, аха рыԥжәага ахьрымамыз, ма ирымаз ус еиԥш иҟоу атанк ӷәӷәақәа ахьзыԥнамжәоз азы, рхаԥыцқәа аҿҿа шдыргоз ираҩсны ицахьааз. Зны-зынла рыгәқәа аныԥжәаӡалак, маналла ирҭәны ирымаз рԥаҭликақәа рышькларыжьуан, иҟан урҭ атанкқәа «реимаақәа», ргәуси ницақәа анрымыҩруаз, зхәымџьар ԥҵәаз абырг иеиқәа еиԥш, ианрышьклаҳауаз!.. Усҟан, уи атанкгьы, иақәтәаз ар гьы зегь иаразнак иааилыршьуан, идырҭаслымуан. Нас, уаантәи рациала рыштаб хадахь иасуан, абригь абригь аҭыԥ аҿы камбашь дук аԥшаӡа иакны игылоуп, шәааины ижәга ҳәа! Уи иаанагоз урҭ ирдыруан, атанкқәа рҳәазаны ргаразы ирымаз ртехника аарышьҭуан, ирыман ицон, ма иара уаҟа агусиница еиԥыршьуан... Иџьоушьаша, шьоукы-шьоукы ақырҭуа еибашьыҩцәа хыхь ртанкқәа иахьрықәтәаз убри аҟара ргәы ҭәны, рызхара ыфан, ижәны иҟан, уаҳа акгьы рҭахымкәа, рыхқәа рнапқәа рыҵаргәан, зыҳасабтә зымч ақәымхаз аҵаҩцәа бааԥсқәа реиԥш рымдырреи, ргаӡареи
● 538 )	а и з га ●

зыхҭнырҟьара анырзымдырлак, ажәҩан кылыхха иҟарҵарц рҭахушәа, аҳауахь иахьхысуаз акәын.

Ажәакала, Ҭемыр иблала иибаз, дзыҿцәажәаз рацәан арҭ амшқәа рыла. Ажәамш рыҽны иԥҳа хәыҷы диманы, шьапы-ла амҩа иқәлеит Ҭҟәарчалҟа, авертолиотқәа ахьыԥыруаз. Урҭ арахь ианаауаз еиԥш, уахь ианцозгьы рықәтәара даара иуадаҩын, ахәцәеи, ахәыҷқәеи, аҳәсеи ракәын еиҳараӡак иргоз. Аха Ҭемыр журналистк иаҳасаб ала, акомандировкатә қьаад имаз андирба иԥҳа хәыҷгьы иаргьы ҭарыжьлеит. Ари аҟара шьапыла имныҟәацыз ахәыҷы, авертолиот ишынҭалаз еиԥш, дӷьазкны дыҟазар акәхарын, лаб ишьамхы лхы ны қәылҵан, ахәырқьҳәа дыцәеит. Аха урҭ авертолиотқәа рышь ҭыԥраара акыр иуадаҩхеит, урҭ ирҭаларц зҭахыз рацәаҩын, арахь дара аидара уи аҟара рзышьҭыхӡомызт, амашәыр ҟалар ҟалон. Аха уи иакәшан игылаз ауаа уаҩ ииҳәо раҳауа иҟаӡамызт, насгьы аҩныҵҟа убри аҟара ашоура цәгьан, иҭалаз рҳақь-ԥсақь хьанҭан, даара згәы ӷәӷәамыз изычҳа ӡомызт уаҟа аҭатәара.

– Уара ари ԥырчала идырҭәуа ааҵәеиԥш, шаҟа уҭаху мчыла иахоугәар ҟалома?! – урҭ рыхьчара знапы ианыз аӡәы изымычҳакәа ауаа уаҩ ииҳәоз рмаҳаӡо ианалага, иав томат аҩада ирханы дагьхысит. Ажәлар аууы ааилдырге-ит, ԥыҭҩыкгьы ишакәымаз иааиҿаххит, аха уи аԥрырҭаҿ еиҳабцәас ҳәа иалхны иҟаз нарыбжьагылан: «Ишәыхьзеи абааԥс, ахьымӡӷ ҳшәыргоума?!»– рҳәан, иааимырхит. Анцәа иҟынтә Маиана урҭқәа зегьы акгьы лбаӡомызт, лааԥсра лыхьӡан, дҭаҳәахаа дыцәан. Убри аамҭазы, аимакқәа ҟалеит аԥрыҩцәеи авертолиотқәа ирҭатәахьаз ауааи рыбжьара. Урҭ реимак анырзеиқәмыртәа, ишеиҿыхоз, наҟ-ааҟ ажәа хьанҭақәа шеибырҳәоз, ишьҭыԥрааит. Раԥхьа ҩынтә раҟара ажәҩан иҳаракны иаламлакәа, аԥрырҭа ҭыԥ иахыԥраауан, нас, дара анаауаз, излааз шьхала акәымкәа, агаҿа иаваз ақыҭақәа ирывҵаршәны идәықәлеит. Уи амҩа – даара ишәарҭаз мҩан, ақырҭқәа иаарҭаххар, ма иларышьҭуан, мамзаргьы идыртәон. Авертолиот аҩныҵҟа аимак даа-ра иӷәӷәахеит, аха аԥрыҩцәа шьхала ҳдәықәлар, абылтәы
● Анатоли Лагәлаа  )	539 ●


ҳазхаӡом рҳәан, дара ртәы иаҿаршәны иркит. Урҭ амшын аган иаваршәны ишцозгьы, зынӡа иааигәаны иубон ақыҭа Цагьера, уи усгьы дара рышхырцәаӷьҭра акәын. Убри аҭыԥ ахысра аибашьраан акәым, аибашьра иалагаанӡа аԥхьатәи амшқәа рзгьы, даара ишәарҭан, насгьы, уа еибашьуаз ақыр ҭцәа еиҳараҩык дара аҭыԥантәиқәа ракәын, изларҳәоз ала, аԥсуаа зегь раҵкыс ргәаӷ змаз иреиуан. Ари аибашьра иалагаанӡагьы рқыҭа ишәыр-шәыруа ақырҭуа бираҟ аха дыргылахьан, уи азы ҳаҷкәынцәеи дареи акырынтәгьы еиҿаҳахьан.

«Еиӷьу ҟасҵоу, еицәо ҟасҵоу сеидру, – игәы инҭиҳәааит Ҭемыр, – абри аҩыза амҩа шәарҭа ахәыҷы дсыман сықәым лар акәзар ҟаларын... Анцәа иџьшьоуп сашьа иԥацәагьы ахьдәықәсымгалаз...»

Ус ахәцәа наскьазгоз рҟынтәи абџьар зкыз аӡәы дҩагылан, авертолиот иҭаз зегьы даарылаԥшын, илаԥш нархыганы, уажә азы уи шәызхоит иҳәозшәа, ашырҳәа деиҭанатәеит. Аха иубарҭан хәыҷгьы-дугьы рыззегьы аҵәы иахатәазшәа ишуалуашауаз.

– Ҳара аԥырра ҳалагаанӡа аӡәгьы изҳаимҳәеи мшын ла ҳшыргоз, ас шаҳзыруаз здырыр сушьыргьы сақәша ҳаҭхаӡомызт! Сара схы уссгьы исымам, уи акәара иҭабааит, аха арҭ зыла ҭырхаха исыхәаԥуша ахәыҷқәа зыхсырҟьои? – ԥҳәыск лыԥсахы еибафо ацәажәара даҿын.

– Диида, Анцәа инапы ҳануп, Анцәа инапы ҳануп, иаҳ гәаӷьызеи?! – Даҽаӡәгьы зынӡа амца ацралҵон.

– Сшәыкәыхшон, шәхаҵкы сцон, абарҭ рразҟы ҳаҵана кыр...– даҽа ԥҳәыскгьы лхәыҷқәа лнапқәа рыкәыршаны иԥахны илкын.

Ус, аносилка ианиалаз ахәцәа руаӡәк урҭ аҳәса ахьтәаз ахь аарла ихы наирхан, ҿааиҭит: «Ахәыҷқәа ргәы ҭышәымҟьан, макьана ибаргу ҳәа акгьы ыҟам...»

«Иаҳҳәап, ҳвертолиот мчыла идыртәар,– игәы дҭацәажәон Ҭемыр, – сара иаразнак рыштабахь сыргарц иалагашт, сдыр ҳәацәарц рҭаххашт. Урҭ арадио аҿы аус зуа зегьы рсиа еиқәа ҵәа ҳануп, аӡәаӡәала ҳардыруеит, ҳабжьқәаҵәҟьагьы ҭаҩны
● 540 )	а и з га ●

ирымоуп рҳәеит. Аха сыршьӡозаргьы ахәыҷы дрысҭаӡом, уи сара сахьырго дсыцзароуп... Зынӡа илақәамзар, ахәыҷы дсымҟәкәкәааны дышԥаргари?..»

Авертолиот Цагьера инахысны Тамшь иазааигәахеит. Арстәи иубон амҩа нымҩахыҵ амшын ахықә иаҽԥныз аҩн қәа рыбжакы былны, иҷыҷны, рыҭӡамцқәа алҩақ иаганы, ашәы иҭаҳәҳәаны игылоу аҳәсақәа реиԥш, еиқәаҵәамлаҳӡа ишгылаз. Зыԥсы ҭаз, ԥшь-шьапык зҵаз рахәы ҳәа акзаҵәык убомызт, амала ахы иаҿамшәацыз лақәак зны-зынла алада-аҩада иниаҟьҟьон ахҿақәа реиԥш, рҭаацәа ирышьҭазар акәхарын. Харантәи иубон Ануаа рхәы адельфинқәа амшын ианалаԥо еиԥш абзарбзан дуқәа рыхқәа шалаҳауаз, нас урҭ ахькаҳауаз акәша-мыкәша амцақәа хәыҵыҟьҟьон.

– Ах, изгәаӷьызи, изгәаӷьызи, сара анышә зҿарыԥсаша, сара исыхьлакгьы усс измада, схәыҷқәагьы сықәсырӡуеит акәымзар...

– Ари аҩыза иақәгәыӷуадаз, шьхала шәаагоит рымҳәази...

– Ҳара арыцҳақәа, знапы ҳанԥсыло дарбану?..

«Сара соуп зегьы зхароу, – Ҭемыргьы дахьтәаз уажәыгь игәы аҭацәажәара даҿын, – лыгәшәамшәа ҳәаны, ахәыҷы дааргәыбзыӷны, сеиҭаауеит ҳәа уа дынсыжьыр акәын. Уа еиҳа маҷк иԥхьакырҭан, абзиа ҟасҵоит шысҳәо, зынӡа еи цәоу ак ҟасҵазар ауп схы ахаан иананасмыжьуа...»

Авертолиот Тамшь иазымариашан ианавс, Кындыӷ ага нахь зынӡа амца аркны аибашьра цон. Арстәи иубон атанк қәагьы агәақь-сақьҳәа иахьхысуаз, уажәраанӡа еиқәхан иҟаз аҩнқәагьы шьоук шрыҩназ рбазар акәхап, амца алдырҟьеит.
«Ажәытәтәи Кындыӷ, аҿатәтәи Кындыӷ ҳәа ахьыӡқәагь дара ишырҭахыз ирыԥсаххьан. Рыжәлар арахь ирацәаҩны иаларгаларц акәтқәа рфабрикагьы дыргылеит. Ишырҭахыз рҽеиҵыхны инхон. Аха зегь рыман ианааҟала, ҳара рыб-ла ҭәыцҵас ҳахшәалазшәа рбан, ҳхырхырц рҭаххеит, убри аҭәыц хәыҷ рызхымгеит!..»

Ус, ани ахәцәа ирыцыз рҟынтәи бџьарла еибыҭаз аӡәы дҩагылан, авертолиот иҭаз зегьы лаԥшыла иааимидан, мчыла иаадыртуа ахышә еиԥш, аарла иҿы ааихихит:
Анатоли Лагәлаа  ) 541 ●

– Уажәы аеропорт ҳавалоит, авертолиот аҿы апаника ҟа шәымҵан, шәхы шәнапаҿы иаажәг, акәымзар...
Ҭемыр дзықәтәаз авертолиот ашьҭахь иааиуан, егьи аԥхьа игылан ацара иаҿын. Уи «аграпара» ҟанаҵон... Аҩбагь дара ирыхәҭаз аҵкыс аидара иахьаҵаз акәхап, рыбжьгьы еиҳа ицәгьазшәа изибоз. Хәыҷык ихбыџыз ахәыҷқәа иҟаз ашәарҭара еилыркаазар акәхап, еимаҭәаны аҵәыуара иа-лагеит. Имҵәыуакәа, мчыла згәы еиқәҳәалан итәаз урҭ ранацәа аҳәыҳә акәтаӷь иаҟараз, иԥҟыш-ԥҟышӡа аԥхыӡқәа рҿыкәкәаны икаҭәон.

– Разҟ ҳамаӡазар, ҳалахь зынӡа иҷышәымзар...
– Иахьак алажәқәа ҳрымфакәа ҳаиқәхагәышьар...
– Иубаз еицәа убеит ҳәа, аӡыршы ҳалԥан амца ҳала ԥалеит!..
– Аҩны ҳтәазарауааз ҳара зшьапқәа ԥыҵәҵәаша, зегьы ахьыԥсуаз ҳаргьы ҳмыԥсрызи...
– Шларцамгьалқәакгьы ҳхацәа зҭатәаз аҭабиахь иаҳ мышьҭларызи...
– Ҳҭаацәа ааныжьны, ҳнышәынҭрақәа ааныжьны!.. Убри аамҭаз, урҭ ирҳәоз изымычҳакәа ашырҳәа дҩагы

леит ар иреиуаз аӡәы. Уи иԥаҵа еиқәаҵәа иҿачны, илақәа заҵәык ракәын иааԥушаз, аха иубартә иҟан урҭ шьҭа иааиха рымкызҭгьы, убарҭ илақәа ааҭыҟьҟьаны ҩбан еивоу ашәақь ахқәа реиԥш, икылблаауа дара ишраахоз!..

– Даҽазныкгьы иаҳҳәоит, злымҳа ацәа ҭарҭәо шәзы, шәхы шәымч ақәшәырха, апаника ҟашәымҵан, шәахьтәоу шәҭыԥқәа рҿы шәахымҵасын, авертолиот аидара мыцхә ақәуп, иҭагәҭасыр ҟалаӡом... Ахәыҷқәагь ргәы ҭышәымҟьан...
Акәымзар...
Убригь «акәымзар» иҳәеит, уи ажәа иаанагоз ахықә ҳхәықәгылоуп, маҷӡак ауп иаҳҭаху атымитышахь хланҵы ацаразы, убри шәара шәнапала шәацымхраан, ҳәа акәхарын иаанагоз...

«Маиана, бара сҟәыш хәыҷ, абри зегь была иахьамбо, бы нҭаҳан бахьыцәаз Анцәа иџьшьоуп... Уажәыҵәҟьа, уажәы ҵәҟьа, башьцәеи бани рҿы бназгоит, иаҳхылаԥшхәу ҳрыц ҳаишьар...»
● 542 )	а и з га ●

Убри аамҭаз авертолиот маҷӡак аныҟәашәа иаагнархе-ит... Аԥхьа инеиуазгьы ус ҟанаҵеит. Уи акәхеит, ахәцәа иры-цыз аибашьцәа руаӡәк ашырҳәа дҩагылан, ашьабсҭеиԥш, ҩ-шьаҿак рыла аԥрыҩцәа ахьтәаз рҭыԥ аҿы ашә аӷьеиҳәа иааиртын, днархагылеит. Даргьы ашыр-сырҳәа иара иахь иааԥшит, аха уанӡа иара иавтомат рҿеикхьан:

– Ижәдыруазааит, шәара убри аҩыза адҵа шәымоуп! Ае-ропорт аҟынтәи шәтәар ауп ҳәа шәзаарыцҳаргьы, шәтәаӡом, шәышиашо амшын иаваршәны шәцалоит. Убри аҩыза адҵа шәаԥхьа инеиуагьы абыржәыҵәҟьа ирышәҭ!

– Ус ҳзаарыцҳар, уахь ҳамҵәиир, иҳаихсуеит!

– Иҳаихсыр- ҳаицыԥсуеит, иаҳмеихсыр – ҳаиццоит, еи лышәкаама?! – иавтомат аԥынҵа зынӡа иааигәаны аԥрыҩ цәа руаӡәк иҟәаҟәа инадирӷәӷәалеит. Иҟалап уи аԥынҵа ишакәымыз ивацҟьарақәа ирылалазар, дагьааҭрысит.

– Еилкаауп... – иҳәеит егьигь ибжьы аарла аӡиа иналаҳаз ахаҳә еиԥш иҭкаауа.

Аибашьцәа руаӡәк убри аамҭазы авертолиот иақәтәаз дрылаԥшуа дгылан, сҳәатәы шәшәырҳар, бзиоуп, ишә шәмырҳар, саргьы савтомат сҩахоит, иҳәозшәа...

Ҭемыр еиҭах игәаӷьны аеропорт аганахь ахышә дын кылԥшит. Уи уажә иааигәалашәеит иаб данхәыҷыз иеиҳәа лоз: «Абахә уанхықәгылоу – ҵаҟа умыԥшлан, ацҳа уанықә гылоу-аӡы уӡаамыԥшылалан, ухлахаҵ гьежьуеит!» ҳәа. Аха авертолиот азы акгьы имҳәаӡацызт, уа иара ишиҭахыз дны ҟәар ауан!

Ус данынаԥш, ҩыџьа нахьхьи аҟәара аҟынтәи втоматла дара рахь ахы рханы ахысра иаҿын, аха рвертолиот аҟынӡа изымааиуаз ахқәа, ианду ачуан иҭылшьлоз аџьынџьыхәақәа ирхьыкәкәоз ақалмышь аишәа ишанҭәалоз еиԥш, акәаԥ-акәаԥ ҳәа амшын иӡааԥсалон... Насгьы, уи аԥса ҵлақәа дрыбжьыԥшны ибзианы игәеиҭеит аеропорт аҿы ҳаирплан дуӡӡак шгылаз, ажәларгьы уи акәша-мыкәша ахыцәхәыц еиԥш ишырацәаз. Шьоукы мчыла уахь аҩныҵҟа иҭеибаҳәон, шьоукы арахь иҭыҵуан, шьоукы адәахьы еиҿагыланы аисра иаҿын.
● Анатоли Лагәлаа  )	543 ●


«Макьана бымҿыхааит Маиана! – гәаныла иԥҳа хәыҷы даалацәажәеит Ҭемыр, – бара бҟәышми, бара ианҿыхатәу бымдыруеи, зегьы иреиӷьу, уа Гәдоуҭа ҳаннеилак сара бсыр ҿыхоит!.. Макьана Аимаратәи быԥхыӡқәа брылаз!..»
Ивара итәаз аҳәсагьы уажәы-уажә аматанеира иаҿын:
– Анцәа, Анцәа, абыржә знык ҳаагәаҭ!

– Ҳрыцҳашьа, ԥшқацәақәак ҳаманы аҳауа ҳалоуп!

– Ақәыџьмақәа ҳарҿоумҵан!

Убри амҭазы, ани аруаҩ изымычҳакәа дара рахь шьа ҿақәак ааҟаиҵеит. Уи ихжәацәаны акы иҳәар иҭахызар ҟаларын, аха зымҵәышә ҭәны изымпыҵҟьан, абжара ине иаанӡа днамҵысны инызкылаз иеиԥш, ииҳәарц ииҭахҵә ҟьаз ааникылан, зынӡа даҽакала дцәажәеит:

– Арҭ рабацәа шәыгәра ганы изшәыцырҵаз, ргәы ҭым ҟьакәа Гәдоуҭанӡа инажәгозар ҳәа ауп! Шәара?!

Уи даҽакала дрықәҳәацәоит ҳәа иԥшыз аҳәса, ас имыр ӷьцәакәа драцәажәозшәа анырба, иааԥхашьан, амра-ца зықәшцәаз аӡахәа абӷьеиԥш, рыхқәа аахьыдышьшьит.

– Иҳахьуа еицҳахьуеит...– иҳәет иара, даҽа ԥыҭк ацимҵар, дааҳәны иҭыԥ аҿы данынатәалак, еиҭа ишалагоз идыру-ан азы, – аус злоу, ҳара ҳаибганы аӡәгьы ҳхы иаҳҭаӡом...– нас дахьгылаз ихы аалаирҟәын, анышә илалахьаз қьармыт хьанҭак мчыла ишьҭихуашәа, кәалаԥ дук иҭаны ивара игылаз аашьҭихын, иаацәгьарахар, реиҳа иахьизыманшәалахашаз ҭыԥк аҿы инаиргылеит. Уи нахыс, уи шыԥжәагаз рдырзар акәхап, аҳәса зынӡа ацәажәара иаҟәыҵит, ахәыҷқәагьы рҟыт-ԥсыт дмыргеит.

Ҭемыр даҽазныкгьы ани аҳаирплан аганахь ахышә ашҟа деиҭанаԥшит. Уажә усҟан аҵкыс зынӡа еиҳагьы ирацәаҩ ӡазшәа ибеит, насгьы, урҭ зегьы абџьар зкыз ракәын.

«Ирыхьи, шәыԥсгатәқәа шәыман шәеиха шәыҩныҟақәа ҳәа рарҳәама?! Мамзаргьы, Аҟәа, аҟанҷ ирӷәаҵәыз амжәабыӷь еиԥш иалгоу, уаҳа идырҳәыша, ирфаша акгьы нымхоу?!»
Арстәи, авертолиот аҟынтәи уахьыԥшуаз иубон ииа шаҵәҟьаны урҭ еимакы ӷәӷәак шрымаз, уажәы-уажәы аԥша ишьҭнахуаз абӷьыжә еиԥш, гәыԥк арахь иааскьон, гәыԥк наҟ
● 544 )	а и з га ●

инаскьон, урҭ шьоук ыҩны ирыбжьаххуан, даҽа шьоукых ҵаҟа икажьны ргәагәара иаҿын. Рыззегьы, аныха зхарахаз реиԥш, аӡәы иҟаиҵо егьи дадымгыло хыла-гәыла еилан!..

Знык Аҟәатәи аеропорт ианнаҩс, авертолиотқәа аҩбагьы рыхқәа рықәыршәны, амшын аган иавҵаршәны, еиҳагьы иццакны идәықәлеит. Ани зԥаҵа зҿачы авертолиот иҭаз ир-хагылаз аибашьыҩгьы илақәа ааччеит, уимоу, аӡы зыцәцо ахьыруачуан еиқәаҵәеиԥш, иччаԥшь, иԥаҵа еиқәаҵәақәа иаарылжжит! Егьи, аԥрыҩцәа ирхагылаз аибашьҩгьы аҿҿа аахирган, иавтомат апатрона абоима инҭеигалеит, авер-толиот аҟынтәи иӡырҩуаз, уи ахҵысҭа рыҟәҟәаны аанда дхҩруазшәа акәын ибжьы шраҳауаз!..

– Ҳаиқәхеит! – иҳәеит уи, игәырӷьара изнымкылакәа зе-гьы аӡәаӡәала блала иааимидан, – ари нахыс, ақырҭуа ихы ҳара ҳзы ашампански ахҩеиԥш ишәарҭаӡам!..

– Ҳаи, нанхеит, абри аҩыза амҟәыл ҳалызгаз шәхаҵкы-ԥсаҵкы сара сшынеибаку сцааит! – лҳәан, аԥҳәыс бырг лмаҭацәа аалгәыдлыҳәҳәалан авертолиот ахыб днаҵаԥшит, устәи уеизгьы-уеизгьы хыхь иқәтәоу лыбжьы шиаҳауаз агәра ганы!..

Рацәак хара имгакәа авертолиотқәа аҩбагьы Гәдоуҭатәи аеропорт аҿы иманшәаланы итәеит. Иҭаз зегьы аӡәаӡәала инааҭыҵ, абжаҩык изықәгылаз адгьыл агәӡра иалагеит...

– Уара ҳуааӡеит, уара ҳагьухьчеит! – лҳәан, ԥҳәыск дны шьҭасын зегьы ишырбоз ҿаҵак анышәнап нылбаалдеит. Лхәыҷқәа ччарызу иҵәыуарызу рзымдыруа, рыблақәа ҭыр хаха уи илыхәаԥшуа игылан...

– Иҟалаз уи ауп, – иҳәеит ар-маҭәа зшәыз хаҵак, аверто лиотқәа ирҭыҵыз ажәлар хәыҷи-дуи еидҳәыԥлан иахьгы-лаз даарыдгылан, – шәара Аҟәатәи аеропорт шәанаавалоз аламҭалаз, шәҩык рҟынӡа ақырҭуа гвардеиеццәа ҳаирплан дук ааныркылан, аԥрыҩцәа мчыла абџьар рҿакны, еидыр ҳәҳәалаз амал рыманы, рҿы ахьымааҳәра иқәҵны Қырҭ тәылаҟа ицеит! Шәара уи даара ишәыхәеит, шәара шәаха убри аамҭаз уаҩы имамызт, акәымзар, убраҵәҟьа шәдыр тәон, ижәдыруазааит!..
Анатоли Лагәлаа  ) 545 ●

– Аҷан, ҷанҳәара ицоит! – лҳәеит ҭакәажәык лыԥсы ахь лоуз лызмырхакәа, урҭ еимырҵәаз аԥсуаа рмал лгәы иаа ҵаххны...

Шьоук шҵәыуац иҵәыуон, шьоук мчыла иччон, даҽа шьоукы ирхыргаз макьанагьы рхаҟны имааиӡацызт, иры лымсӡацызт...

– Шьҭа ҳаама?! – лҳәеит Маиана лыблақәа рҟәыҷуа лаб днаиҵаԥшын, – ҳаазар, ажәабатәи снацәкьыс хасырҟәа лоит!

– Ихарҟәал! – иҳәеит Ҭемыргьы изҳәаз назыгӡаз ар раԥ хьагылаҩ иеиԥш, ихы аашьҭихын, – ажәабатәи амш азы иа хьыбҳәаз аҭыԥ аҿы баазгеит!..

– Сааугаҵәҟьама?! – згәы зҽанӡамкәа заԥхьа аҵәа ҟаԥшь кашәаз иеиԥш, лхы шьҭыхны днаиҵаԥшит.

– Ааи, арантәи бабду илашыбжьқәагьы ҳаҳауеит!
– Уара уаҩ дуқәгәыӷыртә уҟазаап! – уи аду наӡа иеиԥш иҭаҵәахны илымаз ланду лажәақәа лхы иаалырхәан, аԥша еиланажәжәаз лыхцәқәагьы, шьҭа шәаргьы шәҭыԥ жәды руазарц шәыхәҭоуп, есымша шәахьцалаша сара ишәыҵа сҳәалома лҳәозшәа, лхы аалҟьан, лышьҭахьҟа индәықәыл ҵеит...

– Снапы аанкыл, мамзар, ани авертолиот амҵәыжәҩақәа ирҟьо аԥша бканажьыр ҟалоит!..

– Ибзиоуп, аха уара зыхәда хуҵәо акәытқәа кыраамҭа ишымԥсуа, ишыԥаҟь-ԥаҟьуеиԥш, ҳаазгаз авертолиот зе-гьы ҳашҭыҵхьоугьы, аусура изаҟәымҵуеи?! – Маиана лаб сызҵаара аҭак соуҳәаанӡа џьаргьы ҳдәықәлаӡом лҳәозшәа днеиҿаԥшит.

– Уи макьана аҭҳара-аҭҳараҳәа агәы еислароуп, хәыҷы-хәыҷла аматор хьшәашәалароуп, аҽыҩ бзиеиԥш аԥхӡы ала-бароуп, нас ауп аԥсы анадыршьо...

– Аа, – лҳәеит Маиана, нас уи авертолиот амаӡақәа зегь еилызкааз аӡә иеиԥш, даҽазныкгьы лылаԥш аахылган, – ус анакәха, шьҭа ҳцалап,– лҳәан, лаб инапы аанылкылан лҿы налхеит.

546 ) а и з га ●


Ԥ С Ы С Х ы У М Б А А Н , С Ы Ҷ К Ә Ы Н !

Амра хәыҷы-хәыҷла аҭашәара иаҿын, аха ахәқәа инанынарывала, забхәа иаԥхьа иԥхашьан измиасуаз аҭаца леиԥш, ишьаҳиҭхан

иаангылазшәа убон. Насгьы уи ашәахәақәа убас иԥхаӡа, иҟәандаӡа адгьыл аҟынӡа иааиуан, иара адгьылгьы агәы иахәаны (иааучҳар иҟалозиз!), имцандаз, иҭамшәандаз ҳәа иԥшын. Аха амра, уара адгьыл, уахьынӡасырԥхаз узхоит аҳәозшәа, наҟ даҽа дгьылкгьы азыԥшызшәа, убри адгьыл-гьы иара ада ԥсыхәа амамшәа, ахәы инавҵын, акәапаҳәа инҭашәеит. Ажәҩан дуӡӡагь, зыҷкәын изы ашәарҭара зцәа иалашәан зхы-зҿы аччаԥшь нықәбаз ан леиԥш, маҷк иаашә шьуан. Аха ишԥарурыз, адгьылгьы ажәҩангьы ус разҟыс ирыман, уи иашьцылахьан, амра гәхьааго ишыԥшу амза аацәырҵуан (уара ҳахазына, уара ҳаҳкәажә!), рыблақәа ҭырхаха ишахәаԥшуаз иаадыршон. Аха амш, ахьҭақәа аҿа лахьан азы, ашьыжь иаразнак аԥсҭҳәақәа, ахыҵра иаҿу ахш еиԥш, ахалара иалагон, аԥша ааҟәымҵӡакәа «иаҭәҳәон», ихнажьыр аҭахӡамызт, аха уи иазхәыцуадаз, ажәҩан зегьы аахнаҟьон ишкәакәаӡа. Зегь зымчыз акы маӡала аус ауан, иацгылаӡомызт…

«Сара неиҭамҳәа, – лҳәеит гәаныла Хьыкәыҷ адәы дан нықәыԥш, – уара улымкаа адунеи ҟьаҟьа ақәлара лахьынҵас ишԥасымаз. Изызухьааз сара Анцәа цәгьарас убас сахьир хәыртә…»

Усҟан, уи ажәҩан днаҵаԥшуан, ииашаҵәҟьан, аҭакәажә есымша абас дзацәажәоз Анцәагьы знык игәаӷьны, ма дрыцҳашьаны даацәырҵрашәа, илеиҳәарашәа убриаҟара аханатә аахыс зыгәра лго зынӡа диргәаарцгьы шиҭахы мыз, аха ари адунеиаҿ зегьы зылшо иара иакәушәа дшы рыԥхьаӡогьы убри аџьал аҿы зны-зынла имч шымхо, абри акы имыхьындаз ҳәа игәы изаанагогьы шицәыԥсуа, уи иаргьы ишхьымӡӷишьо, аха ауаа рахь ицәырган ҳәашьа шизамҭо, ишинимырԥшуа, иааиамхаҳәар, нас игәра ага-ра иаҟәыҵыр ҳәа дышшәо… Аҭакәажә убри даназхәыцлак,
● Анатоли Лагәлаа  )	547 ●


аирыӡ аҩныҵҟеиԥш ихьшәашәаӡа лгәы аарла-аарла ҟәан дара хәыҷык аацәыҵыжжуан. Нас убри аҟәандара ԥыҭ рак днанагон, Анцәа зынӡа ҳаӷоу дицәыӡит, уи лара лха-зы, сымԥсындаз ҳәа дылҭахымызт, аха ани лмаҭацәа, лхәыҷқәа рани дареи аагәеиҭап, илаԥш рхызаап. Убра ма даалзылыԥхааит, ауаҩ ицәа иҭаимыгӡо акгьы ыҟам, убра… Урҭ рҿы… Ааи, уажәшьҭа урҭ рахь ииалгар акәхеит лгәыӷ рақәа зегьы. Уи ицәа рхылкаалап урҭ. Иргәарԥханы иччар, иара дыччошәа лбап, иҵәыуар – иара дҵәыуошәа, игәырҩар

– иара дгәырҩошәа. Ус хәыҷы-хәыҷла… Ларгьы есымша лыԥсы ҭоума… Аха аҭакәажә зны-зынла убас дшәон, иа ра мчыла дылхаршҭны дантәоз аамҭазы, иаалықәшәан дыԥсыр ҳәа. Иара лгәы дҭаӡамкәа, иара дизымхәыцӡо… Ҳаӷеимшхара, уи нарцәы диқәымшәар ҳәа убас дшәеит, убас лыԥсы лгәы ҿнакааит, абни иара изхәыцра мчыла дахьаҟәыҵыз, иара илымкаа лара иҵегьы аԥсҭазаара лҭа хушәа, иара иниимҵыз лара даҳәошәа…

– Усҟан мышкы Анцәа сноумышьҭын, – аҭакәажә дзыз хәыцуаз убриаҟара дацәшәеит, убасҟан иара анцәа иаалы ҵидырааргьы, ииашамкәа деиликаар илыԥсыхәааз. Усҟан зынӡа лхы еилаԥсар ҟалон лара, ааи, ааи, кыразын илҭахума лыԥсҭазаара, илымфац, илымжәыц мамзаргьы даҳәоума, иагьараангьы ҿаҵак лымфаӡакәа инеихашәы ихәлахьеит, иагьараангьы дшыбарџьеиуа, дшыгәжәажәо, дызмыцәо дгәаҟуа ишахьеит. Усҟангьы лҭаца лаԥхьа ажәқәа дрыҵа ларц иақәылкуеит лара. Ашьыжь ҳауа анаалҿаслак, лыԥсы кәарма-кәарма иҭалошәа лбоит. Мыч хәыҷыкгьы лызцәыр нагоит, зқьаф ҭоу аҳәарақәа мчыла рлымҳақәа ирынкны «шәара ақьаафырқәа, кыкак-кыкак шәзынсыжьуа мацара, шәыӷәӷәахан, шәхы сҭашәырԥо шәалагеит!» ҳәагьы дна рықәцәажәоит. Аҭакәажә ашара ианналагоз, арбаӷьқәа ан ҿырҭуаз акәын иаҳа ацәа анлықәҳауаз, аха илыцәшар ҳәаны дшәаны дыцәаӡомызт…

– Иара шәикәагәгьы исырҵахьан! – уи абас дҭынчӡа дыштәоу, ԥсаатәк инаҿыҵшәан аӷьара иқәшәаз арыц еиԥш, лгәы дҭашәон, нас изхәыцра далагон. – Шаанӡа дгылон,
● 548 )	а и з га ●

ала чашәеиԥш, амхырҭа зегьы еимданы, дкәатрабааха, агәараҳәа, амца ахы шыскуаз дааҩналон. Нас, ахьҭа зҭалаз инапқәа акәты иӡуазшәа инарҳә-аарҳәуа амца иҽҳәеи куан. Уи ус иҟазшьан. Дшыҩагылаз амхы зегьы еимидар акәын, мышә мыждақәа цәгьала дырчычан, знык рыфам ҭак, рышьҭа-мышьҭак ибар, нас амза шаацәырҵлак дца ны далатәон, иԥсы иааиҭаанӡа мчыбжьыла ахаҩара иқә шәозаргьы дацрыҵӡомызт. Иара шәикәагә иҳәалон еиԥш, ацәа ирҟацар акәын, мамзар игәы ҭынчхаӡомызт!..

Усҟан акәын игәы анҭынчхоз, иаҳа аҩнгьы иҽанадиԥ хьалоз, нас иаразнак агәылацәа иҷкәын днарылаҵан еи-зигон, ирзыфоз ақәаб инҭарҵон, ахәаҭа-хәаҭаҳәа иржәуан, алаф ҳәо, игәырӷьо ишеицыз цхагәанынӡа ианеидтәалоз ыҟан. Аҵыхәтәан, рныҳәаҿақәа анынҵәалак, рқьаф ҭам зи, ирылшагәышьон ажәра, амшәқәа рныҳәон! Аӡәы иа ҳахьоу убри аҩыза аныҳәаҿа! Амшәқәа абна иагымхо, иҿио, еизҳауа, аус злоу – иԥсылахо. Уашьҭан ақәаб ианын ҭоуҵо, угәылацәа ухнамырччо, ари зыԥсы аахьаз рыцҳак имԥыхьашәагәышьеит ҳәа! Амала, амхы мыцхәгьы рым-фо, рышьрагьы цәгьамкәа, знык иахьраахаз ҳаԥсырҭа иш ԥоурбеи ҳәа, ргәышҵа хаххала ажәҩан инаҵаԥшны рҽааи ҵырхуа. Абри аҩыза аныҳәаҿа убахьоу, зқьаф ҭоу ирым хәыцуа иҟои акәымзар!..

– Уара аӡәы ишьапы еиламго ашҭа дҭыҵны дцар ихьым ӡӷушьон. Ишьапқәа ак ахаҵкы ак анцоз бзиа иубон! Убас ҟаән акәушәа угәы иаанагон иаҳа гьамала пату аниқәуҵоз. Уахь, уаб икәал иҭаршәҵәҟьан уҟан, аҩны дмааикәан ашҭа аӡә даҩсыр ахьымӡӷ уиргазшәа убон. Убриҵәҟьа ухы иақәу ҵон, аҩны ааира иаҭәаимшьеит ҳәа. Аха иццакуаз ҳәан гьы аӡә дыҟамзи, џьара шьоук изыԥшызар ҟамлози, ма маҵурак дагхозар. Аха уара узын зегьы акы акәын, ԥсыҭ барак ыҟамзааит, егьырҭ зегьы уаҩ дрылаӡоит уҳәон. Уара убриаҟара ачеиџьыка бзиа иубон, саргь зны-зынла агәы лацәа схыччон, абри ачеиџьыка бшахатәаз, афара-ажә ра бшаҿыз дбоузар ҟалап ҳәа! «Нас ишԥа, – сҳәон сара убриаҟара сгәы уладуны, убриаҟара сузыразны, – иани
● Анатоли Лагәлаа  )	549 ●


иаби чеиџьыкоуп иаадырӡоз, асас изын ҳаԥсы ҭан, нас аҷ кәынгьы абысҭа хьшәашәа аӡәы имҵаиргылар ҟалома, уи хьымӡӷыми. Анцәа иҟнытә иԥшьмахак еибгоуп, ицагьы аҵ ҵыҳәа иқьуа игылоуп! Аҩцара уавалар, – аҩы афҩы уашьуе-ит, алыӷәра уқәлар, – ауатка афҩы. Кәтымзар иҳамои, акәты заҭәаумшьаша – ашьтәа, ашьтәа зыцәмаҷу – ацә. Аус злоу, Анцәа агәабзиара ҟаҵа, Анцәа ҳаиԥумырхан, егьырҭ акы азы ҳҵәыуартә ҳаҟам!

Анцәа ҳаиԥумырхан ҳәа самхаҳәон сара. Убасҟангьы, ҳаихбаала ҳаныҟазгьы, уаб дыԥсгәышьахьан, аха уара ашьха харзаа еиԥш уанҳалагылазгьы, убри сацәшәон, убас гаӡарак шумпыҵҟьоз здыруан, убас уҳалалцәара, угәызианцәара ахы уҭанарԥон, ула аш хнаҵон, зехьынџьара акәтаӷь был гьозшәа унарбон, зегь уара урҭахызшәа, узҭахымызгьы уиз хьаԥшӡомызт, абӷьыжәҳәа ак неиҿаужьуан. Нас игәнугон, иара дуаҩымызт, аха сара ус сышԥеизныҟәеи ҳәа, ухы аара ауҭон. Иагьараангьы иакәымкәа аӡә иуамхаиаҳәаз уамыр цәо узбахьан, уамхацәаргьы, аӡә акәасҭхашы уажәы-уажә иудикшалозшәа уцәырҳаны уааԥшуан. «Исхарои, – уҳәеит уахык убас убжьы рдуны, убас ухәааны, ианыдыдуеиԥш, уахьышьҭаз ауада аԥенџьырқәа ҵысит, асаркьақәа ҭыҟь ҟьарц аԥсык рыгхеит, – сара аиаша сҳәоит сҳәеит, уара аиаша уаҿагылеит. Сара сымч хонаҵы аиаша иаҿагылоу сиаӷоуп!» «Уара уеиԥш иагьаҩ аҿагылахьеит уи, – сҳәеит усҟан егьи ауадаҿ сахьышьҭаз сара, гәаныла ишысҳәаз ауп акәымзар, сыбжьы ааҭганы исамхаҳәазҭгьы сумшьуази,

– амц ашьаҭа убас иӷәӷәоуп, иагьаҩ аҿагыларгьы, зегьы асырҳәеиԥш иаманы ибылгьа-былгьо ишнеиуа иара амба иҭашәоит! Ааи, ааи, уи дәықәызҵо, иасуа убас инаршә хи-оуп… Аха ус сҳәеит ҳәа, аиашагь иацрыҵтәым, дасу иара ииаша имазар ауп, дасу ишизышьҭхуа, ишизныҟәго. Ама-ла, аиашаҵәҟьа ныҟәугозар, уара иахьынӡауҭаху аҭыԥ аҟынӡа иузнамгеит ҳәа, убригь акгьы амаӡам. Аус злоу иара аҳәынҵәа илоумыжьзааит, иумҟьашьызааит, иахьургы-ло аҭыԥаҿ, ани уара уеиԥш аиаша аныҟәгараз ишоу аӡәы иҵкьыҵкьамшьакәа ишьҭихыртә. Абӷьыжә иалоу акакан
● 550 )	а и з га ●

еиԥш иҷаԥшьӡа днахагылартә! Убасҟан убригьы иара имч ахьынӡақәхо инеигап, уи аныҟәгара аџьабаа анадибалалак ауп, иара зыԥсоу анидыруа, ахә ишьозаргь абри аиаша ахә зишьои ҳәа гәыбӷан уаҩы ианиимҭо. Избанзар, аиаша ашьа-пы иқәмыркьысӡакәа иныҟәигон, иахьынӡаилшоз, Анцәа изоуижьыз имч, инарха дахьынӡазнанагоз…»

Аҭакәажә акәытқәа аноулыжь, аӡ иалԥаз алақәа реиԥш рҽаадрышәшәеит, нас хара-бӷьара ашҭа инықәлоит, раԥхьа ҿаҵахәык, хәаҷак, рыцк, ҳаскьынк зымԥыхьашәо ҳәа. Ԥыҭ кгьы лара иналыкәыршаны игылеит аркьыл аршәра иазыԥшу ахәыҷқәа реиԥш. «Ҳабмыргәаҟын, бара иаабҭаххар, аца бынҭаххны лапҟьак ааҿырпны ишҳамҵабыԥсо аадыруеит. Ҳаргьы уи аҭакс, ишкәакәаӡа акәтаӷьқәа бҭахызар ахарҵәы сыӡбал иаҵаҵан, бҭахызар ус иқәџьны, бара ишыбҭаху ала ԥшыра баҳҭоит!»

Аҭакәажәгьы уаанӡа иҿырпны лкалҭ ианыԥсалаз ааныл-хын, «дәышь, дәышь!» – лҳәан иршәны инарымҵалыԥсеит.

– Еиҵачаԥан бзиа ишԥоубоз… – еиҭах аӡӷьеиԥш иналгәы дыҽҽалеит лыҷкәын игәалашәара, – акакан сыӡбал аџьыка ҟаԥшь алҟьо, хыхь арашы сыӡбал хҵаны. Акәытқәа иреи ӷьу, ипазана мацароу, уи уара уҿы ишагоз еиԥш, ашша кәа лыкәаџьо ахьырӡ еиԥш хыхь ихҵаны. Мчыбжьык ахьтә знык иугсмыжьцызт, уи сара иаусхашҭуаз, аха исхашҭызшәа аныҟасҵоз, уԥҳәыс иаразнак далагон. Аха уи ианыҟалҵоз бадхалацәоит ҳәа ахҭынҟьа даургон азы, сара илымысхуан, уи мыцхәы акылыршәаарақәа дрылагон. Усҟан уара уԥсы еибакуан, аха лара, уӡлагара еибафома, иаачҳа ҳәа алаф улылхуан!..

Лареи уареи цәгьала пату еиқәышәҵон, хаҵеи-ԥҳәы си ус шәахьеизыҟаз сара даара сеигәырӷьон, гәаныла саа ҟәымҵӡакәа ҿыц шәеиднагалазшәа шәысныҳәон. Лара неиҭамҳәа иахьагьы ус ауп дшузыҟоу, шәымҭак хаҵак лыб ла идхалацәар сызбо ирҳәарызеи ҳәа дшәаны, ауаа данра цәажәогьы уаҩ дахьыҟаӡам дыԥшуа шаҟантә избахьоузеи. Лара рыцҳа, шьҭа лхәыҷқәа хыцәӡа лара илаҟароуп, акәым зар, џьара днаԥшит, џьара дааԥшит, аӡәы диццеит ҳәа гәыб
● Анатоли Лагәлаа  )	551 ●


ӷан лызҭагәышьодаз… Аха уажә зегьы ҳазхәаԥшуа лара лоуп, хаҵам-ԥҳәысс дҳамагәышьоуп. Ишԥаҟаҳҵари, аҷкәын афбатәи акласс ахь дцоит, аӡӷаб ажәабатәи ахь, аха зегь ако-уп уи макьана акәаҭан имч ақәхом, еиҳарак аԥжәатәы. Иара иҽамариашан, ихьымӡӷшьаны, сара схаҵоуп ҳәа, имуҵәҟьарц далагоит, аха машәыр ихьыр ҳәа ҳицәшәоит, ацәаӷәатә аныҟоу джьаны дахаагоит, ма аанҿасра уца, уԥсы ушьап, узхара ӡыкгьы уҭалап ҳәа ианшьцәа рахь ддәықәаҳҵоит, ма агәылацәа рахь. Уахь, ианшьцәа рахьгьы ҳшәагәышьоит ҳалаԥш анихым, аха иҟауҵари, Анцәа дихылаԥшыроуп, ҳбылхьеит, ҳҷыҷхьеит, уаҳа нцәа дҳамамкәа ҳаҟоума?.. Уаҳа ак ҳхымԥо… Иара ҳәа иҟоу, уара ухаҭа, илақәа зынӡа уара иутәқәоуп… Амаахырқәа реиԥш иҭикәаҵәаа-ҭиқәаҵәааӡа. Насгьы, дҭыгга ирласны изҳауеит, уажәы-уажә ашәаҿ дна-ган рацәала исҷышәуеит иахьынӡаизҳаз. Шықәсык ала, ӡаки х-нацәхырҟәараки изҳахьеит, ушнеи-шнеиуа иаарласны аҭуан хыла иҵуԥссо уҟалоит ҳәа ҳаихыччоит. Насгьы даара деилҟьоуп, ара дыҟоуп шуҳәо ана дцоит, ана дыҟоуп шуҳәо ара даауеит. Уԥсы аҵәы иахоума, уаатәа, узыргәаҭеиуеи ҳәа данысклак, бара быԥсы еиҭак, бхы нықәҵа ҳәа анбалҳәалак сан, бгәы иалсуеит, сара ус зсабҳәои? – иҳәоит. Ибжьы – уи зынӡа уара убжьы ахаҭа, иара изныжьны, иара ихаҵаны уцазшәа, уара ахәашабга. Зны-зынла исызгәаамыгӡаӡакәа ашә ахь, ма ашьҭахь ибжьы ахьго сеиханы сҿынасхоит… Сгәы мыжда… Сгәы иснарбоит ашҭа уаақәыххызшәа, џьара уанцоз, акы анухашҭлоз, агәашә аҟнытә шҿуҭлоз еиԥш.

Насгьы, уи уара уеиԥш цәгьала дҽыбӷаҟазоуп. Иахьыҟа заалакгьы мышк Кәантра имыԥшаар иуӡом, акәадыр ус-гьы иақәиҵаӡом, ҽыкәбалла агәарабжьара дныбжьалан иҿынеихоит. Дцоит, аха дышԥацои, аурҭ еиԥш! «Ҷкәын ҟа дыџь, ҷкәын ҟадыџь, – ргәы ҭыԥсааны инасыдыххылоит аҳәсақәа уи дызбо, – Анцәа дихылаԥшыроуп, Анцәа ина пы дануп. Ҳанхьаԥшаанӡа, агәарабжьара аҵыхәа дыбжь ҟьахьан. Алаҵәҟьақәа иеишха рмаӡеит, убриаҟара дыццак-ны дцон…» «Ах, уи амӡышәа, – саргьы сгәы еиҟәыҷҷо урҭ снарылагылоит, – узлаихьӡои, аԥша напыла иааныскылоит
● 552 )	а и з га ●

ҳәа уашьҭалар иаҩызоуп. Уажәнатә дҳампыҵҟьахьеит. Иаб икәал дҭагылами, иабгьы убас зны-зынла уар-хьи иаҳа ӡомызт. Убриаҟара иара итәы иаиргар иҭахын, алада уҳәар

– аҩада дыҩуан, аҩада уҳәар – алада дыҩуан. Уи итәык иламсыр иуама, ихьымӡӷыми. Ҳцәеи-ҳабаҩи идӡылахьеит, ианыкәу Анцәа итәуп, аха убригь ҳамала ҳаҽҳаимыршьыр имуа ҳааины ҳҭагылеит. Иаб шәикәагә дҭахагәышьеит, аха уи ишьа бааԥс акгьы амыхьит, иԥа уажәы-уажә иласуеит. Убригь убас ҳкәал-кәало ҳашишьҭаз ауп дышҳампыҵҟьаз…» «Мамоу џьоушьҭ. Ҭемыр рыцҳа дыбгәалаҳаршәартә, ҳара уи аҟара амца бҳаркыр ҳҭахымызт», агәыла ҳәсақәагьы иаарцәымыӷхан, уи лыҷкәын ихьӡ акәыба ажра ианҭадыргыло еиԥш, ԥшьаала иаарҿыҵдыршәеит. Нас даргьы неиҿаԥшы-ааиҿаԥшит, аԥҳәысбырг рыцҳа, уажә лыҷкәын заҵә, лыҷ кәын неиҭамҳәа дабалгәалаҳаршәеи ҳәа. Урҭ иабардыру-аз аҭакәажә рыцҳа лыҷкәын, лмаҭа иӡбахә ануҳәа нахыс дшылгәалашәоз, аха уи зны-зынла убас лхы агәра алыргон, лыҷкәын ииашаҵәҟьан дмыԥсыцызшәа, амала, уи ҩажәи жәаба шықәса рышьҭахьҟа еиԥш деиҭахәыҷхазшәа, лара уи зыхҟьаз лзымдырӡо, убриаҟара шықәса ацәа далан, абыржә даалҵызшәа. Усҟан лмаҭагь лыҷкәынгьы аӡә ракә хон, уи лгәырӷьара убриаҟара дарлашон, шәымҭак, амра ашәахәақәа назҭаԥхоз аҳаԥ аҿышәҭеиԥш, лыгәгьы ааҭыла шон. Нас, ус дшыҟаз, хәыҷы-хәыҷла уи агәхаршҭра илзаана-газ анасыԥ лхыԥсаауа, илхыԥсаауа мацара, ллымҳа кыдҵан даатәон аӡә ибжьы дазыӡырҩуазшәа. Убри абжьгьы иаана-гоз убриаҟара имаӡазар акәхарын, аҭакәажә кыраамҭа ус дтәан, ҿымҭ-ԥсымшьа… Нас хәыҷы-хәыҷла зегь еилыкка илбон, лыхшыҩ ааимшәон, лаԥхьа иниасуан иҟаз, шыҟаз. Амала, акызаҵәык… убри анасыԥ, убри акгьы ҟамлаӡазшәа, лыҷкәын заҵә кьыс имаӡамызшәа, убри азхәыцра заҵәык лзыннажьуан аҭакәажә лыгәхашҭра… Нас убри шиашам ане-илылкаалакгьы, зегь акоуп илымбаӡакәа мыч хәыҷык лы ланаҵон. Амала. уи лара џьеи мчыла иҟалҵарын, быҷкәын дыбхашҭит ҳәа лоуҳәар, дышудҵәыуалоз дгәыӷьуан. Аха иара аԥсабара ахаҭа лара илмырдырӡакәа ус лыԥсы лнар-
● Анатоли Лагәлаа  )	553 ●


шьон… Аҭакәажәгьы дуаҩын, насгьы зынзаҵәыкгьы лыла-мыс дахымԥацызт, насгьы… иара аԥсабара ахаҭагьы ус зы-ламыс цқьоу ауаа хыла адамра ианарсыр аҭахӡамызт… Аха иҟазаап убригь амч анымхо, иара аԥсабара ахаҭа зыршанхо даҽа мчқәакгьы. Убриаҟара ихьымӡӷнашьо акгьы ыҟаӡам иара аԥсабарагьы. Аха убасҟангьы, аԥсабара иамазаап ауаҩ бзиа изы ҩ-насыԥк. Насыԥк, адәы диашан дахьынӡақәу, мцы ахьынӡаимҳәо. Ауаа бзиақәа рзы абзеира ахьынӡаҟаиҵо. ахәахәа дахьынӡаҿагыло, шьҭахьҟа дахьынӡахьамҵуа ицуп, егьи анасыԥ – уи ара аԥсабара дықәнаҵ дахьуаҩбзиаз азы, дахьыҳалалыз азы, игәалашәара бзиа иара аԥсабара, ахаҭа ишаны ауаа ирыланаҵартә иахьынижьыз азы, уахь инаҭоит. Уи џьанаҭ ахьӡуп, аха аԥсабара ахаҭа ианагәаԥха, убраанӡагь анапы наӡозаап. Убраагь иуцхраар ҟалозаап… Аус злоу аԥсабара иагәаԥхароуп… аус злоу уара убзиазар ауп… ус ҟан акәзаап аԥсабарагь ианагәаԥхо… Иара аԥсабарагь, ар ҵаҩ бзиа ихәыҷқәа шидыруеиԥш, зегьы адыруазаап, ацә гьа згәы иҭоугьы, абзиа иашьҭоугьы. Адунеиаҿ иара зегь раҵкыс изыцәшәо, ацәгьа згәы иҭоу, абааԥсы зыршо еиҳа хар ҳәа акәзаап. Усҟан иара амчқәа зегьы ацәыӡуазаап, усҟан… иара адунеи ахаҭагьы, аԥшхәынҵәҩнеиԥш, ԥша шәышәык насыр, еилаҳар ауазаап. Убри азыҳәан аԥсабара ауаа бзиақәа рахь амчқәа ашеит, аишәаҿ аиҳабы даналырх-лак иаҵәцақәа шишо еиԥш!.. Урҭ амчгьы рнаҭоит, анарха-гьы рнаҭоит, аус злоу, – ауаҩра, аҳалалра, аҟәышра ирласны ишатәызаап ауаа рахь. Абыржә еиԥш ирласны ианшатәу даҽаамҭак ыҟамзаап. Абыржә иара ауаҩ игәы ҭынчцәахар акәзаап зегь раҵкыс ишәарҭоу. Абыржә акәзаап ауаҩ ацәа даналхтәу, уажәы-уажәы ианицхраатәу, иаалырҟьан алаԥсра здыруа иеиԥш, ианиҿаслатәу! Уи аԥсабареи ауаа ҟәышқәеи маӡала, дара рбызшәала иеибырҳәозаап. Урҭгьы ирымазаап дара рбызшәа, уаҩ изеилымкаауа, уаҩ изышьҭымкаауа, иара аԥсабареи ауаа ҟәышқәеи рыда. Урҭ рбызшәа аҵаразы, раԥхьа иргылан ууаҩ бзиазар акәзаап, нас уҟәышзар акәзаап, убарҭ рышьҭахь ауп иара аԥсабара ахаҭа иагәаԥ ханы абызшәа аныднарҵо. Уаргьы убриаҟара ирласны ишь
● 554 )	а и з га ●

ҭукаауазаап, иара аԥсабара ахаҭа уршанхартә! Аԥсабара ахаҭа аршанхара зылшо ауаҩы даниуа аҟара, еиҳау ныҳәа аԥсабараҿ иҟамзаап…

– Амала, уара акы уцәа ишԥаламшәеи?! – аҭакәажә ауҭра сҭалоит ҳәа лҿыналхан, ахҵысҭа данынхала, уа днықә тәеит лыԥсы ааиҭалкырц. – Уара иузыԥшыз, уаԥхьаҟа иҟа ларан иҟаз. Зны-зынла убас уцәа иалашәон, уара абри дыԥ шҩызар ҟалап, ма иаҳхылаԥшхәуи иареи рыбз еивҵоуп ҳәа ҳаухыччон. Уаргьы иухыччоз урылаччон, нас уаалҟьан, зашҭа мацара изахымԥшуа, уи длашәуп ҳәа ҳауҳәон. Сара агәра ганы сыҟагәышьан уара иҵегь хьаақәак шумаз, акы ушамырҭынчуаз, ак шуӷрыхоз, нас, амца зку аӡахьы дшеи-хо еиԥш, ани ҳгәыла рҵаҩ Ардашьыл иахь уеиханы уцон. Уа ҵхагәанынӡа шәантәалозгьы ыҟан, шәызмырҭынчуаз акы убриаҟара шәеиднакылон, уи сара изакәыз шысзым-дыруазгьы, гәаныла смыцәаӡакәа шәхышә сахәаԥшуа, саа ҟәымҵӡакәа шәус ақәныҳәара салагон. Избанзар, уи иҩыза арҵаҩи уареи шәхы анеидышәкыла, уи бзиак ишатәыз здыруан. Уи, ҳара ари аӡлагара алу еиԥш есымша узха-гьежьуа уҭаацәаратә усқәа иреиҳан, убри азыҳәан ҳаргьы аӡәгьы игәаӷьны ҳалацәажәаӡомызт. Амала, гәаныла, ашәа рыцаҩ бзиа аҩны данындәылҵуа иҭаацәа шныҳәо еиԥш, ҳушьҭаныҳәон… Уԥҳәыс хазынагь слыкәыхшоуп… Уи уб риаҟара деилыҷҷоуп, убриаҟара дҳалалуп, санылҿаԥшлак, есымша сгәырҩақәа сыхҭакны сшыркугьы, абылра аӡы хьшәашәа аннақәҭәалак ушыҟало еиԥш, маҷк иаасхыԥ саауеит. Уи уԥҳәыс хазына, уа уеиԥш иҟоу иакәымзаргьы, аӡәы дизалхуамызт. Ус ауп, абзиақәа есымша ашәшьыра шәҭқәа реиԥш рҽырҵәахуеит… абзиақәа рбаанӡа! Аха уа ра сызкәыхшаша, уи убла лхьысгәышьеит, уи сыхазына, убас ибзиаз уаргьы ҳаргьы ҳразҟы далашәаран дыҟан. Уи аразҟаҿы гәыбӷан сызиҭом анцәагьы. Лыԥшра ыҟоуп, лса-хьа ыҟоуп, аус злоу лыламыс, лыччаԥшь. Ааи, лыччаԥшь ала, уаҳа акгьы рымҵалмыргылаӡаргьы ҳауп зҳәо асас-дахьқәа ацә шьны ирымҵалҵазшәа еиллыргоит! Чеиџьыкас иҟоу, ула хтызар ами! Дыздуԥхьало хазынак умаӡамзаргьы, ак
● Анатоли Лагәлаа  )	555 ●


гьы уалаҟаӡамзаргьы, ачхәари аџьыкеи ракәзаргьы… Асас уара ухьаа, уара угәырҩа иумырдыруазар ауп. Ааи, агәыр ҩаҵәҟьагьы убас пату ақәҵаны иныҟәгатәуп, мамзар уарԥхашьоит. Еҳ, агәырҩа, агәырҩа, агәырҩагьы асас иҩы зазаап, ахы хьымӡӷнашьозаап, амаҵ утәызаап… Саныӡӷабыз, иансылшоз акәызҭгьы ҳәа узтәом… Уи убас амаҵ утәуп, уаҳа арахь ахынҳәра агәамԥхо, ари ашҭа кыраамҭа иахашҭуа, иагәалашәаӡаргьы, абас, сара сеиԥш иҟәырхьоу, иқәсхьоу, уахьгьы ирмыхәо, арахьгьы рацәак имаҭәахәым днарылхны даго. Аҿар ирыламкьысуа, урҭ рымҩа аӡытҟәеиԥш ианым ҳало… Ҳара урҭ рхаҵкы ҳцо, ҳхада хьаа, ҳада хыхь-гәыхь, лыԥсаа Анцәа друмҭо. Усҟан ауп аԥсҭазаара ауаҩы да назымгәаауа, аԥсҭазаара дуӡӡа башаҵәҟьа ауаҩы иаҭәеим шьозаап аниҳәо. Усҟан ауп, ауаҩ аԥсҭазаарагьы игәы ана лаҟахо, избанзар, ари адунеиаҿ аиаша шыҟоу агәра игоит. Мамзар, мчыла имахцәы данкны аишәа иахадыртәо ауаҩ иеиԥш, иагьаҩ рыԥсҭазаара рҭахымкәа ирыдыргалоит… Избанзар, урҭ ахьхәуеит рыԥсҭазаара, избанзар… рыла ҭыр хаха изхәаԥшуаз рцәагахьеит… Ирлас-ырласны изыргәа ладыршәои ҳәа урызгәаар, ирлас-ырласны акырзуфои ҳәа ауаҩы уиацәҳар иаҩызоуп. Убригь ԥсҭазаароуп, ааи, убри аҩыза аԥсҭазаарагь, ауаҩы Анцәа иаҭәеишьоит. Ауаҩы ҟадыџь… ауаҩы ҟадыџь убас дшаны Анцәа адәы дықәиҵеит, дзықәшәо зегьы ихы рнираалар ауп. Иҭахы-иҭахым, иуҭа хымзар уара ишуҭаху ҳәа даҽак аӡәгьы идигалаӡом. Ус илахь ҷышәуп… Ауаҩы…

Аҭакәажә ахҵысҭа дынхыҵын ауҭра дынҭалеит. Ԥыҭк днаскьахьан еиԥш, лыхлахаҵ аагьежьит, ауҭрагьы, нышь хәыҷны дақәгылан, иара амшын ихылан инеиуазшәа, азны-каз иаагаз-ҽазызшәа лбеит. Аха нас, лых-лымч ақәхан ҭынч данааҭгыла, еиҭах зегьы шыҟаз иааҟалеит, еиҭах аҭакәажә «лнышь» днақәҵны, адгьыл днықәгылазшәа иааҭынчрахеит. Лнапы нарылылшьит аҳәыс ԥшқа ахәеиԥш иҟәымшәышәӡа иаахьаз лыхәысхәақәа. Ихааӡа лԥынҵа иааҭасит араҳана афҩы. Уи ус ауп, ауҭраҿы зегь рылымкаа, «сара ԥшра дук сымам, аха сыфҩы хаауп!» ҳәа ухьанарԥшуеит. Ииаҵәа-
● 556 )	а и з га ●

иаҵәаӡа рышьаҭақәа аалыргеит апарпылқәа. Урҭ рнаҩс, аха иқәланы ахалара иаҿын анаша, уи аԥарԥалыкь ҩеижьқәа ақәтәоушәа акәын ишубоз ҿыц иаалнагоз ашәҭқәа. Аҭа кәажә сынтәа аҷыркәагьы лалҵеит. Уи ауҭраҿы аҷыркәа ыламзар, нас уи уҭроуп ҳәа илыԥхьаӡаӡомызт. Ма ишԥахаау иара апарпылырҵә алырҟьо ирҵәны. Уи, уажәшьҭа лара лзы акгьы алагәышьамызт, зҟазшьа бааԥсу ауаа татақәа дры лауҵар дышуаҩ ҟәымшәышәымхо еиԥш акәын ишыҟаз, Иур ҵәыргьы иумырҵәыргьы икьакьан. Лара аҭакәажә лхапыц хыц-ҩыцқәагьы анкаԥса инаркны, уи афара даҟәыҵижьҭеи акыр ҵуан, аха, зегь акоуп, лмаҭацәеи лҭацеи ианырфоз дгәырӷьон. Уи убриаҟара дҳалалын, убриҵәҟьа деигәырӷьон, лара лхаҭа илфоны агәахәара лнаҭозшәа…

– Ҽнак, – лҳәеит аҭакәажә лхы дҩахан ажәҩан днаҵаԥ шын, ииашаҵәҟьан ахаҳә еиԥш ихьшәашәаӡа илхууаан ицахьаз уи амш, абыржә лылаԥш нақәшәарашәа икылкаан дыԥшуа, – уара убас угәаан ашҭа уҭалеит, убас амақьеиԥш ухшәаан. Убриаҟара суцәшәеит, сара рыцҳа сыԥраҳәа сҿы иадкылан сахьгылаз садырсызшәа ус саанхеит. Аха уара, ахы зықәшәаз ашәарах еиԥш акәын ушцоз, сара сахьгылазгьы ула самбаӡакәа, ухы шхаз акәасқьа амардуан унаҿалеит. Са сгәы сынҭаҳәҳәеит: «Иухьзеи, иухьзеи, иуҵалазеи?! Ҳаӷеим шхара, аӡәы ишәаџь уаҳазшәа…» амардуан абжара унеи-хьан еиԥш, сара урҭ ажәақәа уара иуаҳартә сыбжьы рдуны исҳәазшәа, иҟалап, анра-аԥара бжьык ахазаргь, уара уҟынӡа инаҩыртә, уара уаанарԥшыртә, – ашырҳәа уаахьаҳәын, лаԥшыла сааимудан, усҟан убриаҟара улаԥш мчын, сара азныказ аҟамчеиԥш исхуҟьазшәа збеит, аха нас иаразнак сҿаҳәаны сызкыз амчгьы ашаха бааиԥш иааԥыҵәҵәазшәа, уара сыҷкәын заҵә, уара сыԥс аҭыҩра уахь сҿынасхеит. Сне-иуан аха шьамхахьы асы илагылан ицо, цәгьала еихеигәо, иамышьҭуа иеиԥш, сшьамхқәа сыҵӡаан, сшьапқәа аарла-аарла акәын ишеихызгоз, «сара шәиыцәа, сара шәиыцәа, ихы акы азиура дыҟоуп, аҽнышьыбжьон акәасқьа дхазыжьлозеи? Ииҭахузеи, зда дсымам, сара шәиыцәа…» Абригь гәаныла исҳәеит, дышнеиуаз деиҭаагылеит, убригь иаҳазшәа, иҟалап,
● Анатоли Лагәлаа  )	557 ●


уи аҽны анра-аԥара абжьы илымҳа ҵнахуазҭгьы… Иҟалап уи гәаныла иаасҳәоз зегьы иаҳауазҭгьы, аха уи шоурак аӡеибафареиԥш далашәазҭгьы, дышьҭԥааны дагозҭгьы… Иаргьы уи дадхьымӡӷкылан џьеи шьҭахьҟа дхьаҵрын, даахьаҵыр, иааиеиҩыжьыр, ҳаӷеимшхара, адунеи зегьы еиқәбгозшәа. Иара ида ԥсыхәа змам уск даҿашәазшәа. Ус акәын иабгьы. Иаб икәал ацә бжьа аҵыруа ишахымсуеиԥш, дызҭыҵуамызт иара шәиыцәа… Ус идырбон иаҩсҭаацәа… Убри аӡәзаҵәык исымаз, иаҩсҭаацәа убриаҟара иԥырхаган, ида уаҩ дрымбазшәа, уаҳа илаԥшықәырҵашаз зегьы рцәы ӡызшәа… Уи акәтаӷьцәа дылхны еиба-кәеибала дахьысааӡаз маҷызшәа, иазымхозшәа, сгәырҩақәа сцәыласхазшәа… Са ра сеиҭымха сзыртәаз, сара абас исмеигӡаз…

Амала уаргьы иубеит сҿаԥшылара шхәарҭамыз, сыԥш шәы сыхҟьаны сышгылаз. Усҟан убас мчыла уччеит, уи уч чаԥшь, уара акьыжыҳәа уҵәыуозшәа аҟара сгәы снархьит. Избанзар, убриаҟара аччара уцәыхьанҭан, убриаҟара угәаӷ уҵаҵәон, сара сузааигәахацыԥхьаӡа аԥырӷеиԥш ушы-ра сныруан. Ани уара мчыла ушыччоз еиԥш, саргьы мчы-ла уччаԥшь сеигәырӷьазшәа ҟасҵарц салагеит, аха иаму-ит. Анра-аԥара убраҟа амц снамырҳәеит, убригь иамазаап ҳәаак уахьзахымԥо, иаразнак ахы ахьунардыруаз…

Уара ак соуҳәарц уалагеит, аха уи иуҳәарц иуҭахыз убриа ҟара ихьанҭазар акәхарын, сара уан сакәымзи, усеигӡеит, исзышьҭымхыр ҳәа ушәазар акәхап. Уи аҵәахра, уцәа аҭаг ӡара шыцәгьазгьы, иуҵәахгәышьеит, уара уаиааиртә иубеит. Ашьҭахьгьы, знык-ҩынтә инымҩатәшәа суазҵааит, аха уара инаҿаршәны мап укит, аԥсреиҩынҵәаразгьы исоумҳәеит уи аҽны узбылуаз закәыз. Уи нахыс, даҽа ҩынтә-хынтәгьы убасеиԥш узбеит, аха усҟан иаҳа угәуҽанын, сара сангәауҭа нахыс исумырдырырц аҵәахра уалагон, уанхәыҷыз, укәа иҭаҵаны аџьынџьыхәақәа шысцәуӷьычуаз еиԥш… Избагәы шьон акы ушабылуаз, гәныхәҵысҭалагь еилыскаауан уи уара ишухатә усымыз, жәлар ишыртәыз, аха суазҵаар, уи амч ацәцар ҳәа сшәозшәа, саргьы убриаҟара имаӡазар сҭа хын, шаҟа имаӡоу аҟара, убриаҟара уи анарха духоит ҳәа сгәы иҭасҳәон…
● 558 )	а и з га ●

Уаргьы, сара гәаныла исҳәаз еилукаазшәа, адәахьала, ашәшьеиԥш иуҿатәаз угәырҩақәа уҵәахырц уалагон, уара иудыруан уи сара сҿы ишузымҵәахуаз, аха уи аус ду убриа ҟара ачҳара аҭахын, убас пату ақәҵан иныҟәгатәзар акә харын, узааӡаз уанҵәҟьагь, иахьа-уаҵә иԥсыша, иналхьугӡар лынарха ишацнаҵоз шудыруазгьы, аиаша аԥҟарра еилоу гомызт уара. Уи аиаша шаҟа аныҟәгара цәгьаз аҟара, убриа ҟара ибзиазар акәхарын, уаргьы убриаҟара агәбылра укуазар акәхарын. Уи знык угәы ҿырҳәыцааны ианакы, ачымазара бааԥс иаҩызоуп, ирласны иузулцом. Сара уи «ачымазара» улаҽцәеит ҳәа акәмызт сгәы зузҭынчмыз, сара сзыцәшәоз, уара уи бзиа ибацәаны, иузышьҭымхышаз уаҵалар ҳәа акәын. Убри акәын сара сызмырҭынчуаз, нан, убри сахьцалакгьы, ҩнума-гәароума, сахьынҭыҵлак ҭынч сартәомызт, саргы-ломызт. Сара шәикәагә, уи аҩыза ашәарҭара шыҟаз сцәа иалашәахьазаарын, зны-зынла ахы сгәаланаршәозаарын, нас сышгәаҟуаз, стәар сзымгыло, сгылар сзымтәо сышдәы қәыз, уара уанызбалак, уара сызкәыхшаша уеибга-уеизҩыда санынауҿаԥшлак, иаасхыԥсаауан. Убри акәзаарын зегь раҵкыс ишәарҭаз, уара уанызбалак зегьы ахьысхашҭуаз, иахьысхыԥсаауаз, шәарҭарак ыҟамызшәа сгәы анҭынчхоз. Усҟан, уара сааигәа уангылаз акәзаарын иануцәшәатәыз, уанынкылатәыз, аха ус сҳәеит ҳәа, уи аҩыза аусаҿ ункыла-шьас исымааз, сара исҳәаӡаргьы, усмышьҭырц салагаӡаргьы уара иууазма, иара иууӡаргьы, нас сара сыԥсы зегьы сым-фози, узышьҭаз, ажәлар ирыхәоз ус бзиак уаԥсырҟәҟәаазар ҟалап ҳәа. Убри ажәлар иахьрыхәоз, насгьы уи уара уахьа ҿыз, уара са сыҷкәын заҵә, ус бзиак ҳзыҟаиҵоит, ма жәаб жьык ҳзааигоит ҳәа шьоук шузыԥшыз агәра анызгалак, нас убас агәырӷьара салагон, сара абри иубо аҭакәажә, зцәеи зыбаҩи еикәыршоу. Мҟәылс иҟоу зегьы зхызгахьоу, ҿыц сеиҭеизшәа, ажьа сашьҭоуҵар шьамхыла ирааԥсан искра шәа схы збо сааҟалон. Нас, уи аҽнынтәарак, мчыбжьык иҟас ҵаша аахәлаанӡа иҟасҵон, уара сызкәыхшаша, уара зыԥсы аҵаҟа сыԥсы неиша сышузхәыцуаз…

Аҭакәажә ауҭра данынҭыҵ, лыхлахаҵ убас игьежьит, азныказ дкаҳарц аԥсык аалыгхан, аха ԥшьаала лҽааныл
● Анатоли Лагәлаа  )	559 ●


кылеит. Нас амаҵурҭа лхы ақәкны лҿыналхеит. Уи алҩаҵә хәхәаӡа, ауаџьаҟ агәы иҭыҵны иахьнеиуаз, ашәшь зқәу аҵлеиԥш, еишьылӡа акәын ишыҟаз. «Уара смаҵурҭажә,

– лҳәеит гәаныла аҭакәажә уи дназыԥшын, – уаргьы сар-гьы шьҭа ҳажәит, ари аӡынра иааиуа ус ҳазӷыҵысышам, ҳуаӡә ҳкаҳашт… Иааури, ҳара иҳаиԥшума ари адунеи иаҩ наххьоу… Амала уара, инауцхраа-ҩауцхраар ауеит, макьа-на ҭаацәак ҳуҵачоит. Ааи, уара сык ҳалаҳаанӡа акы узыӡ батәуп… Сара ара санаанага уара ухьыҵәцараха угылан. Ааи, харантәи узбозгьы, ашҭаҿ ашьацра илашәаз ахьы мацәаз еиԥш урҿаҷҷон! Убас уԥшӡан, убас уԥшӡан, аҭаца бацәа скасы анаасхырхлак, дара срыхәаԥшӡомызт, акәасқьа аҟынтәи уара уакәын сызхәаԥшуаз. Уаргьы улақәа ҭыџь џьо, уԥшӡаӡа, иааинырҟьар уқәларашәа угылан! Егьаҩ тәа ны уара уҟны акрырфаргьы, акрыржәыргьы, акгьы усс исымаӡамызт, уҩнаргәы сызхара исзыԥссомызт, укҿаҩраҿ сызхара сзыӡәӡәомызт. Сабхәа рыцҳагь, аԥсрахь ихы шкы диҵахьазгьы, акәындхәаҿы, ацәардаӷәы аҟны дахьышь ҭазынтәи дҳахлафуан. «Абри смаҵурҭагь баргьы ҳашҭаҿ шәеицаанагеит! Шәара шәҩыџьагь сызхара шәызбаанӡа са хьыԥсуоуп сгәы иалоу, уаҳа акгьы сгәы иалаӡам!» – иҳәон. «Ус шԥашәҳәо, ус шԥашәҳәо, – сҳәон сара гәаныла, усҟан сыӡӷабымзи, схы аԥша ҭамзи, сгәырӷьацәан самхацәажәар ҳәа сшәон азы, маӡала зыӡӷаб иакәым акы лҿыҵҟьар ҳәа ишәаны уажәы-уажәы дҭызыбӷаҷаауа ан леиԥш, сыбыз сацҳауан, – шәара макьана аԥсрахь шәхы кыдышәҵар ҟало ма? Шәара аԥсра абашәыхәҭоу? Макьана шәыҷкәын ичарагь шәфароуп!» Убас сгәы ианаанага, убра сгәы иаанагаз иара исыҵидыраазшәа иаразнак сыԥхашьеит. Ааи. Сыԥхашьеит, сӡамҩақәа апарпыл еиԥш еибакит иаԥхьа сиасызшәаҵәҟьа аҟара! Насгьы иара данцәажәоз, маӡа дук здыруа, аха мчы-ла имҳәакәа зыҽнызкыло аӡә иеиԥш, аарла-аарла акәын иқьышәқәа шеихихуаз. Уажә иаҳагьы, иҭахӡамкәа мчы-ла дцәажәозшәа збон, абни ииҳәарц ииҭахыз ахьникылоз, иахьиамхаҳәоз ала исирдыруан, сара сгәы иҭаз иара иш сыҵидыраауаз, аха макьана сахьхәыҷу, ҿыц сахьаанагаз азы
● 560 )	а и з га ●

шакәу акгьы захимҳәаауа, аха ус, уи аԥсуа ламыс ду ахыԥара, иахьыԥхашьатәу аԥхашьара, уи иара даара пату шақәиҵоз, уи убас ишыхьанҭоугьы, ихьанҭацәоуп ҳәа имыргылакәа, дааҵымҵӡакәа иахьныҟәигоз азы шакәыз иаргьы иажәра ааиаанӡа дзажәыз…»

Хьыкәыҷ аҩны даныныҩнала ачуан аӡы ныҭлыршан ахьурӡы ныкналҳаит. Уи лҭаца ахәыҷқәа лыман ҭаҭынҿыхра дыҟан, урҭ ахәлара иаарымнахаанӡа иааӡомызт. Аҭаҭынгьы сынтәа цәгьала иҿиеит, ҩынтә-хынтә иҿырххьеит, аха иҿырхыз ҷаҷны амра ицәҵаны идырцәаанӡа еиҭаҿыхтәын. Ахәыҷқәагьы адәахьы аусура иашьцылан азы, ран лыклаҭ лыман данныҵыҵлак, иҩны иналышьҭалон. «Шәара шәы ҟаз, амра цқьа иҩагылар, аӡаӡа бар, нас шәсышьҭалан шәнеип, уанӡа шәырк-қәырк акы шәнацҳа» – лҳәон лара, аха дара лҳәатәы иазымхәыцкәа, џьара иаарԥыхьашәоз ахь-мыхьк нарҿаршәны, лыклаҭ налымпыҵԥаан идәықәлон. «Сынтәатәи аԥхынра шәынсырҵәеит, – инарышьҭалҳәон лара, аха илылшоз рыцҳа, урҭ рҩызцәа иахьахәлаанӡа еи бархәмаруа аӡы иахьҭаз, дара ахьрыцмыз азы ирыцҳалшьон, лара лакәызшәа зегьы зхараз, урҭ рхәыҷра хәыҷраҵас иа хьымҩаԥырымгоз, аҽага нышьҭарҵар – аҭаҭын, аҭаҭын иаа ҟәыҵыр – аҟанҷ, зны-зынла иныбжьаршәны ачаи ахьгьы илыццон. – Абри ҳазҿу иааҭныҵуа зегьы, шәара шәхаҭақәа шәымсааит, – лҳәон лара, амц ламхаҳәар ҳәа дшәошәа, убри азы, амц ламхамҳәарц шылҭаху даргьы идлырдырырц, зда лымамыз лхәыҷқәа, дара ишраҳауаз илнықәуан, – зегь шәара ишәыхҭнысҵоит, ашкол формақәагь аҿыцқәа шәзаасхәоит, арҭ шьҭа иажәит. Аимаақәагьы ҩба-ҩба хкы. Урҭ ашкол ахь ишәышьашәҵалоз шьҭа аҩны ишәышьашәҵала. Кама быҵ кгьы бамеигӡан, бара шьҭа быҭҭәааит, уи бакуам. Ибыдшәа лан, бцәа ианаало акы бзыӡахтәуп…»

«Шәеигымхааит, – лҳәон гәаныла Хьыкәыҷ урҭ ахьеицәа жәоз данырзыӡырҩуаз. Уи убас дреигәырӷьон, зны-зынла ани лара лгәырҩагьы лхашҭуан, урҭ дышрыхәаԥшуаз, урҭ дышреигәырӷьоз, аамҭа акаамеҭ цазшәа лбон. Аха уии-уии рыбжьара лыҷкәын деиҭахәыҷхазшәа, уи ихы аахҵәаны
● Анатоли Лагәлаа  )	561 ●


изхагылоу лмаҭа иакәызшәа, лыҷкәынгьы лмаҭагь аӡәыз шәа, лара лыԥсаа дызмоу аӡә иеиԥш дыҟаӡамшәа дгәыр ӷьон. Аха нас, урҭ ахәыҷқәа аныналԥырҵлак, аӡлеира ашь ҭахь зхьышьҭрахь ихынҳәуа аӡеиԥш, еиҭа лхәыцрақәа дых ҭаркуан, мчыла агәра лдыргон уи ус шакәмыз, лыҷкәын дышҭахахьаз, уи инышәынҭра ахәы уахьынхшәо адәыԥшӡаҿ ишыҟаз, лара агәылацәеи аҭахцәеи дышрыҳәаз уи арахь, дара рбаҳчахь дааскьаган дыржырц, иахьеи уахеи лылаԥш ихызаарц, аха дара ишырымуз, иҵасым, дасу иара иԥсцәа дрылажызар ауп ҳәа ишгылаз, урҭ зегьы уажә ҿыц лхәыцраҿ иаацәырҵуан. – Шәара лахьынҵа бзиараа, шәара шәаб илахь ианымыз Анцәа шәахимбааит».

Ахьурӡы ахәаҭа-хәаҭаҳәа ашра иаҿын. Зны-зынла акәаш мҿы ахәышҭаараҿы ианытҟәацуеиԥш, бжьык ахылҵуан. Уи уажәшьҭа аура аҭахын, аха аҭакәажә рацәак дахыццакуа-мызт, илур, лҭаацәа макьана изымаакәа илцәкынхалар ҳәа дшәон азы, амаҵурҭа хыхь ачалт иқәыз ажьҵаа ҽыҭк аалба-алган, аҵәы инахаҵаны аӡра далагеит. Уи цәгьала иԥсылан азы, амца анынаба, иаразнак ашша алыҵәҵәан ацара иа-лагеит. Аҭакәажә днеины адырган ааган инаҵалыргылеит, «аригь аӡәы иҿахра абжа ацифап» аалгәахәын. Убасҟан иаалгәалашәеит, аҭакәажә лхаҵеи лареи ҿыц ианеиднагала, хымш ааҵаанӡа, аухантәарак иауаз асы еимгәҳәаны шәары цара дышцаз. Ахәларахь инеиуан еиԥш, ахәаны аҟәҟәаҳәа ахысыбжьқәа геит, урҭ убриаҟара рыбжьы цәгьан, абық-сықҳәа аҵәахаҳақәа реиԥш, ана-ара аҵлақәа ирылҩрны ашәыбқәа каҳаит. «Наҳар дааит, Наҳар!» – агәылацәагь уи аибашьрахьтә дхынҳәызшәа иааиларыԥсеит. Урҭ ирдыру-ан Наҳар ихысра иаанагоз, ԥшьынтә дхысзар, ԥшьҩык аха цәарԥар иԥылар акәын.

Иара ашҭа данынҭала, Хьыкәыҷ данынаԥшуаз лылаԥш наиқәшәеит. Уи ақәаб инҭыган ицаҳә-цаҳәуа аишәа ины қәырҵаз ажьыхәҭеиԥш алҩаҵә ихылҵны ицон! Убасҟан, ахышә аҟынтәи дахьыԥшуаз, лара усгьы дыԥхашьаны дзи ԥыломызт, аха рылаԥшқәа анааиқәшәа, иара ус иҳәазшәа лбеит… илбеит акәым, агәра лгаҵәҟьон ус шиҳәоз. Избан-
● 562 )	а и з га ●

зар лара хымш рыла, уи данцәажәоз, насгьы арахь игәы иаа-нагон иимҳәоз, лара иҵылдыраахьазшәа, лара лзы мацара имҳәакәа инижьуазшәа, зегьы ирылаижьырц иҭахымызшәа лбо далагахьан… Усҟан лара иаҳагьы игәрагара далагон, нас уи ааигәа даныҟамызгьы, иара изхәыцра далагон, иаргьы уи изхәыцра дшаҿу иаразнак иҵанаҳәозшәа лыблақәарҿ дцәырҵуан.

Ааи, иџьашьтәын уи ицәырҵшьа, лыблақәа аахҩаны, иара дааизхәыцыр, уаҳа аҭахӡамызт, иԥсуа маҭәа даҵаҽырбо, лара лзы мацара имазшәа зны-зынла ицәыригоз уи ич чаԥшь-хаа иқьышә инықәыххлон. Лара зны-зынла уи ич чаԥшь, данхәыҷыз дзеилаҳан аҵәы иахаҵаны илфоз, иҟаԥ шьӡа иҟаз арбаӷь канфеҭқәа реиԥш, деигәырӷьон, насгьы, уи еиҳа-еиҳа илфацыԥхьаӡа ишыхаахоз еиԥш, уи дычча цыԥхьаӡа лара еиҳагьы лгәы ҟанаҵон. Зны-зынла убас лгәы хааӡа иҭыԥсаауан, урҭ рааигәара гәыла ӡӷабк данаагылоз, даниҿаччоз… Иаргьы, ауахәамаҿ ацәашьыԥшӡақәа азыркуа апап иеиԥш, урҭ иара ишиҭахыз ирччон, рхырҿқәа ирлашон, урҭ рылашара, ргәырӷьара иара дылцәалаӡыр, дылцәалаӡҩар ҳәа дшәаны, иҟалҵара лзымдыруа даақәхон. Аха нас уи урҭ

дызларылылгоз лхәыцит. Избанзар, урҭ аӡӷабцәа, аҩысҭаацәа амцхә урылахацәар, адунеиаҿ зегьы ухадыршҭуеит, дара рыда уаҳа хьаа ыҟаӡамшәа, дара заҵәык ирҳәарызеи ҳәа рҿы аҭаԥшра уара узы инасыԥушәа, уимоу, ушнеи-шнеиуа уара ухатә гәырӷьара, уара ухатәы насыԥгьы ааухаршҭны, аӡыхәашь зҵыҩрны ицо ацҳа уқәгылоушәа ухлахаҵ аар-гьежьны, иумбаӡакәа, хәыҷы-хәыҷла дара рахь уиаргоит. Усҟан, иаргьы асыжәпа иакыз ажьеиԥш, урҭ рыччаԥшь амыцхә даналахацәалоз, лара маҷӡак лхы-лҿы шәшьык нықәылҵон, гәырҩак аалҿықәлазшәа лҽааҟалҵон, уи акәхон, иаргьы урҭ аӡӷабцәа абзеираз ҳәангьы рамҳәаӡакәа дрылҵуан (абзеираз аҳәаха изҭодаз!), лара дналыдыххылацәаргьы дыԥхашьон азы, илирдыруан аҩныҟа ишыццактәыз, ааи, ааи, агара ргы-лан даазшәа аҟара иццактәын!..

«Анцәа ишәиааит!» – лгәы дҭаччон лара, аха лыччаԥшь иара данынаиҿаԥшуаз илҵәахуан, иаргьы игәаӷьны дыз
● Анатоли Лагәлаа  )	563 ●


ҵааӡомызт ибыхьи, бхы-бҿы ашәшьы иаалырҟьан изықәлеи ҳәа. Уи иаалырҟьан амш зеилашәеи ҳәа ажәҩан уазҵаар иаҩызан!..

…Убасҟан, убри ахышә данкылыԥшуаз, дшылбазҵәҟьа, «удырҩатә еиӷьхааит!» рҳәеит лыблақәа. Урҭ лыблақәа ир ҳәаз, убриаҟара ирласны инеиит иара иҿы, убриаҟара из гәамҭаӡакәа инаиҵасын даашьҭырԥааит, лыхьӡ неиҿықәых хырц егьааигымхеит, аха ашәарах анубалак, угәырӷьацәан уамхаҿыҭыр, абна инылахәаша ишуцәцо еиԥш, уи лыч чаԥшьгьы, лыблақәа рыхаарагьы дрыламцәажәеит, ус, игәа зы иаанижьит. Ус акәын иара, дангәырӷьацәозгьы, дан гәырҩацәозгьы, зны-зынла иузеиҩдырааӡомызт, избанзар урҭ аҩбагь ауаҩы ибзиан иҵәахлароуп ҳәа агәра ганы ды ҟан. Агәырӷьара мыцхәгьы, амыцхә ауаҩы иҿықәло дала

гар, лаԥш цәгьак ахьымсыр ҟалаӡом, агәырҩагьы убасҵә ҟьоуп, абзиа зҭоу аҭаацәа реиԥш, иуҵәахуазар ауп, ицәы румгацәозар ауп, уаламцәажәацәозароуп. Ауаҩы дануаҩха, иҟазшьаҿы дызиааиша, иара имч зықәхаша, ауаа ирылаи мҵароуп, аҵла ду адацқәа реиԥш, «ицәыҵыҳәҳәо» иала-гар, изыхәҭоугьы-изыхәҭамгьы шьацәқәыԥ ла инацәхасуа, аҳәынҵәа иадырго иалагоит. Нас, аҳәынҵәа аҭыԥ зну, ауаҩ иҟазшьа излалаиҵари, ахш аиқәаҵәа анхыло еиԥш, иараз-нак игәарҭоит, рылаԥш аҩшәом… Аӡә илаԥш авшәаӡаргьы, изгәамҭаӡаргьы, уара ухаҭа уламыс абла амами, уи уажә-уажә уҩнуҵҟа иулаԥшны угәанамҭои, иагәамԥхо акы абар иаразнак иуҵанамҳәои… Аха убри аламыс абжьгьы иасымша улымҳақәа ирмаҳауазар акәхап, убри азы, ауаҩ иламыс аб-жьы аниаҩшәа, ианаамҭоу иаҳәаз анимаҳа, убасҟан акәзаап даншәарҭоу, агыгшәыг данаҩызахо, аиакәым импыҵҟьар гьы аныҟало. Ус анакәха, ауаҩ излымҳак иҩныҵҟа, иламыс ахь икыдзар ауп, егьи – адәахьы!..

Хьыкәыҷ убасҟан, аҷкәынцәа ашьабысҭақәа шьны иры-ман аҩны ианааи, иаразнак агәра лгеит, лара шьҭа ари аҩны дшатәыз, дшалахәыз, лхаҵа иҩызцәа, игәылацәа рымаҵ шутәыз. Уи акәхеит, иаразнак иааиларҵәины абысҭа рзы-луит, убас итар-таруа, амацара исфандаз уҳәо. Акәац усгьы
● 564 )	а и з га ●

лара илдыркуамызт, дара иржәит, аха асса-мысса, аҵыс ахы хызҵәоз ауатка, иаразнак аишәа иқәлыргылахьан.

«Ари ҳҭаца, – иҳәеит аҷкәынцәа руаӡәы ибз дафо дахь-гылаз, – аҩны иҩноу зегьы ахьыҟоу лдыруеит, уажәраанӡа дкылыԥшны дцахьазшәа, зегьы ахьыҟаз лбахьазшәа!»

«Ааи, ааи, – даҽаӡәгьы уи инацирӷызит, – сара ҭацацәақәак збахьеит, мызкы еиҳаны ишҵуагьы аҩны иҩноижьҭеи, сасык дааит ҳәа иаразнак акгьы рнапы ақәшәом, зҩызцәа ашьха изрыцымцаз абаткан ӡыс еиԥш, инаԥш-ааԥшуа акҿаҩрақәа ирыкҿоуп. Урҭ ак рхианы иумҵадыргылаанӡа, бжь-шьхак урхыҵны, бжь-шьабысҭак шьны, бжь-қәабк ирҭаҵаны, ахәаҭа-хәаҭаҳәа ижәны, сара сҩызцәа бжьҩык ауаа урчап!».

«Ҳа, ҳа, ҳа, – уи аҵәы наилаиҵеит даҽаӡәгьы, – уара утәар қәабк азна акәац шузымхо лдыруеит азы ауп, игәы ԥҵәар дцап ҳәа аҭаца рыцҳа лҽзадлырхало».

Убри ауха, убас ихааӡа, убас алаф ҳәо итәан Наҳар иҩыз цәеи иареи, ларгьы убриаҟара лгәы рыладуун, Хьыкәыҷ зны-зынла лгәы анаахтуаз, данааимшәалоз, урҭ ирҳәоз зе-гьы агәалашәара лхы ахылбаауан, аха ԥсымышьҭыгас ҳәа ҿаҵақәак лбааздо аџьабаҩ иеиԥш, маҷӡак, мацәысеимҟьа раҵас иаалгәалалыршәалон…

…Хьыкәыҷ абысҭа анылу ибзиан иаалхәан, ԥыҭрак амца аҵацеилааит лҳәан, ачуан ахҩа нахалҵан днаԥырҵит. Уи лкәацгьы лӡхьан, ахарҵәи ашәи усгьы ихиан, ишааилак абысҭа аакныхны аишәа инахалыртәон. «Уара сызкәыхшаша, – Баҭал изхәыцра дналагеит лара, – уара убас ирласны иузҳароуп, уаб аҩны дыҩнагылоушәа, аӷьараҳәа дыҟоушәа, аҩны аха ҵа инапы агымкәа. Уи нас, иара иаҟара узыҟамҵаргьы, ауасҭа бзиацәагьы руасхыр цәышьа еиқәшәом, уаргьы ухәы ҭоумыжьроуп. Анхара-анҵыра атәы удыруазароуп, уажә аҿар зҿынҵәаауа аҵарагьы уалхәдамзароуп. Нас ишԥа, ула хтызар ауп, ҳаӷоу ддагәан диааит, дышдагәоу дагьыԥсааит. Усҟан агәабзеира умоуп ҳәа изуҭахәуи, ма ҿахрак сфоит ҳәа адәы ақәзаара зыԥсои? Ҿахрак иахьа хәлаанӡа алагьы иафоит! Ҳара ҳаамҭа аҽакгәышьан, – убасҟан Хьыкәыҷ
● Анатоли Лагәлаа  )	565 ●


убриаҟара дқәыԥсычҳаит, ииашаҵәҟьан абыржәы уи ил-хылгахьаз лаамҭа зегьы аҵеџь еиԥш дынӡааԥшылазшәа, уи убриаҟара ишыҵаулазгьы, ишыхәашьызгьы, зегь акоуп гәыла игәалҭеит, илнырит уи атымитыша иаҩызаз, илашь-цаз, илхылгахьаз агәаҟрақәа зегьы зҵазкуаз аамҭа, – аха зегьы акоуп абахә иаҿыҩрыз иеиԥш, ахықә ҳамгеит. Иагьа-раангьы ҳгәы еиласит, иагьараангьы аԥсра ҳаҳәо ҳтәахьан. Аха убасҟан иҳахьӡон мчык, доуҳак, ҳаԥсы еиқәзырхашаз, ҳара ҳхы мацара ишазхәыцтәымыз ҳзырдыруаз. Насгьы… ҳара гәаҟқәа ҳхы азхәыцха ҳазҭодаз, иахьа хәлаанӡа анышә ҳцәыҵамсуаз, ҳаԥхӡқәа наԥхьаҳәо, уаҳа злоу иԥсра убааит ҳәа ҳнышьҭалон».

Убасҟан Хьыкәыҷ даақәыԥсычҳаит. Уи илхылгахьаз да назхәыцуаз, афымца зысыз иеиԥш иаразнак акы дааила нарӡыӡон, аха лара илыԥшаауан убри аҩыза лшарак, мчык (ани зегь лцәызгаз урҭ рҭыԥаҿ илиҭазар акәхап), еиҭах лшьараҿ дназгоз, дааҭышәынзыртәалоз. Аҭакәажә рыцҳа, абриаҟара иџьаха-џьыфан иааӡаз, убри аҩыза разҟны лы-лахь ианиҵеит, ани зегь зымчу ҳәа дызхәаԥшуаз, лара Ан цәа илаҭәеишьаз лыҷкәынгьы еибакалҭла длааӡарц, уи лхы иқәылкрын, аха… Илахьынҵагьы убас ирааигәеит, лара аҭа кәажә лыда уи аҩыза агәырҩа уаҩ дзаҵамгыло, иаразнак ишьапы дықәнаҟьо… аха ааӡара Анцәа баҩхатәраҵас излеи ҵаз аҭакәажә, аԥсра, амчыдара, аԥсылшәшәара лҽалҭар шаҟа диашамыз дазхәыцит, уи лыҵанаҳәеит лгәы, убриаҟара ишажәхьазгьы, убриаҟара мҟәыл шахҭнагахьазгьы, иара азыҳәан, лара аҭакәажә лыԥсҭазаара аҵкыс зҵазкуаз уалԥ шьак ҟамлеит. Уи – лмаҭацәа рааӡара акәын. Убриак акәын лара уажә дзызхәыцуаз, лгәалашәара бааԥсқәагьы злал ҵәахуаз, уи убас мчык аман, аҭакәажә уажәы-уашьҭан ҿыц ха дынцәыҵаххырц, дкаҳарц егьлыгымкәа, уи дааннакылон, иахьаауаз лызгәамҭаӡо мчык лыланаҵон. Нас уи амч акәа ра-кәараҳәа ашьеиԥш лдақәа инарҭалон, аҭакәажәгьы да-ман аҿынанахон. Аҭакәажә рыцҳа, аҭакәажә… лышьҭахьҟа ахьаԥшра… аӡӷьеиԥш илеиуаз аԥсра хьшәашәа аҽаҭара еи ҳа илзымариан, аха ани Анцәа лыԥсы ҭанаҵы уалԥшьан,
● 566 )	а и з га ●

даргәаҟларц илылаиҵаз лыламыс ду лаԥхьаҟа илыхон. Лар-гьы зны-зынла, изҭахӡамкәа, аха ашаха зхаҵаны инарго ажә еиԥш, уи днашьҭалон…

«Уара уӷәӷәахароуп, – аҭакәажә еиҭа лхәыцрақәа даарыл ҵны, уаҩ дахьыҟамыз џьара аԥшра дналагон, уи лылаԥш убри уаҩ дахьыҟаӡамыз убриаҟара раҳауазшәа, уи лықәра илзынхаз зегьы уаҟа илбаз илаҳаз далацәажәозаргьы, илыз-хаша, илҳәаша лымоушәа, – аиха укыргьы иуқәманшәалахо, аҽага укыргьы, аӡаҿгьы, аҵлаҿгьы, ацҳаҿгьы… Ааи, нан, раԥхьа иргылан аныхеиԥш абри зегь ҳазқәаарыхуа ад-гьыл ауп зымаҵ утәу. Убри агәы ианаумырга, убри аҳәира ануцәахымҵәа, нас иара аҩнгьы агәбылра укуеит. Аус злоу аҩны, анхара агәбылра ауп, уи, ани уҟазшьа бзиақәа реиԥш, ушхәыҷу иуцироуп. Мчыла иудыргало зегьы, шьыжьла уш цәамхьоу иуфо афатә еиԥш иухашҭуеит, иухаҳаӡом. Иуха мҳауа узарӷьацома?! Насгьы, нан, сызкәырбанхаша, ауаҩ изы уԥсы ҭыхны иукызар ауп. Ибзиоу изы, иҳалалу изы… Ани уаб шәиыцәа, иаартны акгьы иазымҳәоз зегьы рыгәра игон. Убрахьгьы ауаҩ даҽа блак имазар ауп, даҽакала дҟәышзароуп. Аӡә илоу зегьы аӡәы изеилкаашам, аха зегьы ухы рыҵоумҵароуп, упара, шьапҿаршә уҭара иашьҭоу, уна-пы рхахан уиԥымлароуп. Урҭ зегьы хәыҷы-хәыҷла иубашт, иуаҳалашт, аус злоу, уара абни угәыразра, ууаҩра, знык-ҩынтә ииашамкәа ианазныҟәалак, нас уаргьы угәы ахшәаны, аҳалалра акгьы иаԥсам, амаҭәа шкәакәеиԥш аныҟәгара цәгьоуп ҳәа икоумыжьроуп. Уи укәша-мыкәша шаҟа аиакәым убо, шаҟа аиашамра рацәахо аҟара, иаргьы ӷәӷәахозар ауп. Ааи, нан, уи угәы ахшәаны ахаангьы уаламцәажәар ауп, уи уцигәышьеит, уажәшьҭа иуцызҳар ауп. Насгьы… насгьы ҳа ра ҳабла ҭырхаха ҳазхәаԥшуа уара уоуп. Ундәылҵыр – уа-аирымашь, аҵла унықәлар – далымҟьандаз, аӡы унҭалар

– дамхәаҽындаз… Ҳухӡыӡаагәышьоит, аха уи азы гәыбӷан ҳаумҭан, нан, ҳшәахьеит, ҳбылхьеит, ҳҷыҷхьеит. Ишԥааури, нан, аԥсҭазаара ахаҭа ҳазқәымгәыӷуаз ҳақәнаршәеит, ауаҩ знык дызқәымгәыӷуаз, дыззыԥшӡам данақәшәо, игәы аци-гар бӷьыц еиԥш иҵаӷахоит. Усҟан зегьы дрыцәшәо, зегьы
● Анатоли Лагәлаа  )	567 ●


дрыхӡыӡаауа далагоит… Усҟан иаҳа игәы ааигәаны икыд-лоит. Аха икамҳац, имгылац, нан, уизеилымкаар ҟалоит. Уи Анцәа иҟынтә игәы ҭганы дааӡазар ҟалоит, убригь дахумба-ар ауп, уиҵамшьыцроуп, нан… Уеиликаар абзиа, уизеилым-кааргьы, иахьамзаргьы уаҵәы ҳәа уԥшлар ауп. Анцәа зегьы еиԥшны агәырҵҟәыл риҭом, убригь иаҳаҭырқәа дууп, еи-лихуеит. Аха, нан, шьоукы-шьоукы Анцәа иримҭогьы мчы-ла иргоит, рҿаҵахәы дырӡӡом. Убригь иақәыӡбатәымзар ҟалап, амала аӡәы ицәганы акәым. Изцәуго иԥырхагамкәа, амала уара иухәҭаны иара имоу, имҽхаикхьоу. Ауаҩ зегьы дрықәгәыӷуазароуп, ацәгьагь абзиагь, ааи, нан, ари аԥс ҭазаара ӡиасуп, аха аҵәаҟьеиԥш уҽанауҭа, нас уагеит, уа хьамҵшагьы Анцәа итәуп. Хәыҷык унапы уҟьозар ауп, хәыҷык унаԥш-ааԥшуазар ауп. Нас, нан, ажәлар урылагыла-зар ауп, ԥсроума, бзароума, ҭахума, гәылоума. Ажәлар рус, ажәлар ирхьаауп, уаргьы ирласны иуцралозар ауп. Убри амца уара уҿы шаҟа ирласны еибакуа аҟара, уабгьы игәы ҭынчхоит, игәы раҳаҭхоит, нан… Ишԥааури нан-хәаша, амца мцала идырцәоит, уаб уизхәыц, уи дызҿыз уазхәыц, ужәлар урызхәыц… уҩнрагьы ухоумыршҭын… Сара сҳәара уҭахума, нан Баҭал, иара аԥсҭазаара ахаҭа ублақәа хнатуеит, уажәоуп уанналагыла, макьана шьамхышәароуп иахьузне-иуа!.. Нас уҷапан аҟынӡа ианнеилак, уаргьы уанаанымгы-лалак, угәаҵаӷара аҟынӡа, хәдацәаҟынӡа, ула аахнаҩо, ухы инахыҵәо… Насоуп аӡсара анаҭаху, насоуп аԥсҭазаара-ӡӷьы уҽаноуҭо. Уи ахы ахьхо акәӡам аус злоу, уара уахьаго ауп, ушиашоу уацны удәықәлауоу, уааҳәуоу. Аус злоу ужәлар иахьрыхәо аганахь ухы урхароуп… Нан, нан, ус сгәы иахьа-муа исҳәоит ҳәа уаб дызқәыӡыз уашьҭамлозар узышьҭалои?.. Уи ушьа иалалахьазар акәхап, уимоу, маӡалагь азхәыцра уалагахьазар ҟалап… Уабгьы ус акәын, убриаҟара иҵәахуан, убриаҟара дахӡыӡон, убриаҟара… убриаҟара… Аус злоу, нан, уаб хәаша иаҟара аламыс улаз, уаҳа акагь сҭахым. Егьырҭ зе-гьы иара ахаҭа иузаанагоит, иара аламыс иацуп…»

Адәахь амш ахәлара иаманакуан, аҭакәажәгьы уажәы-уажә ашәахь дыԥшуан лҭаацәа анбаҩнало ҳәа. Уажәшьҭа
● 568 )	а и з га ●

ишааиуа акәхоит, хәыҷык ахьшәашәарагьы иахьӡап лҳәан, абысҭа ныкнылхын, аишәа анҵара далагеит.

«Ари Баҭал иутәуп, – лгәы инҭылҳәааит аҭакәажә, ччаԥшь хәыҷӡакгьы аӡын шәахәеиԥш, аарла-аарла лқьышә иаақәых хит. Уи ус акәын, раԥхьа ианылҵоз есымша лмаҭа итәын азы, иахьынӡалылшоз илырԥшӡон, илыркәымпылуан, дан надтәалалак игәаԥханы ифап ҳәа, – амала ҿаҵак анаанха, уаҵәы убри ухәыцха хьшәашәа уахасыртәоит! Уара ухаҵоуп, уажәшьҭа уарӷьанап ишьҭнахуа уфозароуп».

«Ари Кама, – уи еиҳагьы илырԥшӡон, дадхалон, избанзар, уи илгәаԥханы ишылфашаз мацара акәмызт дзызхәыцуаз аҭакәажә, уи анаҩсгьы, лара лхаҭа анҵара анлықәшәозгьы убас илырԥшӡалар акәын. Избанзар, лара дыӡӷабуп, даҽа ҩбаҟа-хԥаҟа шықәса рышьҭахь ԥшӡала аӡәы иҩны дыҩна нагалозар акәхап. Убра дахьнеиуагьы иҭаацәара ду, имаҷ зегь акоуп бысҭак рфозар акәхап, ишахәҭоу рымаҵ ула тәыми, ирымҵаргылалатәыми. Ишабалак амҳабысҭа ахы инықәырсны аҿахра имҵаургылар, дад, ари, асолдаҭ бааԥс иеиԥш, ахылԥа ахҟьоит ҳәа аҵәы лылихып зыбз иафо аӡәы! Ҳара абысҭа анҵашьа лаҳмырбаӡозшәа, ара дықәыртәан дҳааӡозшәа. – Мап, џьым, – аҭакәажә еиҭа лгәы лашара хәыҷык нцәыҵыԥхеит, – уабхәазаргьы, уара ишухәҭоу абыс ҭа узанылҵоит сара смаҭа, банхәазаргьы, бара ибаҭәоу. Уи уиоуп илдырӡо, ачеиџьыка ахьыҟаз илызҳаит, дааӡеит. Абысҭа анықәлыргыла, иавалыргылогьы лыԥшаауеит, аус злоу, шәара шәгәы иаганы, мышк хынтә абысҭа шәфо шәлы мазааит!»

«Ари Фелдышь, – уи лҿахрагьы убас иԥшӡаны ианылҵеит аҭакәажә, – избанзар уи лҭаца лакәын, аҩны зегьы зхаргы-лан изку. Макьаназ хәыҷгьы дугьы лара лоуп изхьыԥшу, лара иаалго ала рыԥсы ҭагәышьоуп. Уи лџьабаа зегьы бза-баан лыхшара ирԥылароуп. Насгьы, анс-арс ҳәа џьаргьы дмыԥшыкәа, сыҩны, сыхшара, санхәа ҳәа лыԥсы ҭыхны дара рзы илкуп. – Бышхәыҷыз беибахеит, – ани лхы-лҿы иқәыз ашәахәа ашәшьы анаахыло еиԥш, иаразнак иааӡыҭит,
– аха бара џьаргьы бхәы ҭабыжьуам, бхы аҵабырхом,
● Анатоли Лагәлаа  )	569 ●


иара иҟамзаара ҳныбмырԥшырц баҿуп. Саргьы аҩнусқәа ԥыҭк бҟәыскгәышьоит, аҩны бҩнахар уи агәырҩа аиааи-ра цәгьоуп азы. Адәахь еиҳа иухугоит, иаацәырҵыргьы, уи иаҳа иухазрышҭша рацәоуп, ақәаршҩеиԥш, иаақәарпҟҟеит, ицеит!..»

«Ари асас ихәы, – аҭакәажә убригь даныӡӷабыз еиԥш ирԥшӡан анҵара дналагеит. – Уи ихәы есымша ихиазар ауп, иҟалоит убриаҟара амла дакуазар, ахьурӡы ныкнаҳан абысҭа ууаанӡа иԥсы иазымычҳауа. Иԥсы иачҳаргьы, ихаԥыц абжьы уамыргыло, аҿҿаҳәа иахьеихақшо! Иҟалоит дқәыԥшзар, смаҭа длықәлазар, усҟан, ари аҿахра имҵаҳаргыло игәамԥ хар, лара ианылҵаз џьишьар иҳаԥсыхәои?! Абысҭаҵәҟьагь аишәа илзанҵом ҳәа лцәа аалхихып. Ус иара дымсааит аҷ кәын ԥагьашәа иҟоу, сара смаҭа абысҭа ианылҵо иара даԥ самзар ҟалап! Уи, лара дубаанӡа лҿахра ианылҵо убар, лара дызбандаз ҳәа аҽнынтәарак угәы аҭра иҭамгыло удәықә заауеит. Уара угәы ишԥаанагаз, асас, ари аҩнаҭа ахшара цқьақәа ақәашьын ахаангьы!..»

«Ари сара схәы, – аҭакәажә убригь анылымҵар лгәы иаму-ит, – сара схәы аҵәы ахьыршьааит, сара схәы ҳәа акрыҟоума, аха зегьакоуп сыԥсы ҭаркьакьан изкыша акы снацҳалар ауп. Исҭахы-исҭахым, мчыла ианысфо иаҳа ирацәоуп. Мышкахь знык, иара убригь зынӡа скаҳауа саналагалак. Ианакәым ишакәым срыламҳандаз, уажә сара саха змада, анхарамш-ха, аӡә ԥшь-напык данаҳәо. Иаалычҳарауаз лара шәиыцәа рымҳәарц, лаха змада, дзырххода ҳәа агәылацәа еидымыш-шыларц… Убас илырхәыҷит, ҿыц ныҟәак ихәушәа… Аиб-га уи гәларшәсгьы ихәом, аха лара уаҳа лгәы иагом… лгәы иагаӡаргьы, мчыла уи ашәикәагә илымкаа сыԥсы шԥаҭаӡоу ҳәа дааҟәыҵуеит. – Исфагәышьап, ари аӡынра санрылаҳа, аӡәгьы ихы дзамыхәеит ауп. Ма ақәҵшьа дақәшәеит рҳәа гәышьааит!..»

* * *

Аҭаацәа акрыфан ианааилгақәа ашьҭахь, Фелдышь рхәыц хақәа нарымҵылхын, аишәа ааиллыргеит. «Уажәшьҭа бара

● 570 )	а и з га ●

ибанасыжьуеит, – лҳәеит аҭакәажә гәаныла уи дналзыԥшын,

– анхәагьы лҭыԥ лдыруазароуп, аҭаца илымалкуа далагар, усҟан аҭаца анхәара луа далагоит, анхәа – аҭацара!..»

– Ҳбырҭхаџьит, – Баҭал дҩагылан анапыӡәӡәарҭахь иҿы неихеит, – уажәшьҭа мчыбжьыкгьы акрыфара сҭахым!
– Мчыбжьык уҳәама?! – Фелдышь акҿаҩра аҟынтәи да-аччеит, – уаҵәы ашьыжь уаныҩагыло ахаҳә уфо уҟамлозар сыхьӡ соумҳәан!

Аҭакәажәгьы лгәы дааҭаччеит, уи ус акәын, лҭаацәа анаагәырӷьоз, илымбаӡакәа ларгьы лашара хәыҷык лгәы ҟәандаӡа иааҟанаҵон. Нас, уи аҟәандара, лара аҭакәажәгьы маӡала дааигәырӷьон, издыруада, издыруада, ҳара ҳтәык иакыр, ҳаҷкәынгьы деибга-деизҩыда изҳар ҳәа агәыӷра дналагон. Лара зны-зынла, уи агәыӷра илымбаӡакәа, уб риаҟара дышьҭнахуан. Нас, аҭаацәа, анеилгалакгьы лар-гьы лхы аннықәылҵалак, кыраамҭа ацәа иаалымнахаанӡа дазхәыцуан, уи лмаҭа хәыҷ изҳар, ашкол далгар, дныҟәыз гаша ҵара хәыҷыкгьы ҵаны, уажәшьҭа сҭаацәагьы ны ҟәызгароуп ҳәа ақыҭахь данаауаз аамҭа. Убри заҵәык лбар, уаҳа акгьы лҭахӡамызт аҭакәажә, убризаҵәык маӡа-арга ма дазыԥшын. Уи илҭахын, урҭ рашҭаҿы абзеираз луа-лҭа хыра днарылаԥшыр (иагьа илцәыцәгьазаргьы мчыла дгәыр ӷьаларын), абриаҟара шықәса зегьы лара дыздынҵәалахьаз, абзеираз-ацәгьараз акы дамеигӡацызт, насгьы, уи иаарго лҭахым, урҭ зынӡа акгьы аарымгаӡаргьы Анцәа иҟынтә лара лымацара илуртә дыҟоуп лмаҭа ичара, лара илҭаху, лара лгәырӷьара иалагәырӷьар ауп.

Аҭакәажә ԥшьыцәк еиҵааӡан илымоуп, урҭ уӷәк анхара-анҵыраз дрылакьысшам, аха даҽа уӷәк Анцәа иҟынтә ачара еилнаргоит. Аҟатагьы мачхәума, амаҵуцәа рзы, уи ашьҭахьгьы анеи-ааи рзы. Аржәтәгьы макьана Анцәа иҟынтә ирыгымхац, уаткоума, ҩума, аҿеи-ажәи еиԥыргалоит. Акәытқәа усгьы иҳәылы-ҳәылуа Анцәа иҟынтә ашҭа ирызҭоуп, ашәишәиқәагьы мачхәума. Акакан акәзар есышықәса ибзиан иҿалоит, уи ашықәс азы иммаҷҟәикуазар. Аџьынџьыхәа лҳәап, алаҳарҩа лҳәап, ақалмышь лҳәап, ашьаԥа злалырԥшӡаша мачхәума
● Анатоли Лагәлаа  )	571 ●


хара дымцаӡакәа. Аус злоу, иара ианиаамҭоу иахмырԥақәа, ихала игәаԥханы, еигәаԥхеибашьан, иеиԥш зеиԥшу, ақыҭа иааӡаз, ақыҭа атәы здыруа ӡӷаб ҵәрышкәак даҳзааигароуп. Ҳаргьы иахьынӡаҳалшо, сара уажәшьҭа исылшо акгьы ыҟам, аха иахьынӡауа сыбыз сырхаап, нан шьыр, бхаҵкы-быԥсаҵкы сҳәап, бара бзы ҳаԥсы ҭоуп, абри аҩнрагьы ба ра ибтәуп, аӡәгьы бахибаауам, амца бмырцәан, сҳәап. Уи ланхәа Анцәа иҟынтә аӷьараҳәа дыҟоуп, ланхәыԥҳагьы дылмырԥшӡозар, дылмырманшәалозар акы дылԥырхагам, иахьынӡауа дҵаҳуаалап. Ларгьы уи еилызкаауа аӡә лакәхап, сызкәыхшаша, уи дзааӡазгьы ус аҵла агәаҩа дҭымҵзар акәхап, џьара дналгахьазар-даалгахьазар акәхап, ацәгьеи абзиеи дрылалырԥшхьазар акәхап. Зегьыҵәҟьа нагӡаны издыруа аҭаца дабаҟагәышьоу, зегьы аҭаца лакәым ҳара аҟраахқәагьы, абриаҟара шнаҳҵхьоугьы, абриаҟара шаа-бахьоугьы ишҳаҳахьоугьы иҳаздыруам. Амала ус маҷ-саҷк лдыруазааит, бысҭак аушьа, кәтык аиҿыхшьа, аиҳабацәа рҿы, агәылацәа-азлацәа рҿы, дасу ишихәҭоу аԥсуара аныҟә гашьа. Уи акәама-ҵамақәа зегьы лара иныҟәга ҳәа лаз ҳәагәышьода, аха лымч зықәхо, зыда ԥсыхәа ыҟам, лар-гьы ҳаргьы ҳаԥхамшьартә, ҳалахь аԥхӡы маартә… Мап, џьым, сара смаҭа аӡәгьы диеицәаӡам, ԥҳәыс илхылҵыз аӡәгьы ишьҭахь дгылаӡом, уи иара иқәнагоу, иара иаҭәоу, иара ихаҭа иаҟара дыздыруада. Насгьы уи Анцәа иҟынтә ақыҭаҿ дшынхо уажәнатә идырхьеит, убарҭқәа зегьы дры хәаԥшуазар акәхап, иара итәала икылиршәшәаауазар акә хап. Уи ҳаргьы акы ҳҳәоит, аха иара итәы ҳәангьы акы ыҟоуп. Уажәтәи аҷкәынцәа дара рхы аҽакала иахәаԥшуеит, анкьа ҳа ҳашхәыцқәоз ихәыцӡом. Ақалақь ахь иаҳа рҿы ҳәуп, уи арҭ зегьы ҳныжьны ацара иҭахымхарц далагаргьы, сара сааугазар, сыԥсҭазаара умҿаҟәан, аԥсҭазаара бзиа сыҭ, са ра абри агәаҩа сҭоумжьын ҳәа дааиҿагылар?! Усҟан иуки, ақалақь ахьгьы иузымышьҭуа, иумышьҭыргьы лара даа нымгылар, ақыҭа дналаԥшыр, ҳаӷеимшхара, лыхлахаҵ гье жьыр. «Иумуӡозар, џьым, ари атымитыша уара уҭатәаз, иуц ҭатәашагь аӡә дыԥшаа, сара схәыҷқәа сыман схы ахьынахо сцоит!» лҳәар.
● 572 )	а и з га ●

«Нан, нан, ҳара ҳбылхьеит, ҳҷыҷхьеит, ус ҳзыбымун, ҳаԥсы иҭоу ахәыҷы бара бзы иҭоуп, ҳаҟанаҵ ҳахьыбҭаху бхы ҳархә, ҳабмаҵуцәоуп», – ҳәа ҳаалҿагылап. Лара лгәы ԥшаар, лыламыс дархынҳәыр абзиа, дамырхынҳәыр, «сара знык сандәықәла исҳәаз ҳәоуп, сыжьцәа каршәны сашьҭалаӡом, уажәраанӡа шәабаҟаз» лҳәар… «Нан, баԥхьа аԥсра Анцәа исыҭ, – сналҿагылап сара, – бара ари аҩнаҭаҿы иаабҭаху акы бахызбаауа ҳәа уаҩ дыҟам, бара бзы ҳаԥсы ҭоуп. Ҳара ари ақыҭа ҳазкажьгәышьом, зегь каҳажьыргьы, абри ад-гьыл зыбаҩқәа ыҵоу ҳазкажьуам, ԥсгьы-бзагьы аӡәгьы иҳанеижьуам, иара ҳара ҳхаҭақәагьы ҳхы изланаҳажьри?.. Убарҭқәа зегьы брызхәыц, нан, аиҳабацәа бзиақәа брых-шеит, урҭгьы амца иалҵхьоу уаауп. Аӡәы игәы аҭаҷаҷара зҭахым, аӡәы иҵыхәтәа маҷхааит ҳәа иҟам, абзиа иашьҭоу, иҳалалу шьоук роуп!» «Усгьы пату рықәшәҵеит» – лҳәахыр лара, усҟан сара сеилагар ҟалап, избанзар арҭ аҩышықәса ҳнапы иқәыргылан иҳамоу аҭаца хәыҷ, аӡмыжь еиԥш иҭы нчу, иҟәба-ҟәшәо, зышьҭыбжьҵәҟьа ишакәым џьара иаҳ маҳац, ауаа ҳакәым, зыбжьы ныҭцаны рахәыҵәҟьак иақә мыцәҟьацыз, иаалырҟьан ас дшьақәызҟьаз ҳәа исҳәара-изура сзымдыруа, адунеиаҿ зегьы зхароу сара сакәушәа, уажәраанӡа сзымыԥси, сыԥсы зҭааз, кәрыжәаа срықәлахома, абриҵәҟьагь сахьӡаны сыла изабеи ҳәа схы ашәира салагап…

Аха убасҟан иара убасеиԥш лақәак лирбап, уи иламхаҳәаз ажәақәа, иламхаҟаҵаз ашьаҿа, ахаан исымҳәандаз, иҟасым ҵандаз лҳәо, ҳаргьы ҳгәы аахьаԥссаны, иаҳҳәахьаз-иааухьаз зегьы ааҳхашҭны, ҳҭацеи ҳареи ҿыцбарах ҳаибабо, ҳаи дгылап. Ус ауп, нас ишԥа, ахаҵа иблақәа убриаҟара имчызар ауп, аԥҳәыс лыҭра даныҭҟьо, уи аӡхыҵра даҩызоуп, иараз нак дҭадыртәозар ауп. Ааи, ахаҵа ауҳәан-сҳәанқәа дрылам лозар ауп, амала иԥҳәыс лзы убри аҩыза ҟамчылаԥшк има-зароуп, иара иахьиҭаху аҭыԥаҿ, иаалырҟьан, ианиҭахха аамҭаз дирҵәиуа. Нас ишԥа, ахаҵа знык имч анымха, знык иԥҳәыс «аканауа» даницәҭыҵ, нас иагьа дыҳәҳәаргьы, уб ри иҳәҳәабжь лара убриаҟара дашьцылоит, ианаалҭахха, уи иалагӡаны илҭаху илалыгӡоит. Избанзар, аԥҳәыс есымша
● Анатоли Лагәлаа  )	573 ●


аӷәра лныруазар ауп, уи адунеиаҿ дызцәыԥхашьаша, дзыцә шәаша лышьҭахьҟа акы шыҟоу лдыруазар ауп. Аԥҳәыс лаӷәра анлықәуршә, нас лхаҵа иакәым, аԥшаҵәҟьагьы злыхьӡом!...
Аҳ, закәызеи иахьа сзызхәыцқәо, аҷкәын инасыԥ далам лаӡацт, сара уи сиаԥыҟьан, иԥҳәыс дзакәхаша, ллеишәа зеиԥшрахаша, нас уи лҭыԥаҿ иара дышнеигаша. Иҟам-иным реидхәыцлара саҿуп. Ауаҩ ихы анцалак, дыззымхәыцуа иҟоузеи…


* * *
…Аҭакәажә дахьышьҭаз аҟынтәи ахышә дкылыԥшны еҵәаџьаа дрылаԥшуан. Урҭ ажәҩан аҟынтәи ицыр-цыруа ашьацра илаԥсаз ахьы мацәазқәа реиԥш акәын ишубоз. Амза-ҳкәажә анеихрарҵоз убриаҟара напеимдахьас иарҭазшәа, нас, иаргьы сара абриаҟара зысҭахузеи, адгьыл иқәу ауаа рыцԥхьаӡа акака сымаз аҳәан иаҵәахит. Уи амза ианагәаԥха, ажәҩан дуӡӡагьы хыхьынтәи ицәырнаго иалагеит, абарҭ шәлахьынҵақәа роуп, шәыԥсҭазаарақәа роуп, абарҭ руак аҳарҭ еиԥш иансыцәкашәа, зтәы кашәаз, зыхьӡ аху уаџьал аагәышьеит ҳәа. Ауаагь аҟәышқәа ыҟамзи, ажәҩан абызшәа здыруаз, иаразнак еилыркааит, аха хәшәыс иарҭарыз ҳәа акгьы рзымдырит, адгьыл аҟынтәи ажәҩан дуӡӡа аҟынӡа рнапқәа наӡомызт, амыцхә ашәыр зқәаҳаз аҵәаҵла амахә еиԥш ихымжәарц ҵыргәа рзаҭомызт! Ус рзыҟаҵозҭгьы, ад-гьыли ажәҩани убриаҟара ҵыргәа рыҵадыргыларын, аӡәы игәы ҿыӷьцыԥхьаӡа, уажәы-уажәы уи иҵаргәа дынкыдлан, чмазаҩбара дцошәа, ажәҩанаҿ ииеҵәа-илахьынҵа гәаҭан дааларын!
«Убри анкыдшәозгьы збеит сара, зыблақәа ҭышәшәаша,
– аҭакәажә дахьышьҭаз лгәы инҭылҳәааит, – хымԥада уи иара итәакәын. Уи убас илашан, иара иеиԥш амца акын, иааскьацыԥхьаӡа ақыҭа зегьы арлашон. Ма ахыкәалааеиԥш ишԥаауаз иара, иаџьал изахьымӡар ҳәа ишәозшәа… Сара шәыицәагьы иаразнак сгәы аҵааиԥш ихьшәашәаӡа иааҟа леит. Аеҵәа анкыдшәоз сымбацкәа сыҟазма, аха уик аҿ
● 574 )	а и з га ●

ҿаҳәа иаацәажәозшәа, ажәҩанаҿ уаҳа иазымычҳазшәа, икы днаҵгьы адгьыл ахь агәы ахозшәа, адгьыл убриаҟара игә хьаанагозшәа, уажәы-уашьҭан ишнықәшәалак, ишналаӡлак, убри акәызшәа насыԥс иара изы адунеиаҿ иҟаз, убас икәалаауа иаауан. Ажәҩан дуӡӡагь згәы ахшәаз аеҵәа нкылашьас иа-мааз. Ажәҩан дуӡӡа ззымычҳаз, ажәҩан дуӡӡа изкыдымгы-лаз… Адгьыл ақәыԥшра аҵкыс, адгьыл алаӡра еиӷьызшьаз… Уантәи иахьааԥшуаз, адунеи убриаҟара игәкажьгазшәа, уаҳа разҟ бзиак ауаҩытәыҩса дазыԥшымызшәа, нас, иара ауаҩ гьы шеи-шықәса иеҵәа дахьрыԥшуа, дыргәыӷуа аҵкыс, ирласны имҩа ылихыр, ахааназ игәы ирҭынчыр еиӷьушәа. Насгьы, уи ус иагьа иҟазаргьы, иара иеҵәа злақәыԥшыз ала, убриаҟара ирласны излахәыци, егьырҭ шәышықәса инареиҳау, си-қәеи, урҭи, хлымӡаахс иҟоу зегьы зхызга-хьоу, урҭ рҭыԥаҿ ишыҟаз, урҭ адгьыл ахь ишааԥшуаз, иш гәыӷуаз… Иҟалап… иҟалап агәыӷра акәзар рыԥсы зку… Иҟалап иара аԥсҭазаара ахаҭа шгәыӷроу урҭ аеҵәақәа ир-ласны еилыркаауазар, убри агәыӷра ианахыԥа, ма ианры-лымша агәыӷра, уи шаџьалу, ишыԥсроу рдыруазар… Аха уи ус ишыҟоу аеҵәақәа еибырымҳәозаап, ара адгьыл аҿы ауаҩытәҩса ҽынла алакә еиҭарҳәар ирхашҭыр ҳәа ишшәо еиԥш… Ичҳаны, убри еибырҳәаанӡа акәзар дара рыҿҳәара… Иззымычҳакәа изҳәо, уи агәыӷра армаӡара злымшаз, иараз-нак ажәҩан иахьнархәуазар? Сеидру, џьым-џьым, ари аду-неи ду шшоу, ари аԥсҭазаара аӷба ду ахы ахьхоу, лахьынҵас иамоу, иааигәоу ихароу. Убри хароуп ҳәа агәыӷра ду змоу иакәхап харагьы ицо. Сеидру, џьым-џьым, ҳара ҳала иамбо, ҳлымҳа иамаҳауа ахьынӡаиашоу сеидру, џьым-џьым…»

Аҭакәажә уахагьы ацәа дзалаломызт, мчыла зымахцә иан кны аҩныҟа иҩнаргалоз асас иеиԥш, ахәыцрақәа дышры ларгалоз лбон. Аха ларгьы ус лхы нықәылҵеит ҳәа, иагьа дааԥсазаргь, иагьа дкаразаргьы дшызмыцәоз лдыруан азы, урҭ ахәыцрақәа лыҽрылҭон. Зны-зынла иаҳа ихьанҭақәаз, лара аҭакәажә лыдам-здам уаҩ изышьҭымхуаз, изаҵамгылоз, зны-зынлагьы лара иаалаҭәаумшьашаз, аха агәырҩа ма-цара лҽалымҭарц, уи ԥсеиҭакыгас, аԥсҭазаара ада ԥсыхәа
● Анатоли Лагәлаа  )	575 ●


ахьыҟамыз азы, иара убригь лара лхазы акәмызт, лмаҭацәа рзы, лҭаца лзы, убарҭ џьара акы ирыхәозар ҳәа, убарҭ ршьа-пы ақәгылара ианаҿу, сара иаалырҟьан срышькламҳандаз ҳәа. Аҭакәажә зегь раҵкыс убри дацәшәон, ианакәым ҭаҷ кәым ҳәа…

Аҭакәажә убасҟан маӡала лгәы дааҭаччеит. Уи ус акәын, урҭ ахәыцрақәа ақәҷар реиԥш лшьапы иаҵаҳәны ашәи-ҭышәи днармышьҭуа данырклак, лхы рыцәганы, лгәы хәыҷӡак иааз рыӷәӷәаша, ԥсымышьҭыгак ҳәа, зышьҭа лцәыӡхьаз, аха гәа ныла хәыцра лашақәак, гәыӷрақәак рышьҭа дынхылон.
– Ус бара бымсааит, – лқьышә инықәыххит лара, иагьыл ҳәеит, аха убас ихәыҷӡаны илҳәеит, уи илҳәоз ллымҳа аҟын ӡа инеиуоу-имнеиуоу еилылкаарц лҭахны илҳәазшәа, – бара шаҟа бхәыҷу аҟара быхҳәахьеит!

Аҭакәажә усҟан дзызхәыцуаз лмаҭа лакәын, уи амыҵ мыџь ҟалеиԥш лӡамҩақәа ҭыԥхаауа, амаахырқәа реиԥш еиқәаҵәа-самсалуа иҟаз лыблақәа убриаҟара маӡа рыҵаз шәа, урҭ рыҵәахраз акәызшәа изеиқәаҵәаз, аха аҭакәажә лыла ҟадыџьқәа урҭ ирӡааԥшылан ак рӡаархыртә ишы ҟамызгьы, зегь акоуп лгәы ишеилнакаауаз макьана. Ауаҩ адәахь иааԥшуа илақәа цацыԥхьаӡа, игәы иҭоу алақәа иаҳа иҵархозаап, иаҳа ауаҩы деилыркаауазаап, иаҳа ахара иԥшуа заап. Аҭакәажәгьы урҭ лгәы-блақәа ракәын уажә иаҳа хара иԥшуаз, уимоу лмаҭа лымаӡақәаҵәҟьа еилнакаарц аҭахын…
– Сара схәыҷуп, – бҳәеит бара, ииашаҵәҟьан бхәыҷуп, бышԥахәыҷым, уажәоуп баныхшәаз. Бхәыҷуп, ани ауадаҿ еиқәу ҳасас хчқәа рхан иқәу агара-хчхәыҷеиԥш!

– Саабԥеиԥшып, – иҳәеит иара, убригь данцәажәоз са ҳауан, аха убри убас ихәыҷӡаны иҳәеит, ус иамхаҳәазшәа, ани бԥеиԥшра шилымшо бимырдырырц балаижьозшәа. Аха баргьы ус иужьаша аӡә бакәымзаап, уи ажәа хаақәа ииҳәоз бхырхуазшәа ҟабҵон, аха имцаҵәҟьа алаԥалара шыбҭахымыз ибырдыруан уажәы-уажә. Иара агызмалгьы, имшәаӡакәа акәытҵарҭаҿ инеиуа абгахәыҷеиԥш, аҩнынӡа дышԥааи! Ах, ус сҳәеит ҳәа, уи Нанашь Баҭал длыман аҵыхә тәантәи автобус иақәтәан ишцоз ибеит. Уи ауп, бара бхышә
● 576 )	а и з га ●

хәыҷ акырцх аахозшәа ахаҳә ссақәа загәыдиҵоз, иара бар гьы, уи ауха акырцх «шауаз» бдыруазаарын, аҷараҳәа иа быртит. Шәара шәҩыџьагь шәгәы иаанагеит аҭакәажә рыц ҳа, аҭакәажә дагәа илаҳауазеи, дҭаҳәахаа дыцәоуп, ҳара ҳакәым, адунеи еиқәыбгозаргьы илбом ҳәа. Уа шәгәы шәа жьагәышьеит, амала ахаан шәгәы абзиа анҭашәкуа, убасҟан ада уаҳа шәамжьааит!

– Иулшозар азамана! – ах, бара сҵыхәа кьакьа хәыҷ, убас бҽырзажәны бцәажәон, убас игәы ԥыбжәон, аха иа ра зегьы илаигӡон, избанзар, убри аҩыза аус даҿаханы ды ҟан!.. Убриаҟара игәы ԥыбжәон, бымш аабзиахааит, саргьы исразҟу сақәшәап ҳәа ихы наиқәыршәаны дцаргьы ауан. Аха ишԥеиурыз, ишԥеиурыз ҷкәын ҟадыџь, дыбԥырҵыр иан дыԥсуан, дыԥбырымҵыр – иаб! Ишԥеиурыз… митә иақәшәаз ҷкәын ҟадыџь, ишԥеиурыз… митә иӡбагәышьар акәын!..

Сара сахьықәиазынтәи зегь саҳауан, амала дахьгылаз збомызт, аха гәаныла издыруан, ани ашәы иҭалаҳау аԥ ҳәыс леиԥш, ихыблаан, еиқәаҵәаӡа игылаз ахьа кәаш ава-ра дшавагылаз. Уи иажәақәагьы уажәы-уажәы инҵәозар акәхарын, бара соуԥшәыл хәыҷ, бара ибыхәҭаз ажәа лыԥ шаахқәа аҵх агәазы ус рыԥшаара мариазма?! Насгьы иа ра дыԥхашьозар акәхарын, егьаумҳәан бара ԥыҭк днабеи

ҳабуп, насгьы ҵхыбжьон, каамеҭ ҟалазшәа, мамзаргьы, иара ицәымшар ауп ҳәа, иааицәшар, бҳәацәа ааины агәашә илагылазшәа, дзырццаки?! Амала, сара зегь раҵкыс сзеи гәырӷьоз, гәанылагьы ибџьысшьоз, аҩны бахьдәылымҵыз ауп. Аҷкәын дыҷкәыноуп, знык ҵхыбжьон уаницҭыҵ, нас иуҭахы-иуҭахым, узықәшаҳаҭхақәахаша ҟалозар акәхап… Бара сызкәырбанхаша убранӡагьы бхәыцит, егьаурым, ариа ҟара аничҳа, уахакгьы имацара дыҟаз, джьамкрым бҳәеит. Нас ишԥа, ус бгәы ианҭабк, уи аҟаҵара бымч ахьақә хаз бзиоуп, ааи, нан, бара уажә аҟара бых бымч анақәмхо қәра бҭагылаӡом. Бара уажәы ирлас-ырласны баӷәра быҿ ҟьалар ҟалоит, аха быхшыҩ уажәы-уажә ибыхьӡозар ауп, аеҳәшьа бзиа леиԥш «быҭнабӷаҷаауазар» ауп, иакәым акы аныбҿыҵҟьо, мамзаргьы изхыԥатәым акы банахыԥо. Уи
● Анатоли Лагәлаа  )	577 ●


бара ишыбдыруа ибамхаҟаҵаргьы ҟалоит. Иҟалари, уанӡа снеип, нас исгәамԥхар уа сҽааныскылап… Аха уанӡа, уанӡа шуҳәо, уи ақәыԥшра убас уаҩ иимбо гызмалк иақәтәоуп, иааумырдырӡакәа, уанӡа снанагап ҳәа бызлааиуаз бышь ҭахьҟа амҩақәа зегьы аабхаршҭны, ани иара ииҳәо маца ра ада акгьы ыҟамшәа, иара иааиҿыҵымҟьаргьы ахааназ билҵуазшәа, бизгәаауазшәа, иааиҳәоз зегьы бгәы иҭиҳәаа уазшәа, бнаган убас бынҭаиргылоит. Усҟан бара бгәы мап бзацәкуам, уи мап ацәыбкыргьы, быхшыҩгьы ибымбаӡакәа иазнеихьазар ҟалоит уи аус. Уи шыҟоу ус ауп, нан, абзиа зҭоу ачымазаҩ, иара иахь амҩа иқәу ҭыӡшәак ааҟаҵан иара изы ирҳәо зегьы дырны иара иҿы ианнеилак ишреиҳәо еиԥш, аҷкәынгьы знык иара иганахь банизиага, нас бгәы иҭоу, иара бара бхаҭа бҿы еихрыԥхьаны ибҳәаанӡа, иара иды-руеит. Урҭ агызмалрақәа зегьы бара быԥшӡара иаҵамзар ҟалоит, аха урҭгьы хәыҷы-хәыҷла изызхәыцтәу, хәыҷы-хәыҷы ишәалатәу, изалатәу ҟазшьақәоуп…

– Ус сҳәеит ҳәа, – уажәыгь слымҳа иҭаҩуеит уи иажәақәа аккаҳәа аҵәҵәабжь бзиеиԥш, – зынӡа бхәыҷу џьыбымшьан. Уи ақәра шьҭа аҵәыргылеиԥш бахыԥахьеит. Ус анакәха, быԥашьа згәаԥхаз аӡәы бысцәхихыргьы ҟалоит, акгьы дазымԥшӡакәа. Дагьанбақәси, дагьанбакаԥеи ҳәа баасыцә џьаршьар!.. Насгьы урҭ рылаԥшқәа закәу анцәа итәуп, аҵәырш иҭнахша, иҭарҷыҷыша!.. Сара уаха уи агәыӷра за ҵәык ада гәыӷра шсымам иалырдыраауеи, уи ансцәыԥҵәа, нас сара сзы ԥсҭазаара, лахтыра шыҟам. Ус сылақәа ааԥшуеит ҳәа, уи акыр иаԥсоума, абзиабара амцеиԥш иқьоуқьадуа изыцрам иԥсҭазаара аҟара игәырҿыӷьгоу адунеиаҿ акгьы ыҟаӡам. Уи иара изгәаҭом ҳәа, ус иҟоу иԥсҭазаара хьажьыр шәагас амхырҭа иалагылоу ацәаҳа иаҩызоуп. Ауаҩ исахьа аман, ԥшак анасуа инхытыр-аахытыруа, аԥсаатәқәа ажьо… Убарҭ аԥсаатәқәа рыхшыҩ мацара аҳәаа аҟынӡа инеиуа, уаҳа изахымсуа, убарҭ иуаҩу ахьџьыршьо, иахьацәшәо азхо, убри ԥсҭазаарас иашьо. Мап, сымш, сара абзиабара амца ансыцрам, мышкгьы аԥсҭазаара сақәшаҳаҭым… Усҟан сым шақәгьы, сқәыԥшрагьы, ҭагалан баша икыдырҩны илеи
● 578 )	а и з га ●

уа абӷьыжә еиԥш акы иаԥсамкәа сшьапы иааҵахоит. Ауаҩ есымша дзеигәыӷуа ак имазар ауп, ауаҩ есымша убас иԥш ӡоу аӡәы длеиҽырбозар ауп, убри лгәы саҭаххаанӡа, убранӡа суаҩынаӡам ҳәа ихы шьаны, лара лгәы иақәшәо зегьы ҟаи ҵалароуп…

– Ҳа, ҳа, ҳа! – лара иныхҵаны абарҵа дахьықәгылазынтәи дыччеит, уи лыччаԥшь иара ҵаҟа дахьгылаз аҭаца илықә рыԥсоз аԥара ҿырпеиԥш иқәыԥсон, насыԥк ихы аалмыҳәҳәо даланаргылон, ларгьы баша лҽалымҭошәа ҟалҵон, аха уи акыр днанагахьан… Избанзар, сара ҭакәажәык лыва-ра сшышьҭаз лхашҭит, саргьы сызмырцәо хьаақәак сыма зар шауа, сгәаҭеиуа, сбарџьеиуа сахьышьҭоу урҭ рыбжьгьы слымҳа-цақәа ирызрывымшәаргьы шыҟало лызгәнымкы леит, дзазымхәыцит. – Нас данылгәаԥхалак урҭ зегьы дыр ҟәаҵуама?! – уи убас лыбжьы рхәыҷны илҳәеит, ани сара сгәы иаанагоз иаразнак лцәа ианырызшәа, мчык илыҵа наҳәазшәа, даамаԥхашьазшәа, уажә уи аҩыза амца анлыц раз уи азхәыцра шуадаҩызгьы, лара зынӡа лҽамҭақәа, лҽала мырҩашьакәа. Уи са изласаҳауаз ала, шьҭа дылԥырҵыр лҭа хын, арбаӷьқәагь алашара аҭарчеи еиԥш еимакуа ишьҭыхны иааргозшәа, нырцә-аарцә инеиларԥсон, саргьы зны-зынла ашара ԥыҭк шагыз сышгылалоз лдыруан. Аха уи ус лыхшыҩ иаҳәон, аха гәаныла уи аҿҳәара иҵегь днахозар акәхарын лара лахь, ани иҵегь ианыхәыҷқәаз, лашьа Баҭали лареи анеицышьҭалоз, мчыла ахыза иқәҳәан лара лахь дшахоз еиԥш!..

– Мап, Кама, – иара агызмалгьы иажәа акәаҭан аҿеиԥш иа-разнак иааирҳәит, – абзиабара ауал еиԥш мышкы-ҩымш ҳәа аӡәгьы имхны иузгаӡом… Ауаҩ бзиа данубо, дубаҵәҟьозар ауп, наӡаӡа узцынхарц иуҭаху, ахааназ шәразҟы еилашәҵарц уашьҭазар… Уи ус инымҩатәны иауӡом, уи ахьшь бзиеиԥш знык ауп ианышьҭасуа, аха ԥсҭазаара дуӡӡак шьҭнахроуп, убри азыҳәан, аԥырра аҽазнакаанӡа, ажәҩан дуӡӡа аҿаԥхьа иԥхамшьарц азы, амҵәыжәҩақәа ӷәӷәоу иӷәӷәаму иара ахаҭа иадыруазар ауп. Убри ауп зегьраҵкыс иуадаҩу, уи ам ҵәыжәҩақәа ирықәымгәыӷуа иԥыртәуп ҳәа иандәықәло…
● Анатоли Лагәлаа  )	579 ●


Ишԥыртәу здыруа, аха зымҵәыжәҩақәа ирықәымгәыӷкәа зыҽнызкыло. Убарҭ анасыԥ шрымамгьы, ишалхәдоугьы, дара рыҵымԥраара, убри рымгәаӷьра, иреиӷьу анасыԥ бзиаҵәҟьа иаԥсоуп… Иҟалап, иреиӷьу анасыԥ ҳәа акгьы ыҟамзар, аха ауаҩытәыҩса ихы иадикыло зегьы иреиӷьушәа ибоит… Ауаҩытәыҩса иара ихазы анасыԥ ишо дшыҟамгьы, ашәарыцаҩ бзиа иеиԥш, дааҟәымҵӡакәа инасыԥ дашьҭоуп. Амала, знык зышьҭа ирхаз данамжьа, деиқәшәеит ҳәа иԥ хьаӡозар акәхап… Ус акәымкәа, даҽакала иаарҳәны ианы ҟалогьы ыҟоуп. Уи аҩыза анасыԥдарагьы, зшьамхы ӷәӷәам анасыԥ аԥхныҩлара злымшо ирыхьӡозар акәхап…

– Иаҳәашазеи! – лҳәеит Кама дахьықәгылазынтәи иаԥхьан аҵкыс лыбжьы аармаҷны, – икакан ԥҽыгахааит! – Усҟан ауп сара ианеилыскааз урҭ уажә ишеицәажәоз аҵкысгьы еиҳа гьы иааигәаны ишеилибакаахьаз, ишеишьцылахьаз. Ааи, лара дхәыҷын, аха, уи лхәыҷра ҳара ҳакәын излырбоз, адәа хьы данцоз лхәыҷра ахаҳә «инықәҵан» лдура, лҭыԥҳара аашьҭылхуазшәа… Издыруада… издыруада, ҳара ҳалаԥш ахьлышьцылахьоу азы дҳазгәамҭозар цқьа, издыруада уи дгәылҭәаахьаҵәҟьазар… Издыруада лара лықәра ҳажьозар, уи лышықәсқәа маҷцәоуп ҳәа, илшәымло лыҵк хәыҷқәа реиԥш илаҭәалымшьозар?.. Сырҭысхьеит ҳәа икалыжьхьа-зар, дрызхьамԥшуазар… Ҵашәа, ҵашәа, бара бхәыҷымзар ихәыҷыда, бара макьана бхымшәаӡац! Бара макьана бқьышә иқәу ахш ықәымбаӡац… Бара макьана ахаҵацарахь бабаҟоу, уи адунеи иқәууп ҳәангьы быҟамзар ауп. Бан иаалаҳар, ани быхцәы ԥшӡақәа цыра-цыра иааҵылхуеит. Иаргьы убас амҩа ихалыршҭып, ани дзынгыло амҩахәасҭа ԥхыӡ ибаргьы саны-лахьеит ҳәа ахаан игәы иаанамго!.. Ишьҭақәа аҵәқәа рхырс-лан дмаазар, ишьҭахьҟа ацашьа дақәымшәо. Бан лҟазшьа абарбанџьиеиԥш бышзахымԥо бымдыруеи, ус анакәха, атәымҷкәын иацәажәара балагаанӡа убригь базхәыцла…

– Сара шьҭа сцоит, – иҳәеит иара, уи лара лаҵкыс дҟәы шымзи, ацара шаҭахыз ахьидыруаз анаҩсгьы, уи идәықәлара лара маҷк лгәы арԥшаауазу иамырԥшаауазу еиликаарц иҭахын. Убриҵәҟьагь лыҵидыраарц иақәиктеи!..
● 580 )	а и з га ●

– Ааи, ушԥамцо, – лҳәеит ларгьы, уи ажәа уҳәаанӡа ҳәа сшыԥшыз убома сара ичҳаны ҳәа лҳәарц лҭахызшәа, – уара ари ақыҭаҿ аанҿасра уааит, урҭ уԥсшьара мшқәа сара сзы аамҭа мыцхәы рхухыргьы иашам. Уаамеигӡар хымҳа-џьымшьа иуцәнымҵәои! Иуцәымӡуеи, аџьыба кылҵәа иҭышәшәаз аԥареиԥш! – еиҭах аҵәы илалҵеит иара, уи ҳа ра даҳзымдырӡо, дҳазгәамҭаӡакәа дзажәхахьазаарын, илыз ҳахьазаарын. Убасҟан сара сгәы иҭаскит ишаашалак цқьа слыхәаԥшырц. Убри ауха убас ицәажәоз Кама лакәҵәҟьазу, лакәҵәҟьамзу ҳара ҭаацәак дҳазгәамҭаӡакәа, ҳнаԥшны ҳааԥшаанӡа, уахынла ишәҭуа ашәҭ еиԥш, абас ирласны илыз ҳауа?! Дхәыҷуп уҳәар ихалҵома, уи уажәшьҭа хәарҭаԥшьс илымоузеи! Дагьанбахьӡеи зқәақәра сцаша!..

– Уи азы акәым, аха… – еиҭах иара илирдырырц иҭаххеит уаха арахь имҩахыҵра маҷк ишыԥшӡамыз шидыруаз, егьаумҳәан лара ланду аҩны дыҟан, уажәы-уашьҭан ацәа даалҵыр ҟалон (ус аҩыџьагь ирықәшәира дкаххаа дыцәа лааит!), усҟан ларгьы дарԥхашьон. Нас ишԥа, ҷкәына ҟьалак ҵхыбжьон дылхьырԥшны даалган, иаашаанӡа ихәыҭ-хәыҭуа ааҵрақәа ирыван лҳәап. Лан лдәылҵра лхы иалырхәеит, ақьаафыр, лҳәап. Ааи, уи лан даалҟьан ллеишәа анлырцәгьо ыҟоуп, усҟан лыжьжьара далагеит ҳәа акгьы алҵуам. Из-дыруада лан лхаҭагьы илдыруазар, исцәылҵәахуазар, уи усгьы лымаӡақәа ашәышықәсақәа рчықьмаџьа иҭалцаԥ хауеит! Иара аҷкәынгьы ус игәы иаанагоит аҟара ауп, аха иалидыраауеи зегьы шсаҳауа, иаарҳәо ак шсаҩымшәо. Нас гьы уи, анцәа ибома, са исаҳахны сцәыҵаӡырҩуа, акакан алеира алымҳа кыдҵан иазыԥшу аҳәеиԥш сымтәеит! Сара ҭакәажәык уи уажә хыс иабашьҭысхрыз. Дара роуп еибар ҷыр-ҷыруа ааҵраҿ иааиз!

– Уи азы шԥакәым, уажәаҟара ацәа анбахаау, ианбараҳаҭу, урҭ зегьы рылаӡара, рыгәаӷьра ус имариамзар акәхап, изыхҭ нуҵо акы ыҟазар ауп… – Ах, бара анышә зҿармыԥсаша, иабырҳәеит, аха ишԥабырҳәои! Шьоук рыҷкәын ҳааҵраҿ игәы ԥжәаны дыбшьыр, ани аҳаԥшьа иҭыган икабыжьыз ахәлырҵә бжьыс еиԥш ифҩы ҳақәнамыргыло иҟалоит!
Анатоли Лагәлаа  ) 581 ●

– Уажә изыхҭнысҵо еиӷьу дарбану?! – игәаӷьит иара ҟа дыџь. Бара аӡӷаб уаха быбыз калкалацәоит, ибмуӡозар сара аҳәашьа сзымдыруа џьыбшьо, убригь бымаз иҳәозар акәхап. Уи дыҷкәынамзи, ахы лара ихлыртлошәа аниба, нас иара ак имҳәар хьымӡӷуп, лгәы дҭаччо, дихлафуа, ари аҷкәын, арахь ақыҭахь аанҿасра данаауаз ииҳәашаз ааимгаӡеит, ихашҭны дааит, шә-гәырҩак иман, гәыбӷанс иуҭои лҳәозар акәхап. Иазымҳәар ҳәа ушәома ани аӡыршы зҭармҭәаша!..
– Ах, сара уи сабаԥсоу, – даауалуашеит аҵҟьараз иқә дыргылаз аҽеиԥш лара. Уи уажә дабазбагәышьоз, аха гәаныла исныруан дшыҟаз. Иҟалап лӡамҩақәагь ааикәаԥха-еикәаԥхазар, дыԥхашьазар, ашә ныдҵан, абзеираз ҳәа наиаҳәан, дыҩналаргьы шахәҭаз лцәа иалашәозар. Аха уи убриаҟара ихәыҷӡаны лцәа иалашәеит, ани илыцраз амца цәыкәбарк аӡы алашәазар еиԥш… Цәыкәбарк аӡы иарцәоз абаҟахыз, еибакхьанеи. Макьана зҳәаха лмаӡацыз лыгә ҭыхақәагь, аӡмыжь иӡаасло аурҭ еиԥш лцәа лыхдрыбзаау-ан. Иара асас ҷкәынгьы ус иҟәнушьақәо дреиуамзар ҟалап, убригь амца хаа-хаа аҽҳәатәашьа, аҽрыԥхашьа идыруеит… Ах, асас ҷкәын, асас ҷкәын, ашьыжьтәи асеиԥш ушааиз уцар еиӷьын, ус еиҳа игьаман. Ҭакәажәык духаумырҵгылан, лыбаҩқәа ачалтыжә еиԥш аҿҿа рыхго! Иахьынӡауаз уеи-лылкааит, иуаналыжьит… Узықәшәаз дазхәыцит, илны-рит!.. Аҭакәажә лзы уи анырра шаҟа ицәгьаз умдыруеи, уара, алаԥынҵа икылҟьаз, ҳааҵра иҵухуеи ҵхыбжьон ҳәа дуҿамгылт. Ус анакәха, ларгьы лаҳаҭыр батәуп, аҭакәажә лыҩны иааиз асасцәа ԥхалҵон ҳәа шеишықәса лыдунеи-хаан аӡәгьы имҳәацт, уара уажә ахьӡ лумҭан!.. Уагьмаҳәны, уагьԥхамшьо, ҳаӷоу ибааит!

– Бара са сзы…– иҳәеит иара, аха нас ахаҳә наихулашәазшәа уаҳа акгьы изымҳәеит. Издыруада акыр изҳәозар, уи ла лзы мацара иҳәааит, сара исусузеи сҳәан, убасҟан убри ажәа изымҳәаз убас схы ахызбааит, сара сахьыӡырҩуаз сы мышьҭа иқәшәазшәа, убри азы акәызшәа изизымҳәаз, ахч схы инақәысҵан кыраамҭа ус сиан. Нас, ԥыҭрак ашьҭахь, игәы иҭаз иҳәахьазаргь иҳәеит анысгәахәуаз, схы ахчы на

● 582 )	а и з га ●

қәысхын, ԥшьаала сааҩахеит. Сыхшыҩгьы, схы-сгәы зегь дара рахь еиҭа исцәыҩит, ахьхьаҳәа акакан-ҷаԥшь алеира ишаҿыз заҳаз агынҿыс еиԥш!

Сара уара узы… сыԥсҭыхгоуп! – Кама деиҭаачеит ани аҵәҵәабжь бзиа иаҩызаз лыччаԥшь ала, сара сахьышьҭаз уи иахлырҟьацәар длыцәгәаар ҳәа сшәо салагеит. Аиаша уасҳәап, убригь абриаҟара хьҭа анифа, џьара жәаԥхак лҳәар, ма уи ажәаԥха анаурк днахьлырԥшыр, уажә илзымҳәазаргьы, уашьҭан, уаҵәы-уаҵәашьҭахь… Уажә ишԥалҳәоз, ара лаб иҩны абарҵа дықәгылан…

– Мап, мап, Кама, бара сара сзы ааԥын-қәеиԥш быԥсҭа ҵагоуп! – уи убас иҳәеит, убас ибжьы ԥшқан, уажә лара лакәымшәа ихәыҷу, иара иакәушәа, иара акыр деиҵбушәа дааҟалеит.

– Уахала абзеираз, – лҳәеит лара, убас лҽаарзажәны, аҳ кәажәҵас лҽааҟаҵаны абарҵа дахьықәгылазынтәи, – ҭага лан ааԥын-қәа иаҳәаз, уашьҭан даҽакгьы иҭаххоит. Ҳаӷеим шхара, санду дааҿыхар, лаба патагәак лхаҿы игылоуп! Ҳа ӷеимшхара, ҳаӷеимшхара, иахьысҳәогь сацәшәоит, уаргьы иудыскылом, саргьы схы иадыскылом! Ахәац уадрызшәа мчыбжьык ибыз-бызуа, ҳаӷеимшхара, ҳаӷеимшхара, дааҳа цәҿыхар! Уи аҵкыс ҳшыбзоу дасу ҳамҩақәа рахь ҳцап, аӡы ируагьы – ацҳа алԥха имаз, зуада иҩналогьы – цәамҭхаа бзиа!

– Быҵх аабзиахааит, – иҳәагәышьеит иаргьы, аха усҟан лара лҽырзажәны ддәықәлахьан, аласба аҵыхәеиԥш ашә анныдылҵоз иавҵахазар ҟалап урҭ иажәақәа!

«Бара сызкәыхшаша, бара зқәақәра сцаша, – аухантәарак усгьы сыцәа зан зцәыӡыз аҳәысԥшқеиԥш иҟьалахьан, – бара насыԥ бзиак анцәа ибыҭ. Ашәқыҭак иреиуоу аӡәы далыб-хызар акәхап. Аҵиар еиԥш бкалыхәҵәаӡа быҟоуп ҳәа сыб-хыччон… Аха аҳаҭа аҩныҵҟа иҭоу ачаҩыр агьама умбакәа, ахаҭа уахымыччан ҳәа баша ирымҳәозаап! Ас бызҳахьеит ҳәа сыҟаӡамызт, ас бышәхьеит ҳәа… Бара иҳәатәугьы бды-руеит, иаҭаххар иутәугьы бдыруазар акәхап, бара аҩсҭаа хәыҷ! Анцәа иџьшьоуп, анцәа бырманшәал, бара беиԥш
● Анатоли Лагәлаа  )	583 ●


зеиԥшу, бара бгәы иаҭаху иҿы Анцәа ибыҵаимкааит! Ама-ла, бцәажәашьа злазбаз ала, уахь шьҭа сбыцәшәаӡом. Ани банхәыҷыз, иааԥыбҽлак арасақәа зегьы еилымхӡакәа ишыб-фоз еиԥш акәымкәа… Нас ашоура шыбнаҭоз бгәалашәо?.. Ах, бара саҩсҭаа хәыҷы, урҭ «арасақәа» еилыршәшәаны, иреиӷьыз «шьоукы» ҳааҵраҿ иаабгеит ҳәа сыҟоуп! Анцәа уҟазар, анцәа бахимбааит. Ҳара ҳанасыԥдарақәа зегьы ҳаз хазааит, урҭ насыԥны, разҟны ибыцлааит. Бхы-бгәы есым-ша иақәзааит, бахьымхәааит».

…Абас сшыматанеиуаз, анцәа сышиҳәоз, исымбаӡакәа ԥхыӡк сынҭанагалеит.

«Шәыҟоума?! – иҳәахт ари, убриаҟара иџьеишьеит ҭаа цәак ҳаикәаӷӷа аҩны ҳаштәаз ашәхымс дахьаалагылаз. Убасҟан сгәы убриаҟара ихәашьны стәан, данызба иаразнак сгәырӷьеит, аха сахьтәаз сшанхашәа саанхан сзымеиҭаҵызт, сывара итәаз сыҷкәын шәиыцәа инапы снамҵаст.
«Ҭемыр, Ҭемыр, уаб дахьааиз убама?!» – уи сызлаз ԥхы ӡын, аха зны иара дыԥсхьазшәа, зны дмыԥсыцкәа ус ҳаи зыԥшны ҳтәазшәа, аха иааира џьаҳшьазшәа, иҿҳәара аҟынӡа даазшәа, убас хынҭа-ҩынҭарақәак саарылахеит раԥхьа. «Дызбоит ди, дызбоит», – иҳәеит сыҷкәынгьы, иаргьы дгәырӷьарц иҭахын, ма убриаҟара дгәырӷьацәеит. Ажәҩан ҵәцеиԥш ицқьаз ихы-иҿы ччаԥшьк шнықәххызгьы, азны-каз дахьтәаз дзымгылеит. Ани сызкәыхшаша сҭаца. ҳара зе-гьы ҳшышанхаз лбазар акәхап, ҳара ҳаԥхьа иара иҿы днеи-ит, убриаҟара дааигәан. Аха аӡ нырцәынтәи еицәажәозшәа, ҳара ҳҟынӡа урҭ рыбжьқәа аарла-аарла акәын ишааҩуаз. Уимоу зны-зынла рҿқәа шеихырхуаз аабон, аха ирҳәоз ҳәа акгьы ҳаҳауамызт.» Унан џьым-џьым, – сгәы сынҭаҵәыуеит сара, – данааихгьы ииҳәо-ииуа акгьы шԥаҳмаҳауеи? Ара аҩны дыҩнагылоупеи, ашәхымс дхыҵхьеитеи. Ҳара иара иахь ҳназмышьҭуа, ас ҳзыршьаҳиҭхаз закәу мчуи?!» «Шәхы шәмыргәаҟын, – инапы дҩахан инаҳирбеит иара, аарла-аарла дааччан, аха уи иччаԥшь сыцәҩашьозма, уа жәыгь аҽамԥсахцызт, иара итәы акәын, уи саныӡӷабыз аа-хыс шәыччаԥшьк ирылазаргьы ирылскаауан. Амала, ус
● 584 )	а и з га ●

деимгәашлеит, иԥаҵақәа, ихцәы, иџьымшьқәа ахш неихь дыршазшәа. – Сара уажә ус саадыххылт, шәсымбакәа сзым цеит. Анцәа иџьшьоуп, зегь шәеибгоуп, аҩнра дугьы иац шәымҵозар иагшәмырхеит. Уажәшьҭа исныхақәыроуп абри архнышьна, сгәы шҭынчу. Ариабжьарак сыԥсы ахац ианын, сгәаҟуан, саартә саныҟала сҿаасхеит. Аӡәгьы шәсы шьҭаларц шәаламган, шәареи сареи абри ашәхымс аҟынӡа х-ҽышьахәарк акәушәа жәбоит иҳабжьоу, аха сара нырцә сыҟоуп. Шәара амцҳәарҭаҿ, сара аҵаҳәарҭаҿ! Санаауаз акыр сықәхеит, аха санцо ирласны снеиуеит. Избанзар, сгәы шәрыӷәӷәеит, сгәы шәыладухеит. Ишәҳәарц ишәҭаху зе гьы здыруеит, шәгәы сҭатәоушәа… Шәара абра шаҟа шәыч чо, шаҟа насыԥ шәымоу аҟара, сара убра сыԥсы ҭынчуп. Убра уԥсы анҭынчха, убри ауп аԥсҭазаара… Ааи, убри ԥсҭазаароуп ҳара ҳзы. Уи аҩыза аԥсҭазаара шәара шәы шықәса рышьҭахь Анцәа ишәиҭааит, уи аҩыза аџьанаҭ ҭыԥ. Уи, абра шаҟа уҳалалу аҟара, убри аҩыза, иуқәнагахаша аҭыԥ убрагь иузыршоит… аҳаҳаи, аӡәы игәы иаанамгааит абра ауаа зҿу, иҟарҵо зегьы зымчу имбошәа. Уи ацәгьеи абзиеи зегьы аҟәыдеиԥш еилиршәшәоит, иԥсаҟьоит, нас аԥсра ианынхықәгылалак, ҩ-цҳак нарымҵаиргылоит. Акы

– џьанаҭ ахь узго, егьи – џьаҳаным ахь. Ууаҩ бзиазар, уҳа лалзар, адунеи уқәнаҵ убзеирақәа рацәазар, ани аџьанаҭ цҳа унанигалоит, амаакырақәагь узеиҭоит. Егьыс, аду-неи уқәнаҵ цәгьамзар бзиа ҟаумҵацзар, џьаҳаным цҳа наумҵаиргылоит, раԥхьа абжьас еиԥш еилыӷрааӡа цыгә дук нықәлан,амца лақьҭа иаҩызоу, иҟаԥшьӡа иҟоу абз ааҭыхны, арыбзара иналагоит. Уи убас иарбзоит, ал-аӡа ацәа аахых-ны иаарҳәны ианнықәуҵалак иҵәыр-ҵәыруа ишыҟало еиԥш иҟалаанӡа. Нас, ашша ықәыршьызшәа, уаҩ ишьапы изықәмыргыло ианыҟанаҵалак, иахьааз умбаӡо, мчык нау гәыҵасны унықәнацалоит. Уи иаразнак аӡӷьеиԥш ушьапы уқәнаҟьоит, уи нахысгьы хлымӡаахуп џьаҳаным ҭыԥаҿ уаҩ дзықәшәараны иҟоу. Аха сара сгәы ҭынчуп, шәара шәыз лаҳалалқәоу, шәызлауаақьиақәоу ала, шәышықәса рышьҭахь акәхааит, шәара џьанаҭ ҭыԥ ауп ишәқәашьу. Аӡәгьы ак-
● Анатоли Лагәлаа  )	585 ●


гьы шәацәымшәан, шәара шәыԥс уахь уаҩ даҳәом, шәгәы ҭынчыз… Абас шәеихбаала, шәыхшара, шәмаҭацәа рааӡара ада хьаа шәымамкәа шәыҟаз. Урҭ ажәҵара хәыҷқәа реиԥш иҷырҷыруа аҩны иахьҩноу, еиҳау насыԥ уахьгьы иҟам, арахьгьы… Шәхи шәареи шәеибааӡагәышьоит, анцәагь дшәыхәааит…»

Абригь иҳәеит, аҽыхәеиԥш иҟәашӡа ашәхымс илагылаз ахаҵа иаразнак дынкабеит. Сара азныказ иҟасҵара сзым-дыруа сықәхеит, знык иназхьысны иназԥырҵыз ачамгәыр арахәыцқәа реиԥш, снеилууааит.

«Ишԥа, Ҭемыр дшыԥсхьоу изымдырӡои? Урҭ џьарак, џьанаҭ еиқәымшәаӡеи, мамзаргьы уи ҳаӷеимшхара ани зыӡбахә иҳәаз џьаҳаным дақәшәоу? Аха… уи даагылазар ара дыҟанаҵ цәгьара ҟаимҵацызтеи… Ишԥа?.. Иара иҿы даннеи аԥсцәаҳагь дҩашьама, деилаԥсама? Убри аџьанаҭҵәҟьа дахи-баама, ҳаԥсцәа еиқәимыршәаӡеи? Уи еиҳау гәырҩа ыҟоума, аԥсцәа хаз-хазы ианыҟоу. Рыԥсқәа ԥшаауа ианеишьҭоу? Мамзаргьы џьанаҭқәа ҩба ыҟоу, абыргцәа рзи, аҿар рзи еиҩшаны. Нас убрагь еигәныҩшьак рмоуӡеи? Аха усҟан… Усҟан Ҭемыр ахәышҭаараҿы сара дсыватәанеи? Усҟан иара аҩны дааихьан, иахьеи-уахеи дҳалагылазшәа ацәажәара ҳаҿын, дыԥсхьеит ҳәангьы аӡәымзараӡә дыҟамызт. Акра-ауит, акраҳфеит, ҳҩагылоны еиԥш ауп иабгьы ашәхымс дшаалагылаз… Аха иҷкәын ихы наиқәкны ажәазаҵәыкгьы имҳәеит… Издыруада еибаргәаазар? Ара ианыҟаз ухахь уџьымшь ыҟоуп ҳәа ажәасаҟалак еибызымҳәацыз, уа иан-неи ирыҵаларыз сеидру?» – ҳәа сӷьаҵәы-ӷьаҵәыуа, ақьыз-қьызҳәа сҵәыуо сцәырҳаны сааԥшит. Ԥыҭраамҭак сгәы зе-гьы ҽыла еижәхысланы аҭарчеи ҭыргозшәа ицәыҳәҳәаны иҟан. Арахь ашарагь ԥыҭк агын, аха сзышьҭагыломызт, сцан амаҵурҭаҿ амца еиқәысҵеит, ишԥазурыз, џьым, лымшара кәашароуп…

…Аҭакәажә ус акәын, убриаҟара дгәаҟхьан, ҟаҭеиқәаҵәа лхысхьан, ҵхыбжьонла дааԥшны, амца еиқәҵаны данаа тәалак, лгәырҩақәа зегьы, абнаҿ агыгшәыг ахьча иҳәымца азааигәара ишзымнеиуеиԥш, иаразнак еимпуан. Усҟан лара
● 586 )	а и з га ●

маҷк лыԥсы аарцәылгон, нас хәыҷ-хәыҷла лҭаацәа рхәы-рыԥхь азхәыцра дналагон. Уи лҭаца иллырҟаҵозма, лар-гьы ашара дшацгылаз нап алмыркуази, лара ус дашьцылан, аҭакәажә дзышьцылаз лаҟәыхра акәым, аԥшқа дзышьцылаз иаҟәыхра цәгьоуп уажәы… Ианлымарклак, нас ҳрыххара, ҳархагәшәыгәра шәзаҿуи, акгьы ҳашәмырхәозар, лҳәон…

* * *
Адәахь арбаӷьқәа аҭацаагацәа реиԥш иааиларԥсеит. Урҭ рахьтә ҵхыбжьон нахыс аҿыҭра иалагоз ани арбаӷь акәын. Уи амза хыгьежьааӡа иаацәырҵны, алашара адәы иан нықәнарԥхалалак, ашара иалагоз џьашьаны, «шәара акәыт қәа зегьы ацәа шәалаԥсит. Ианшо жәбом, ианыхәло» ҳәа ашымҳа иахьықәтәазынтәи акәукәуҳәа ҿнаҭуан. Аха агәыла рбаӷьқәа иаҳа иҟәышзар акәхарын, «гаӡа, гаӡа, абри узҿу уааҟәымҵыр, ухәда ҵҟәашаа ҳәызба хәыш азыԥшуп!» – рҳәозар акәхарын гәаныла, акгьы ақәҿнаҭуамызт. Амала, лара аҭакәажәгьы уи лгәы иҭашәахьан, иагьараан исҳәа хьазаргь иахьа уаласырӡуеит ҳәа лгәы инҭылҳәааит. «Уб-жьы ҽеим, аха ужьы даара сақәгәыӷуеит!» – лҳәеит гәаныла, дааԥышәырччан. Уи ус акәын, зегь раԥхьа ашәыб ихнажәаз амахә абжьеиԥш акааҭнарҟьон, нас еицырхәоуны, арыжәтә зыхәда цәнарҳәхьаз ашәаҳәаҩ бааԥс иеиԥш, аҿынанахон! Уи иара акәытқәа рыбжьарагьы зынӡа ахы арԥхашьаанӡа аҭыԥ иқәҵатәын, убрагь, убарҭ рҟынгьы ҳаҭыр хәыҷык шақәу!.. Ишԥаугәышьарыз, ашьыжь ашара ацәеилагон, ауа-агь ажьон, иаргьы ахы ажьон. Аха иарбаӷь-ҿан, аҿароуп зе-гьы зхароу!..

…Амза ахәы иазымариашан инеихьан, арстәи уахьыԥ шуаз уи ахәы, зуааҳәцәа рхәы асаан ҩеижь ду ианҵаны зхы иқәыргылан иназгоз аԥҳәыс леиԥш акәын ишубоз. Нас уи аҟара иҳалалу арбану? Ари адунеи ду алашьцара анахаԥалак, зынӡа еимахәланы, уаҩ ила аҵәыршы ҭакызаргьы имбо дҟалоит. Усҟан иара аацәырҵны, уи аҵх ауапа еиқәаҵәа ду ашәыхны, хазы иныкнанаҳауеит. Иара амзагьы усҟан уаҩԥс имаҳауа амзеи иареи рбызшәала ицәажәоит: «Сымҩагь
● Анатоли Лагәлаа  )	587 ●


ааркьаҿ, исзымдыруа ажәабжькгьы саҳәа!» «Иуасҳәоит, иуасҳәоит!» – аҳәозар акәхап, анацәа ҭыԥқәа реиԥш ахаҿ ианхалан иҟоу аашаанӡа уи ашәахәақәа, аҳалалра, алаша ра ду ршоит. Уи алашара шаҟаҩ ргәы иҭаԥхо, – шаҟаҩ рцәа ныррақәа аанартуа, шаҟаҩ рымҩа хнатуа, убриаҟара иаргьы азыҳалалуп. Иҟалап, ауаҩгьы зны-зынла аҳалалра, аразра аницәыӡуа, амза данаҿаԥшлак, игәалашәозар, џьара цқьарак ахьыр-хьырҳәа аӡыхь еиԥш игәаҵаҿтә аҿаанахозар. Аус злоу усҟан иара ауаҩ имч ақәхан уи ацқьара имҟьашьыр ауп, имырхәашьыроуп. Уи шаҟа пату узақәҵо аҟара, убриаҟара уара ухаҭагьы иумбаӡакәа ух пату ақәуҵо уалагоит. Нас уи апату, уи аҳалалра ухаҟынӡа ианноуга, ҽаӡәы изгьы албаага-ра шиашам, убригь убранӡа пату шиқәҵатәу иара угәы ахаҭа, мра зҩнамԥхо, иҵаашәшәылаӡа иҟоу ауада иаҩызамзар, иа-разнак иуҵанаҳәоит. Аус злоу, ауаҩы игәы абжьы иаҳауазар ауп, игәникылозар ауп. Уи аӡы шьшьылаҳа абжьеиԥш аарла ауп ишааҩуа, аха угәахь ихоу улымҳа убриаҟара иҵарызар ауп, убри абжьырацәа адунеи иқәу зегьы ирылкааны иаҳартә, еилнакаартә. Згәы иҭоу згәы иҭамԥсыц, зшьамхы иалоу зшьамхы иаламыԥсыц…

Ах, амза, амза, уара уаныҟам ажәҩан дуӡӡагьы зыҷкәын заҵә аанҿасра дзышьҭыз ан леиԥш, угәхьааго иаатәоит…

«Сара анышәахә, – лҳәеит гәаныла аҭакәажә ахәышҭаара дахьыҽҳәатәаз, – Камагь ҟәрышьқәак лысымҭеижьҭеи иҵ ӡозеи, Кама хәыҷ, Кама ԥшӡа! Ус сҳәеит ҳәа, уи шьҭа дхәу ҷума, аҷкәынцәа ааҵра иҵаргыланы ишлымоу, ахьҭа иар ганы рԥаҵақәа ашьашьалқәа ҟарҵоит. Ааи, ааи, шьабсҭа тәыҩак, шьабсҭа тәыҩак иаҟароу ашьашьалқәа! Ах, бара саҩсҭаа хәыҷ, иахеижьҭеи знык сыбҿаԥшызшәа сыҟандаз… Исымбаӡакәа аԥса хыцәқәеиԥш бтар-таруа ибызҳаит. Убас ибызҳаит хшыҩлагь, ҟазшьалагь. Ах, бара сдырганҵыхәа, абыржәшьҭоуп ианыбхылаԥштәу, бҵыхәа аныктәу! Бҳам пыҵҵәраауа балагар, иааҳаркәыкәит ауп бҵыхәа! Бара ма-кьана џьаргьы баҳзышьҭуам, уи ажәоуп ҳәа бхахьгьы имаа-иааит. Иааиргьы иҭца наҟ, идәылца, аимаа аӷьычра здыруа аласба еиԥш! Бара анасыԥ бзиа аԥыҩлара башьҭамлан. Уи
● 588 )	а и з га ●

бара беиԥш иԥшӡоу ахы ақәыршәны илышьҭазауеит! Аус злоу, убри аҿҳәара адырроуп, иагьаахатәым, иагьнахатәым…»
Аӡӷаб лгәы аҟара ирласны зҽеиҭазкуа акгьы ыҟаӡам, иаалырҟьан зегьы аӡбоит. Уи иҟалоит ибзиазар, иҟалоит ицәгьазар, аха аԥагьара аӡ-ҟәыҵәеиԥш ианаҵаҵәалак, иа-разнак зегьы аханаршҭуеит. Уи ишьҭыхны иаанахәаз агеит, убри ауп дара аӡӷабцәагьы злашәарҭоу, иҳархынҳәуеит ҳәа иалагаӡом. Дара рхаҭақәагьы уи аԥагьара, аӡиас ишьҭнаԥааз аҵәаҟьеиԥш иласкәантраӡа ихнаршәлоит. Убриаҟара ишәар ҭоуп, убриаҟарагь аҵанакуеит урҭ рҟазшьаҿы иузрылымхуа ирылоу рԥагьара… Амала, урҭ зегьы рҿы еиԥшым Анцәа иҟынтә. Аӡәы лҿы иӡӷьуп, ҽаӡәы лҿы ирҩашуп, ма иӡыхьуп. Урҭ уи хәыҷы-хәыҷла ирызҳацыԥхьаӡа ирыцызҳауеит, ама ла иџьоушьаша, зых зымч ақәхоу рҿы ишӡыхьу, ма иш ӡыӷӷароу, ишьшьылаҳаӡа ишыҟоу иахьаанхогьы маҷым. Уи аԥагьарагь, ахәыҷ бжьыс иеиԥш, ианумпыҵҟьа, нас ицеит, ахы уҭанарԥеит. Кама хәыҷ уи макьана илнубаалом, хәы ҷык-хәыҷык лылазаргь егьамаӡам, уи зынӡа излам иаҳагьы дшәарҭоуп. Еиҳарак аӡӷаб… Насгьы Кама леиԥш иԥшӡоу. Амала, уи лԥагьара аҵәыргыла иаҵагылоу аҷкәын иеиԥш, уажәы-уажәы иҳаралымкцәозар ауп, знык-ҩынтә уи ахы ԥара инаҭо агәахәара изыннажьуазар ауп аҷкәын!.. Ааи, нас ишԥа, убригь дызлалхьыԥшыша, лгәыбылра злеикша ак ҟаҵатәыми. Убригь ихы аԥша ҭаҵатәыми. Насгьы дара аӡӷабцәа убриаҟара аԥша мыцхә рылоуп, хәыҷык-хәыҷык ганы аҷкәынцәа рхы иҭарымҵалар, ирхьырмыгӡалар, ишьҭ кәыцәаан, аԥша иаго ашәҭ бӷьеиԥш иаман ицо аҟынӡа инеи-уеит. Нас, зынӡа ишьҭнаԥаауа ианалагалак, дара аӡӷабцәагь ҟәышқәами, аҷкәынцәа ирзыршоит уи рыԥша, уатка џьбаран иддыржәуашәа рыхқәа ирҭаргалоит! Дара аҷкәынцәагь, уи аӡӷабцәа рҟынтәи иаауа аԥша, ҽыкәбалда изықәтәо аҽеиԥш, ишшәарҭоу шырдыруагьы, иаразнак гәаԥхарак аарыҵасны рҽарҭоит. Ех, аԥша, аԥша, иагьа ишьамхы иҵԥраауазаргь уи иахьӡаны аӷәра аҿазҵахьада?!

…Аҭакәажә убасҟан иаалгәалашәеит лара Кама хәыҷ данлықәлаз раԥхьаӡа акәны ачара ду аҿы дшыкәашаз, иара убраҟа иагьшеибадыруаз уи лхаҵеи лареи…
● Анатоли Лагәлаа  )	589 ●


Ачара ҳәа, уи еиԥш ачара, лара лыдунеи ахаан, усҟангьы уажәгьы дақәымшәацт. Изуаз Ачбақәан, усҟан дара аҭауадреи аамысҭареи ҳәа ирымаз акгьы ыҟамызт, аха мызкахь знык аҭауадцәаҵәҟьа рашьцәа ирхьыԥшны рыҩны иҽыжәҵуан. Даргьы шаанагара иҟан, ирфоз иржәуаз рыман, насгьы ани рыҭауад жәла ду макьана ашәшьыреиԥш иҵагылан. Ргәылацәа-рызлацәа рымаҵҵәҟьа ус иаахтны ируамызт, аха ирыцхраауан, ӡни-ԥхни есымша уахь ауаа ирнеирҭан-ирааирҭан. Избанзар аҳаблаҿ, ма ақыҭа ахи-аҵыхәеи акы ааҟалар, ажәабжьқәа уаҟа акәын иахьааҩуаз ахьышәҭҳәа. Даргьы мал дук рымамызт, аха ргәы ҭбаан, анхаҩ изыҳәан ахаангьы иакәым ҟарымҵацызт. Рчарагь убас ирԥшӡан, ир-хаан ируит, дара рымацара ирчароушәа акәымкәа, аҳабла зегьы ирчароушәа игәырӷьон. Иҟалап уи аҽны имкәашаз, имшәаҳәаз уаҩ дыҟамзар, избанзар уи аҭаацәара зегьы убас бзиа ирбон азы, ачарагь гәыкалаҵәҟьа иазыԥшын.

Аҭакәажәгьы усҟан дыӡӷабымзи, иаркы-иаркы ирцә ҳәа иҟаз аҷкәынцәа иаразнак рылаԥш дыҵашәеит. Анапеин ҟьабжьқәа амцаҿ акәаш мҿы анытҟәацуеиԥш рыбжьқәа гон, урҭ ирылҩны еиқәҿызҭуазгьы ирҳәоз аарла-аарла акәын ишуаҳауаз.

– Мадина! – дынҭылбӷаҷааит Хьыкәыҷ, уи даршышызшәа акгьы лымбо-илмаҳауа дахьыԥшуаз дааҟәылхырц. – Ама ҵурҭа аҟынӡа ҳнеины ҳааип.

– Уа ибцәыҵахада?! – Мадина шьапыла ақыҭа агәаҟынӡа бцан баароуп ҳәа ларҳәазшәа иаалцәымыӷхеит.

– Сан дызбар, уаха ԥыҭрак ҳшынхо, баргьы аҩныҟа быш-назго, акы дацәымшәарц лгәы сырҭынчып. Мамзар, уи аҩ ны днеиргьы, лҟәыд ақәгылоушәа уажәы-уажәы арахь лыҽ кынҵаны аара далагоит.

– Сара аҩныҟа сбызҭода?! – Мадина уи ллымҳа лхы на-дылкылан, дналҿахәыҭ-хәыҭит, – сара уаха аҭарчеи еиԥш се-имаркыр ҳәа сшәоит. Аҷкәынцәа сеимакны ианеисуа аҟара акы бзиа избом! Санхәыҷызгьы алеибарфара бзиа ишызбоз бымдыруеи, убри сҟазшьа уажәыгь исхымгаз чмазараҵас исылаҽны иҟоуп!
● 590 )	а и з га ●

– Бызҭоу ауаа бхашҭма?! – Хьыкәыҷ уи илҳәаз иашаҵә ҟьаз џьшьа иаразнак лхы иаалҟьеит, – раԥхьа иргылан урҭ раҳаҭыр ауп ибатәу, пату зықәҵатәу…

– Аҭауадцәа раҳаҭыр мацарала ҳхы ҳазныҟәгом, урҭ дара рыжәла аҳаҭыр иныҟәнагоит, аха… Насгьы, сара аҷкәынцәа напышьашәала инеиҿагыланы еисааит сымҳәеит, – иаԥ хьан илҳәаз Хьыкәыҷ ишылцәымыӷхаз лбан, уажә иараз нак иаахьалыршшеит, – акәашараҿ еисааит! Ааи, сара реиҳа иԥшӡаны исыцкәашо ҳәа! Сара сҿаԥхьа реиҳа ишьацәхыр тәуа ҳәа! Имшьацәхыртәыкәа исыцкәашеит ҳәа, урҭ ажь рхәоушәа иҟандааи-сандааиуа срыцқәлаӡом! Арҭ реиԥш аҭауад жәла змоу рчара архәанчоит! Ус анакәха, Хьы кәыҷхеит, уанықәла, даара лахь уаԥшны укәашароуп!..
– Иаҳәашазеи, какан ԥҽыгахааит! – Хьыкәыҷ илгәарԥханы дааччеит, – бара аҽхырцәажәара баҟәыҵны бхы бнапаҿы иааг.

– Ассир бҳәоит, – еиҭах акыр-кырҳәа дааччеит Мадина, – сара сыхшыҩ иахьа ашҭа сшааҭалаз, аԥша имҵанарсыз ака-сыш еиԥш, аҷкәынцәа исыхԥааны иргеит. Шьҭа сашьҭалеит ҳәа иабасыԥшаауеи, исыԥшааргьы сҳәатәы ханаҵома?! Уи ауатка џьбара еикәаԥхо изҭоу афырџьан еиԥш, еимырҟьо аҷкәынцәа ирылоуп!

– Иҭыркәкәаны иржәыр ишԥабыԥсыхәо?! – Хьыкәыҷгьы уажә лара лцәажәашьеиԥш аҵәы налылалҵеит.
– Ус иӡбашуа аӡәыр дыҟазар, уи ами исҭаху? Изжәыз итәуп.

– Кәаптеи, кәаптеи! – лҳәеит Хьыкәыҷ урҭ анхәыҷқәаз, аҳәаса какал ианыхәмаруаз, егьызкымыз лнапы аҟамчышь ҭыбжь еиԥш апҟеиҳәа данаслак, абжьы ахьаа аҵкыс еиҳа ллымҳа ҵнахны данааҟалалак шҿылҭуаз еиԥш, – знык иан кәаптеиха, нас изҭахыда, уи анҭәу ауп ахә анамоу!
– Ахшыҩ мыцхәы уархьанҭацәоит, – иахьа илҳәоз лҿам шәар ҳәа ушәозу Мадина, лыбыз цҳафыруа ахәыц агон, – хаҵацара аан, ухшыҩ ахланҵ иҭало ауардын ахәдеиԥш илас цәазар ауп. Избанзар, уи убриаҟара иԥрыроуп, убриаҟара икәарроуп, узацәажәо аҷкәын аӡба дакыр, аӡыша дагаанӡа,
● Анатоли Лагәлаа  )	591 ●


арха ицан илыхәҭа азна аӡы изаанагартә. Избанзар, шьоук рыҷкәын дудӷьазкылар аӡәгьы иуаҭәеишьом!..

– Быԥши, быԥши, – лҳәеит Хьыкәыҷ уи маӡала лнацә кьарақәа аалрыӷәӷәан, – аӡәы ихы бықәкны даауеит, иаа-шьала, бааицымкәашар иҽишьыр ҟалап.

– Ах, ани иҩыза аҷкәын дысшьыртә, – Мадина уи знык дангәалҭа, иԥашашо аҵҟьара иазыԥшу аҽыҩ еиԥш даагылт,
– қыҭак ирыԥсоу аҷкәын сҭеиԥшыхәт!
Аха уи дшааиуаз, Мадина лахь дымнеикәа, Хьыкәыҷ дна-лыдгылан даалеихырхәеит. Хьыкәыҷгьы лӡамҩақәа ааи лыԥхеит, дааикәашәеит, аха иҟалҵара лзымдыруа данаақә ха, уи иҵегь данхәыҷыз, аӡмыжь ахықәаҿ ианнеилак, аԥара дацәшәо даналагалак Мадина длыцәхасны дшалалыжьуаз еиԥш, араҟагь ԥшьаала ллымҳа дынҭахәыҭ-хәыҭын, лаԥхьа ҟа дналгәыҵасит.

«Гаӡа хәыҷы, бхәыжәҵәы иақәшәеит, бзыԥшузеи?» Убри аамҭаз, Хьыкәыҷгьы архнышьнеиԥш еиқәаҵәаӡа

акны иԥан илықәыз лыхцәы лышьҭахьҟа иааиалган, дакӡам шәа лҿыналхеит. Уи убас иԥшӡаны дкәашон, нас дышнеиуаз ахьшь аныхиаало еиԥш, лнапқәа еиҵыхны ишьацәхыртәуаз аҷкәын дикәшо, дивакәашо, аҷкәын длырааԥсон, ҳаи анаас сыни дыԥхамшьандаз шырҳәоз, ахьышәҭҳәа ҽаӡә дныб жьаԥалан дышлыцкәашоз, убас иԥшӡаны дықәҵит, абри ишлыцкәашо иӷьазкны иԥсыз иԥсра ԥсроума ҳәа еихлафуан аҷкәынцәа!

– Зегь быԥссеит! – лҳәеит дааины Мадина данаалыд-гыла, – нас аԥхӡы багеит лҳәан, аҽы аҭхыр ианасуеиԥш, дналҿаҭәҳәеит, – уаҳа уназыцкәашо хәа, иаарылҟьо аӡә днымбыжьит. «ьара аӡә ҳхагахаргьы ҳназыдҿарҳәало, ԥсы мышьҭыгак!.. Ибырхит, ибырхыҵәҟьеит!..

– Бымшәан, бымшәан, макьана ахыцәхәыц ыҟоуп! – Хьыкәыҷгьы дызцәыԥхашьоз лзымдырӡо лҩыза лҿаԥхьа дааԥхашьеит. Уи, ани раԥхьа зҿаазхаз аҷкәын бара бахь дыҿҟьаса амҩа дықәлеит ҳәа лалҳәахьан азы, лҩыза лхәы ламхафазшәа, убри хьымӡӷылшьозшәа акәын дышгылаз.

– Ахцәхәыц ыҟоуп ҳәа ирылысхи, урҭ зегьы ахҳәа нары лушьаанӡа аттаҳәа икаԥсозар!
● 592 )	а и з га ●

– Бымшәан, – лҳәеит Хьыкәыҷ уи ллымҳа лхы надҵаны,
– макьана ицәырымҵыц, ишшьацәхыртәуа бжьы-шьхак ирхыҵуа аҷкәынцәагьы ыҟоуп!
– Ах, бара сыԥсы аҭыҩра, сгәы аабырӷәӷәеит, Анцәа иҳәо зар, Ачаа дуқәа рымышьҭа саҵанакып!..
Урҭ ааибарччан ашьаԥа иныҵалеит. Аха ашьаԥа аҩныҵҟа аӡәы ибжьы еилырганы иуаҳауа ҳәа иҟамызт, ихышхыҵәан алеира иаҿу аӡӷьеиԥш ауаарацәа рыбжьы гон. Хьыкәыҷи Ма-динеи рнапқәа еибаркны џьаргьы иаанымгылаӡакәа, итәаз ирыбжьысны инеиуан. Аҷкәынцәа уажәы-уажәы раҵәцақәа нықәыргылан акака нарышьҭарҳәон.

– Аҭыԥҳа ԥшӡа, ҵәыцак сызҭаҭәа, ари аҩынаҳа иааҭеиҭәо акы сашьуам!
– Азамана, – Мадина аишәа агәыгәым аақәылхын уахь лҿыналхеит, – сара иаазызҭасҭәо аӡәы ишьапы дықәгылан дымцацт! Уи саргьы даара ихьымӡӷысшьоит ус иҟамлар, избанзар, сааҭ дуӡӡак сихагылан, арахь нас аҽкәареиԥш ишьапқәа иҵԥраауа дцо!.. Мап, уи сақәшаҳаҭым, сара зҩы снаҳаз ԥшьынаԥха ашҭа данҭыҵуа ауп сџьабаа зегьы ахә анишәо!

– Ҳаи, сыбшьит, – иҳәеит аҷкәынгьы аӡы иҵалазшәа дыччо дҩагылан, – усҟак бнапы цәгьазар, ҵәыцак ада сыз ҭабымҭәан!

– Шьҭа усгьы ҵәыцак ауп иуҭаху, – аҵәца аарҭәны инаим ҵаиргылеит, – амала абри аӡӷаби сареи хазы-хазы ҳныҳәаҿа ҳәа. Иаҳзеиӷьушьаша мачхәума, уаҳа акгьы уҿамшәаргьы, афырџьан еиԥш иԥшӡа-ԥшӡаӡа иҟоу разҟқәак ҳзеиӷьшьа!
– Бара аӡӷаб, исҳәашагь сҿамшәо абз сабыргеит! – иҳәан, аҷкәын хыма-ԥсыма ак ааилеиҟәаҟәақәан, аҩ-ҵәыцакгьы ижәит.

– Умшәан, – акыр-кырҳәа дааччеит лара, уи лыччаԥшьгьы, хыжәлас иумаз, мамзар зынӡа уашьуеит лҳәозшәа, – са сыбз ҭыԥ ирласны иӷьоит!

Аӡӷабцәа еиҭах еибарҷыр-ҷыруа ашьаԥа иҵалан рҿы нархеит. Убри аамҭаз, Хьыкәыҷ игәалҭеит аӡә илаԥш лыҿха гаахо дышлыхәаԥшуаз. Уи иаразнак Мадинагьы игәалҭеит,


ани анс акыҟазар илаҩшәахуазма?!

Анатоли Лагәлаа  ) 593 ●

– Амарџьа, амарџьа, ублақәа ҭыҟьҟьар ҳәа сшәоит! – иара иахь лхы нарханы, аха Хьыкәыҷ лымацара илаҳартә ҿыналҭит, – амала, цқьа еилкаатәуп иулсыз, иужәыз акәу, иубаз лакәу?! Насгьы урҭ аҩбагь анеилаҭәо ицәгьоуп. Ачаа рҩы-еикәаԥхеи, ргәыла ӡӷаб лыԥшӡареи! Амарџьа, амарџьа, уаргьы, соуп ҳәа иҟоу аӡә уоуп, аха даара угәуҽаныз, акы уамшьыргьы егьи ухәнаҵәоит!

– Бара ус сӡырбымган! – Хьыкәыҷгьы дааччан, уи лма хәар аакны лҽыналыдлырӷәӷәалеит, – сара аӡәгьы дсы хәаԥшындаз, слаԥшықәиҵандаз ҳәа сыҟам.

– Гаӡа, гаӡа, ибҳәаз Анцәа баҭеимҵааит! – Мадина еиҭах иаалгәарыԥханы дааччеит, уи уажәы-уажә дзыччоз, уи лыч чаԥшь ала ԥыҭҩык лара лахь ихьалырԥшырц акәын (акры-фараз аума шәзааз, изымфаша!). Нас ишԥа, ари ачара дуӡӡаҿ аӡәы димба, димаҳа дцар, уаха излалыршоз, – урҭ ачараҿ убас ргәы ԥжәалатәуп, ирфаз иафо!
– Избан, изыхбырҟьои?! – Хьыкәыҷ иааџьашьаны дна лазҵааит уи.

– Избан, избан бымбои, сара аԥсуа цәашьы афҩы хааӡа иа-ныбылуа еиҳа бзиа избоит, ус иԥшӡаӡа аишәа ианықәгылоу аасҭа!..

Аӡӷабцәа еиҭа иааибарччеит, еиҭах аҷкәынцәа рыхқәа уахь иаанаҳәит, урҭ уа абџьарқәа кны идыргылазшәа, уажәы-уажә убрахь шәыԥшла, убрыстәи ауп ашәарах ылҵран иахьыҟоу ҳәа рарҳәазшәа!..

Ани аҷкәыни Хьыкәыҷи рылаԥш даҽазныкгьы иааиқә шәеит. Аха Анцәа иҟынтә усҟан Мадина гызмал илызгәам ҭеит, лынхьаԥшымҭа иақәшәеит. Урҭ дара аҩыџьагь еибы ҳәан иҟазшәа, лаԥш анаҳхьымсуа, уаҩ данаҳԥырхагам, знык убас имаӡаны аџьар зегьы инарылкаан ҳаихәаԥшып ҳәа. Лара Хьыкәыҷгьы илызгәамҭаӡакәа лгәы хьу-хьууа иаа ҟалан, ԥшьаала аӡы зцәылсуа агәыгәым еиԥш, ԥхаррак нҭа леит. Диздырам, длыздырам, раԥхьаӡа акәны иеибабеит, лара лых ԥагьа ишылбозгьы, ус ҟьаҵәыра дшыламгылозгьы, данынаиԥырҵлак, еиҭах ани амца зхыҳәҳәылоз иблақәа ԥшааны, аҵыхәтәанӡа даҽазнык… даҽазнык… даҽазнык

● 594 )	а и з га ●

днархыԥшылар рҭахын зегьы ирыцәӡаны. Иаргьы убас дгәаҭеиуан, иаразнак амца иҵалазар акәхап, ҭыԥкаҿ дызгы ломызт, лара даницәыӡлак, урҭ дырхыкәшан дааны, зегь акоуп џьара рылаԥшқәа еиқәиршәон, џьара машәыршәа дылҿаҳауан, ма иахьыкәашоз днеиуан, лара данаақәлалак, ахыц иаҿҟьаз ахҿеиԥш, иаргьы еилақь игылаз ажәлар дна рылҟьан, уи дналыцкәашон. «Аԥарԥита, аԥарԥита» – иӷыӷ кны иҟоу аԥҳәбыӷьқәа реидыслабжь еиԥш, иҵаӷаӡа Мадина лыбжьы ллымҳа иҭаҩуан…

«Уаҳа аӡә ак ҳаҵимдыраандаз», – усҟан лгәы хааӡа иҭыԥсаауа иалагон Хьыкәыҷ, уи ус ахаангьы дҟамлацызт, убас дааҟәымҵӡакәа аӡә дылбозарц, ибжьы лаҳауазарц, ич чаԥшь амацәыс еиԥш уажәы-уажәы илҿаԥхозарц, ларгьы маӡала, зегь рылымкаа, ани имацәыс ччаԥшь далԥшны, иблақәа днархыԥшылаларц, насгьы, уи уажәы-уажәы ибла қәа рхыԥшылара дзаҳәоз, дзаҿгәҳәаауаз, урҭ макьана ирыҵаз ахьылзымдыруаз азы шакәыз, аха маӡала лгәы ишлыҵанаҳәоз урҭ лара лыблақәа ирҳәоз рҳәозшәа, ирлас-ырласны ирым-

балар, агәхьаагара, аҿгәҳәаара, аҿхагахаара иалагозшәа. Убри аҽны, убри ачара аҟны, аџьар зегьы иара иакәызшәа ԥсы зхоу ирылаз, иара иакәызшәа зегь раҵкыс иччоз, ихә маруаз, иара имала иакәызшәа ицәажәоз (егьырҭ зегьы рыбз рыхәлашәазшәа!), икәашоз, ишәаҳәоз знапы еиныз ҟьоз. Хьыкәыҷ уи усҵәҟьа шакәмыз лхалыршҭырц лҭахны, ԥыҭк лхаҿ лыхшыҩ аалгарц, цқьа дазхәыцырц даналагоз, ани арҵу иаҩызаз, уажәы-уажә зыҭра илыцәҭыԥоз лыхшыҩ ааимшәара ианалагоз, еиҭах лара лаԥхьа даацәырҵуан, еиҭах иара имацара иакәын илбоз, зыбжьы лаҳауаз.

«Ах, шьҭа еилгандаз ачара», – лҳәеит убасҟан гәаныла лара, аха ачарагь еиҳа-еиҳа еилашыҩкуан, уи иааҟәымҵӡакәа але-ира иаҿу аӡы абжьеиԥш, абжьы ллымҳа иҭаҩуан, ларгьы уи аӡӷьы зҵыҩрны инеиуа ацҳа дықәгылоушәа, уажәы-уажәы лыхлахаҵ аагьежьуан, лыхшыҩ аахәашьуан, аха ишзахәоз гәышԥҵаӷара иазнеиуаз асы илԥоз ашьабысҭеиԥш иараз-нак лҽацәылгон.
…Аха зегь акоуп уи аҷкәыни лареи еинасыԥхеит, ага бӷьыци ашьха бӷьыци реиԥш Ачаа рчара ду аҿы иеибаԥшааит,
● Анатоли Лагәлаа  )	595 ●


иеигәаԥхеибашьеит. Уи нахыстәи аҭакәажә илгәалалыршәар лҭахӡамызт, уи лыҷкәын дҭахеижьҭеи, урҭ агәалашәара бзиақәаҵәҟьагь, афатә хааиԥш мап рцәылкхьан. Зны-зынла убранӡа илгәалалыршәон, уаҳа днахысыр лхы ахылбаау-ан, убранӡа мацара азлырхон. Иара усгьы илымкаа адунеи сахьықәугьы мыцхәысшьоит, уи акәым лҳәон гәаныла. Уи акыр ихәозшәа лбон лара лыҷкәын, зегь шаҟа лхы рхыл-баауа, зегь шаҟа лхы рыллыршәшәо аҟара. Аха аԥсҭазаара ус акгьы ашаҭомызт, уимоу иагьгәанаҭомызт лара шаҟа лхы-лыԥсы раӡаны, агәыр аҵа икылхны, адәы дықәыз, зны-зынла ауаҩ гәыршә иеиԥш, абас иаалырҟьан, изыхҟьа-изыԥҟьа лзымдырӡо илызгәаауан, дахьнархәуан, лыԥс хәы ҷы ҭакьакьанаҵ илхамышҭыртә…

– Уара насыԥ бзиа… – ахышә лхы нкылырҳәҳәан адәы днықәԥшит аҭакәажә, – иахьагь уара уда ҳаԥылагәышьоит ашара. Уара унаҳгәыҵхны ҳаатәеит. Ҳгәырҩа ақәадаб еиԥш уажәы-уажәы ҳхы-ҳҿы иқәлоит… Абри адунеи дуӡӡа уԥсы акуамызт, акы укәалкәало уанашьҭамыз ухы ухьуан. Ҳара ҳус зламыз, ҳара ҳазлаумырцәажәауаз аус… Уи убриаҟара аҵанакуазар акәхарын, убриаҟара шьоукы ирԥырхагазар акәхарын, уахәыртәит. Умариа анроу, ихы изымдырызт, иахьихәҭамыз, иахьиаҭәамыз амҩа данылт рҳәеит. Иахьихә ҭамыз ишьапы иргылт рҳәеит. Уара уқалақьаҿ уара ишухә ҭамыз, ишуаҭәамыз уныҟәазаап, аҩгьы-акәаргьы зкызшәа зхы збоз шьоук ршьапы уаҵаҳәызаап. Урҭ ажә иаҳәаз зҳәаз, знык ашьапыргыларҭа ҳаур, атәарҭа ҳа иҳаԥшаап ҳәа… Ҳаргьы иаҳхарақәоу рацәами, нан, аҷынҷа абамбыл иа наладыртәа амаӷра иазҩуан ҳәа, ашьхарахь ҳаихеит, арха дгьыл чашәрақәа ҳрызхьамԥшит, изгарыда, изҭахугьы дын-хааит, дынҵааит, ҳара ҳҿы иааиз дахаабауама ҳҳәеит… уи зе-гьы уаҩ ихы иқәикрын, убригь уаҩ дызлаӡаша ауми ламыс-ла иныҟәар. Аха урҭ шьоук-шьоук шәыламыс шаҟа ирласны икашәыжьыз (ан лхәыҷы данкалыршәуеиԥш!) убриаҟара ирласны шәӷьацоит ҳәа рарҳәазшәа, уаҩԥс ииҳәо раҳауам, ирбом, дара ирҭаху мацара иаҿуп. Уара уеиԥш, абни дара ирҭаху иаԥырхагахо нарыхәларыҟәшәоит. Аха уара аиаша
● 596 )	а и з га ●

уашьҭан, угәыжәлагь џьбаран, ушьап амса аӡә даӷрагылар ууамызт, уара ушыԥсугьы, урҭ шәҩык урыԥсоуп, нан… Ла-мыс змоу ргәаҿы унхоит, сара мацара исыԥсрам, сара мацара исхьаам уара уԥсра… Убри сгәы еиқәнаҳәалоит, убри схьаа сыцеиҩнашоит. Хәылбыҽхала унышәынҭрахь саннеиуа, есымша шәҭыла иҭалаҳауп, шәыруп, қәыруп, фатәуп, жәтәуп. Уара уахьымӡеит, аха ҳара уара агьама умырбакәа иаҳфом ҳәа уҩызцәа ухәаагара иаҿуп. Уҟәаҟәаса уанаҳзааргагьы, уҭынхацәа зынӡа укырҭа ҳарымҭеит, иахәҭаз зегьы дара ракәын иаҿыз. Уҩызцәа арҵаҩцәа, аҵара зурҵоз ахәыҷқәа, ирҿаԥшны акьажыҳәа имҵәыуарыз ахаҳә гәы изҭан. Уара умыԥсӡеит, нан, уара згәы уҭам, уара уӡбахә анаарҳәалак, бзиаҵыхәала узгәаламшәо уаҩ дыҟам. Уара уҭамхаӡеит, нан, узшьызгьы баша уршьыҵәҟьаз, уаԥырырхҵәҟьаз џьыр шьоит, уара уҳалалра, уара уламыс, уара угәы иҭаз аус зхьуг ӡаз, зылааӡара уахьӡаз ахәыҷқәаҵәҟьа рацәаҩуп. Урҭгьы инеимда-ааимдо иргап, икармыжьп, уара убриаҟара уԥсы зыхҭынҵан узышьҭаз аус, ус инышьҭаҵан аԥырҵрагь ма-риамзар ҟалап… Уи уиаҟара аӡәык-ҩыџьак ирзышьҭымхуа ианыхьанҭаха, ианбзиаха, жәларык ирусзар акәхап… Уара умыԥсӡеит, нан, иԥсыз, адамра хыла иасран иҟоу, уара ама-шьына угәыдҵан узшьыз роуп. Избанзар, урҭ аныԥслак, абни рҽыхәжәаны иаан иахьынхо адгьылаҿ иржӡом, наҟ иахьиз, иахьааӡаз иргоит. Убратәи адгьыли, убратәи аԥсыбаҩқәеи роуп аус злоу. Урҭгьы ус икажьны рԥырҵра уаҩы ианармы-жьуазар акәхап. Ус анакәха, аиашагь џьара ашьа ауеит, џьара ахы ухьнагӡоит, уԥсы ҭанаҵы иухьымӡаргьы… Нан, нан, уара умыԥсӡеит, уара унышәынҭра ианаҩсуа ауаа қьиақәа рхылԥақәа рхырхуеит, унышәыргә ааиԥхьышьшьааны, ухан ӡык наузықәымҭәакәа иуаҩсуам. «Ухраҭ бзиахааит, узышьҭаз аус-ԥшьа, жәлар аргәырӷьо, жәлары ирыхәо иҟалааит», – рҳәоит. Нан, нан, уара умыԥсӡеит, аԥсраҵәҟьа уара Анцәа иуҟәырхуп, иуҟәыблаауп…

Аҭакәажә уаҳа лзымычҳазт, ахышә нкыдылҵан, аҩныҟа дныҩналеит. Адәахь зыԥштәы зхыггаз ашкәакәа маҭәеиԥш, алашара ақәлара иаҿын адунеи. Уи убриаҟара иццакӡомызт,
● Анатоли Лагәлаа  )	597 ●


алашьцара иацәыԥхашьозшәа, агәы ннархар ҳәа ишәозшәа, маӡала, алашьцареи иареи анеилыҵуа, ианеилго уаҩԥс ила иамырбаӡакәа хәыҷы-хәыҷла инаскьанагон. Нас ахәқәа инархыган, абзеираз уаханӡа ҳәа наҳәаны, зан днаскьазго аҭаца ҿыц леиԥш, игәыкы-ҵәыкуа иаагьежьуан.

– Хьурӡык ныкнасҳап, – аҭакәажә ахьыруа чуан ахьык наҳаз дахәаԥшуа даацәажәеит, иаргьы ақәшаҳаҭхарц лҭа хызшәа, – ахәыҷқәа иԥхаҵәы-ԥхаҵәыуа еилаџьк рзылуп ран. Урҭ абыржәоуп ргәы ҭганы ианааӡатәу. Урҭ ран сара сыхә гәырла илшьоит, уи шԥалзымдыргәышьои, аха лара илҳәалоит еиԥш, аӡә иаха акәым, лхыҵәҟьа аха анлымам ыҟоуп. Ҳара асду еиԥш ҳазлагылоу агәырҩа дара ирымны руазар ауп. Уи даргьы шԥамыргәырҩо, аха ирласны ирых ҟьалааит, рыцҳа. Уи иԥсы сакәыхшоуп, уи иуал ҟаиҵеит, дцеит, ҽаӡәы деиԥшымкәа адунеи аамҭа кьаҿла дуаара-ны дықәын. Аха уи дызхьымӡаз иахьӡаша, уи изыҟамҵаз ҟазҵаша аҵәҩаншьапқәа нижьит. Иара ирласны ихы даз хәыцхьан, иаԥхьаҟа дыԥшхьан… Аха уи иаџьал, абӷьыжә зқәыԥсоу ашьацҳәеиԥш, ус иааигәаны, имбо-имаҳауа ишиз-дыргылахьаз издырӡомызт. Зегьы ибон, зегь идыруан, зегь шихьааз ауп ихы шихашҭыз… Ҳадгьыл хәыҷ атәым милаҭ рыла иҭәыр ҳәа дшәон, урҭ аҳаскьын бааԥс еиԥш ахыҵәара иахьаҿыз ҭыԥ инаҭомызт, ихьааигон… Иԥсы сакәыхшоуп, ихшаз Анцәа ԥырхагас ирумҭан, иахьа аилаџь иара ихәгьы анаҳамҵар сгәы иауам, –лҳәан, ахьыруачуан даҽа ҩ-кәапеик аӡы нахалҭәеит аҭакәажә.

Аҭакәажә шаанӡа еиқәылҵахьаз амца алҩаҵә ҩеиуан. Уи убас еибакхьан, акәаш мҿы иара амца абызшәала убас аҷҷаҳәа ицәажәон, лара аҭакәажә леиԥш акыр зхыҵхьаз, акыр збахьаз, акыр ианиахьаз аӡәы, уи иаҳәоз еилылымка-ауазар, аӡәгьы изеилкаауамызт. Иҟалап уи иаҳәозҭгьы ари ахәышҭаара ахаан ишмыцәо, ара жәытә-натә аахыс ишеи қәу, амца ашьаҭа шакхьоу, уи ахчнызагь есымша аибашьҩы игәеиԥш ишшу, ааихсыӷьра шамоуц амца. Ара ииуа ахацәагь, акәаш мҿы еиԥш, кыраамҭаӡа илакьҭа-лакьҭо амца шырку, ишрыцроу, зымца зцәыцәахьоу, ма уи амца иҵәыԥсцәоу мҿҵас изыцрамлаз, лахьынҵас измауз, иҭынчцәоу ауаагьы,
● 598 )	а и з га ●

урҭ рымца иахылҵуа акәиц нарылашәар, иаразнак ишеиба-наркуа. Ааи, уи амца абызшәала иахьа ари аҩнаҭа аҭоурых ду аҳәон, аҭакәажәгьы убас, аԥырра иаркараз аԥсаатә ааԥсеиԥш лҽеикәаԥсаны дтәан, уи иаҳәоз ажәак налаҩшәар, дзазымхәыцыр, илызгәнымкылар, иара амца ахаҭа ахааназ илцәыцәар ҳәа дшәозшәа...


А Б Ч А РА Ҳ

I

Аҷкәын хәыҷы, ауха даннышьҭала, кы раамҭа дызымцәеит. Зны дахьышь ҭазынтәи ахышә дкылԥшны ажәҩан иаҵаԥсаз аеҵәақәа

иԥхьаӡон, урҭ зынӡаскгьы ирацәамызт, аҳы, абыржә исыԥ хьаӡеит шиҳәоз, аԥша ԥсҭҳәақәак аман аҿаанахон, аҷкәын ииԥхьаӡазгьы иимԥхьаӡацызгьы ааҵәахуан. Нас еиҭах аԥсҭ ҳәақәа хыҵаанӡа дыԥшуан, аԥшагьы урҭ, ажьақәа ирышьҭоу алашәарыцеиԥш, иԥханаҵон. Усҟан аеҵәақәа рыблақәа ҭыџьџьо иааԥшуан, аҷкәынгьы иаразнак даагәырӷьон, азны каз дзеигәырӷьо иара ихаҭагьы изымдырӡо. Дгәырӷьон, шьыжьӡа зегь раԥхьа дангылалак, абаҳчаҿ рҵәамҵан иам ҵаԥсо, уҿы инҭаҟәацыртә иҟоу аҵәаҟаԥшь – арҭқәа аниба-лак дышгәырӷьоз еиԥш.

Аҷкәын аԥсҭҳәақәеи аԥшеи рыхәмарра дшахәаԥшуаз, аеҵәақәа дрыхӡыӡаауа ишиԥхьаӡоз, шә-хкык дышрыз хәыцуаз ацәа неихалан дагон. Аха уаха акы дазыԥшын, уи даназхәыцлак, зынгьы игәы ҭыԥсаауан, зныхгьы игәы ааиқә ҳәаланы дыцәарц иақәикуан.

«Издыруада имааргьы, – иҳәеит гәаныла иара, нас аҭ ӡамцахь иҿы нарҳәны днықәиан ахәыцра далагеит, – уи иацуха иҟан, саб излеиҳәаз ала, усгьы ҩбаҟа калаҭ афе-ит. Иаракәушәа илазҵаз – иҭанагалеит! Насгьы ишнеиуаз, амжәаҵла иахьныҳәҳәы иақәыз ажьеиқәаҵәа аӡахәа ила-хан, иҿӷәыцәаан иафеит. Агәы арԥсааит иара атәала! Мам-зар ани аԥшаӡа иафаз зегьы агәы иҵамчуази…»
● Анатоли Лагәлаа  )	599 ●


Иаб уи амшә уаха уеизгьы-уеизгьы иаауеит ҳәа дыҟан. Ус акәын уи анкьа дахаҩан ианишьуаз ишишьуазгьы. Нас рым-хы ҿыц хҿарран, абна иазааигәоуп, аҩынҳәақәеи амшәи уамашәа ихҭаркит. Абна ишаалҵлак, ишиашоу амхы ина-лагылоит. Дара амшәқәа мыцхәы излашәарҭоу, рызхара ыфан, ихәап-жапуа ианыҟалалак, амхы иалҵны ицоит, аха рымгәа шьҭыхны хара ирызгом азы, ишнеиуа хәажәрак рыҽнылажьны ицәоит. Адырҩаҽны ианаашалак ԥыҭрак инаскьоит, аха зегь акоуп, адырҩауха еиҭахынҳәуеит, даара ргәырҽанны. Убасҟан ианузымшь, нас акыраамҭа уахь иқә лаӡом, рцәа иалашәозар акәхап, усҟан аԥшәма имхы шгәеи ҭо, ишәақь кны рнеира дазыԥшны маӡала дшахаҩо.

Зныхгьы аҷкәын амшә рыцҳаишьон, иахьа хәлаанӡа ины гәнысуа абна иахьылоу, машәыршәа иаҿаҳауа афатә анам ҵәалак, амгәа ахәыц еиҩнаҵәо, амҵ ҭалазшәа ахы ҟьауа иқәхозар акәхап. Усҟан гәаныла ирызхәыцуеит ақьаԥ ҭажәқәа рҿы инхан иҟоу аҵәашақәа, урҭ адгьыл ырхыџ-хыџуа ирықәлан ианаршәшәо, иагьараангьы амахә дуқәа ишырхьынҳало, идӷьырны иаман илеины, адәагәҭан агәыз ҳәа икаҳахьеит. Аҷкәын усҟан аҵәаҵлақәа амацәыс рысыз џьишьон, рымахә дуқәа хыжәжәарахӡа, иӷьашӡа, абырг ихаԥыц заҵә еиԥш, ақьаԥҭақәа рҿы иаразнак улаԥш иҵа шәон. Усҟан иаб иеиҳәон уи шмацәысмыз (ԥшь-шьапык зҵоу амацәыс!), ус акәын дшашьҭаз иаб, згәы ҵшьаауа абна илоу амшәқәа шракәу аҵәаша зфо, уимоу, иирбон рышьҭақәа хылԥа бзиак иаҟараны аҳәынҵәақәа рҿы ипаҟьа-паҟьаӡа иахьаныз. «Шьашәы уҭарблааит, – иҳәон иара, ақьаԥҭа аҟынтә наҟ хараӡа абнахь дыԥшуа, уа аҷкәын илымкаа иара урҭ ахьықәыз рцәаара ибозшәа, – ари ашьҭақәа заҟароу ала, сынтәа ҳамхы хәыҷы ианачыча, лапҟьакгьы ҳазҭымго иааҭ нахуеит ауп».

Аҷкәын дааҳәын игәышҵа аҩада иҩарханы аҭӡамц да ҵаԥшуа днаиеит. Уи дамхацәар, ахысыбжь анго имаҳар ҳәа дшәон, иара агәра ганы дыҟан уаха амшә шаауаз, иабгьы ишәақь аԥынҵа ишнадибалалак дышхысуаз, иаргьы хәааны раԥхьатәи ахы иазышьҭамкыкәа ахи-ашьапи еилаҵаны
● 600 )	а и з га ●

икәымпылуа ахысыбжь ахьгаз ахь иаб дакырц ишдәықәлоз. Аха иабгьы заанаҵ уи ус шыҟанаҵо идыруеит азы, аҵла еимҿаԥа дхалан дықәтәоуп, ишәақь агәыцә заҵәык ауп иааԥшуа, амшә иԥба амкырц азы, аԥша ахьамысуа аганахь ала иҽавакшәа дтәоуп. Нас алақәагьы еибарсны идәықәлашт, аха аҩынтәраан ахысра дахьымӡакәа, агәылацәагь еибарҩны инеиаанӡа, иаб дакыр ҳәа дшәан, аҷкәын уажә дахьышьҭаз игәы ааҭыԥсааит. «Раԥхьа уи ишәақь имнахышт, – иҳәеит гәаныла иара, ихызагь длахан имаҟҿаҳәара аҟынӡа инаи қәихит аҷытбыжь гар дҩаҵҟьарашәа, – аха уи иџьыба иҭоуп аццышә иаҩызоу аҳәызба, иаразнак иааҭԥааны агәы ина леиҵап. Уи амшәгьы уаҳа акгьы азыҟамҵаӡакәа, ахы нхьа-дышьшьны агәараҳәа инкаҳап».

Аҷкәын уажә дааԥышәырччеит, ахәылбыҽха иаб ашәақь нкыдхны ашҭа данынҭыҵ, иаҳәшьеи иареи анааизынха, рцәажәара ааигәалашәан. Ларгьы убриаҟара лыбыз хны илҿоуп, лҟазшьагьы зны-зынла убриаҟара иџьбароуп, зны аҷкәын иԥсы лфаӡо даналага, «Бара аԥсык бымир, быҷ кәынхон» ҳәа леиҳәеит. «Нас исоумҳәо уажәы, уиаҟара уха ҵазар, – лҳәеит лара лӡарақәа кны лҽырзажәны даагылан,

– уара хланҵык уҭагылоуп, мыц зымҳәаӡо абџьар укуп. Уа нынаԥш, ушәақь ахы иахьнанагаша ахәаны мшәык ықәгы лоуп, аԥсырҭа иузақәыршәар – иушьит, иузымшькәа иухәыр
– ибылгьан ишааиуа уеимлагәа уакуеит. Аҳы, исоуҳәозар, ишԥаҟоуҵо уара уакәзар?» «Са сакәзар, – иҳәеит аҷкәын ииа шаҵәҟьан абыржәы амшә илаԥш иныҵашәазшәа иаразнак игәиҽаниҵан, – адгьыл сҽеиуатәны, уи амшә аҩадахьала сач-хнысны, агәаҽанӡамкәа сеихсуан. Азныказ исзышьҭамкыр, иаразнак аҩбатәигьы агәыдысҵоит!» «Амарџьа, амарџьа,
– лҳәеит лара еиҭах лҽаарзажәны, – ҩынтә уанеихс, нас изаҳҭахгәышьои, ацәа бжьухуеитеи! Уара уанхаҵаз, амшә аԥсырҭаҵәҟьа иарбаны зныкала иуртәар акәын». «Ибму ӡахт, – иҳәеит иара уажәы амшә ицәцазшәаҵәҟьа инапқәа наиваҳан, – ацәа мыҵкәаӡакәа сара амшә шьны излаб-заазгои!» «Нас ҳара иҳанажь», – лҳәеит лара, аха аҷкәын убриаҟара игәы ԥжәеит, гәаныла «ҵыҵындра, ҵыҵындра»
● Анатоли Лагәлаа  )	601 ●


иҳәеит, иқьышәгьы иаақәххит, аха ихаԥыцқәа ааихарӷәӷәаны иҽааникылеит. Уи иҵегь данеиҵаз, даазеилаҳаз лоур акәын, иҟамзаргь иаармыԥшаар, ахамышҭыхә иҭалыргылон лҭаа цәа. Убас ҽнак амыҵмыџь лҭаххеит, аха аҩны иҵәахны ирымаз нҵәахьан, зегь акоуп, ишәыԥшаароуп лҳәеит. «Аӡын ҵыҵындреиԥш уажә бабеилаҳаи?» – лҳәан, лан агәыла-азла зегьы еимлырҟьан, аҵәыуара данаҟәымҵӡа дрыцҳалшьан илулакгьы цырақәак лзылԥшааит. Убри нахыс аҷкәын «Ҵыҵындра» ҳәа длышьҭан, аха ус аниҳәалак, лара дгәаан дхәацыхәаԥшьха деибакуан азы, лара игәы анԥылжәоз ма акы анеимаркуаз акәын ианиамхаҳәоз.

«Иара амшәгьы рыцҳаушьартә иҟаӡам, – аҷкәын гәаныла деиҭаазхәыцит уи – знык иҭалан иафазар иҳачҳап, ҳхы иқәаҳкып, аха ҩынтә раан еиҭазаауеи? Ма иԥхашьар, ма ишәар. Уи лазҵаз, израшәаз, иаазрыхыз – ҳаргьы акрыфара шаҳҭаху азымдырӡои? Мамзаргьы ахы мацара акәу изыз хәыцуа, уаҳа адунеиаҿ амла иакуа, акрыфара зҭаху аӡә ды ҟоуп ҳәа иҟаму?»

Аҷкәын ус дышхәыцуаз, дшынаҳә-ааҳәуаз ииулакгьы дыцәеит. Аха илацәа шааихьишьыз иаразнак аԥхыӡ дынҭа нагалеит. Ула аҵәыршы ҭакызар иумбо илашьцан, иаби иареи хаз-хазы рыҽшаны амшә анбаауеи ҳәа иахаҩо амхы иалатәоуп. Иара аҷкәынгьы шәақьк икуп, уи иара иаб итәы иаҟарам, иҵегь ихәыҷуп, аха уажәы-уажәы игәы ирыӷәӷәон иара, избанзар игәалашәон иаби иареи ацәҟьара кыдҵан ишеихсуаз, иаб итәы иахьнанагаз ишнанагаз иара итәгьы, асаан аԥҽыха аԥша зласыз аҳәасашәҭ еиԥш иԥыххаа ишле-из ацаҟьа аҟынтәи. Уи зны-зынла амшәгьы рыцҳаишьон, идыруан убригь ҿаҵахәык шамаз, знык-ҩынтә рџьықәреи ԥыҭк зафагәышьар, нас иааӡомызт, даҽа шьоук рахь ицон, убрагь лыԥхала изчар, нас ус-ус аӡынрагьы ааиуан, шша-хәҷык азыҟаҵар ашьапқәа рыбзо аӡынра аҭыҩраҿ иахнагон. Усҟан зынӡа агәы ҵшьааны амла иакӡо иалагаргьы, сынтәа излагылаз аџьықәреи бзиа агәаларшәаны агәы ааннакыло-зар акәхарын…

Ус, аҟәҟәа-аҿҿа аахган, иара инаицәхыкны рацәак бжьамкәа аанда еилаҟәҿны, хланҵы ирбылгьан иҭарҵаз ақ
● 602 )	а и з га ●

деиԥш, амшә аалҩрит. Аҷкәын уи иаразнак ишәақь нақәи кит. Уи иаргьы дгәанаҭан, азныказ иџыџӡа иааҭгылеит. «Ахьҭаха узмырцәои, аҷкәын?!» – аҳәазар ҟалап уи гәаныла. Аҷкәын убасҟан агәра игеит амшә даԥырхагамхар иар-гьы ишиԥырхагамхоз, ишиламкьысуаз, ус акәымкәа, иб-жьы ақәирго далагар, иҩхалан, агәаҽанӡамкәа зны-зынла иамԥыхьашәало бна-саранџьк еиԥш, аҟыт имырҳәакәа дшылбаанадоз. Уи аблақәаҵәҟьагьы «ухәыҷызар, хәыҷҵас уҟаз!» ҳәа, акәын ирҳәоз. Аха уи иабаӡомызт аҷкәын мыц зымҳәаӡо шикыз, иабозаргьы хәмаргаҵас, егьырҭ ашәа рах хәыҷқәа алаиршәарц икыз џьнашьазар ҟалап. «Уара мышә-ҟәыш уҟәышуп, ус умыхьыр акәын. Ухыкәмаҷыра иҭасыртәарыма?! – аҷкәын дымшәаӡакәа амшә дахьа хәаԥшуаз иара ихаҭагьы иааџьеишьеит. – Иасышьжьымҭан саныҩагылалак, уцәа хәымсысӡа, итатаӡа, ашьацеиԥш сшьа-пы ныласыргылалап!»

Аха амшә шихәаԥшыц ихәаԥшуан, иара ихаҭагьы из-еилымкааит, уи дхәыҷцәоуп ҳәа датәанамбозу ма иикыз ашәақь гәанаҭан ишәаны игылазу, мамзаргьы, иара азы иаҳа ишәарҭаз – иаб ифҩы аку. Нас ашьҭахьтәи ашьапқәа инарықәтәан, ауаҩ иеиԥш, икәаҩӡа итәаны ихәаԥшра иа-лагеит. Аҷкәын азныказ даашәеит; «Издыруада сакыр аҭа хызар, сааԥсаны сылацәа анааихьысшьуа ҳәа иԥшызар?» Убасҟан аҷкәын ишәақь еиҭанақәикит амшә, иаргьы ари ахәыҷ гаӡарак импыҵҟьара дыҟоуп ҳәа ишәазар акәхап, ахьышәҭҳәа ашьҭахьтәи ашьапқәа инарықәгылан, анцәа иҳәо ахаҵа иеиԥш, аԥхьатәи ашьапқәа аҩада ажәҩан ахь инарххеит. Уи зны ихәмаруашәа ибеит аҷкәын, нас иаргьы дааикәашәан, игәы инҭиҳәааит: «саб иакәызҭгьы, иагьа раан угәы ҵыблааны укаижьхьазаарын. Аха сара урыц ҳасшьоит, умбои, насгьы макьана ԥш-лапҟьакгьы агьама умбац, абриаҟара бна урылыҩрны, абриаҟара маӷи-қәыци урыцәкәыкәны уанаах, ма уззааз агьама ба. Уҿыҵа хааӡа иҟаҵа, ариабжьарак жьабаау, шәаӷьу сеидру угәы рхәашьны узмоу. Мамзаргьы шьхымӡаҭрак уақәлоу, аллаҳ итәуп, ашьха урфазар акәхап, ухы-уҿгьы хьыруачуанк иаҟаран ихчааушәа збоит».
● Анатоли Лагәлаа  )	603 ●


Амшә уи гәаныла ииҳәаз зегьы аҳазшәа, ишәақь агәыцә данлаха, аԥхьатәи ашьапқәа инарықәгылан азааигәара игы-лаз џьықәреик ашьаҭа наҿыҵакны инацҳан, зшьамхы кәадоу ачымазаҩ иеиԥш, иааизҟәыҿит. Нас аԥхьатәи ашьапқәа инарыбжьакны алапҟьа аацәнарҳәын, инаҿыҵакны афара иналагеит. «Уиаҟарагь уџьабаақәа адуп, – иҳәеит гәаныла аҷкәын, игәгьы даҭааччеит, – амала зынӡа еилаҟәаҟәан ум-цан, саргьы суаҩуп, пату сықәҵа. Угәы нызкылаша, ушьам-хы рыӷәӷәаны уҭыԥ аҟынӡа уназгаша ануфалак, аџьықәреи уаалҵны абри акаӡӷы унаҿаланы ушьҭыбжь мыргаӡакәа уца, акәымзар, саб ус уимшьҭыр ҟалап, уи ашәақь агәыцә днықәмыԥшыц уҳәаанӡа дхысуеит. Ааи, ааи, саргьы пату сықәҵа, мамзар аҵла дшықәтәаз дамхацәан, амшә амхы ҭарцәны ицеит, иара дахьамфаз анцәа иџьшьоуп ҳәа исхыч-чо иҟоумҵан! Уаҳаҭыр збазар, саҳаҭыргьы ба».

Амшә ус ԥыҭк афахьан еиԥш, даныԥшы иаб адгьыл иҽеиуатәны, амх хәдаҟа дахыкәшан ааира даҿуп. Уи хымԥада амшә ашьҭыбжь иаҳаит. Убри аамҭаз аҷкәын ишәақь агәыцә ажәҩан ахь инаирхан: «Ухәы уахысҟьоит, аха уԥсы угароуп мышә-қрамҽа…» – иҳәан гәаныла, аҵықь ааҭиргеит. Амшә иаразнак ихәаан иԥеит, аха ахы шақәымшәаз анаба, аанда аҽылаханажьын, ирҟәаны ишзахәоз ахықә илҭалеит.

– Уеиҭеихс, уеиҭеихс! – иҳәеит иаб аандашьҭра давалан дахьааиуаз. Уи иҷкәын амшә хәны ицәцаҵәҟьоз џьишьон. Аҷкәын еиҭеиҵеиҵан уажәшьҭа ашәақь агәыцә ажәҩан ахь ирхар иаб ибон азы, амшә злацаз инацәхыкны деиҭахысит. Аха амшә аԥсы ианақәыԥш иахьцашаз ицахьан. Иабгьы ԥыҭк днашьҭаҩит, аха дышзахьымӡоз аниба даахынҳәит.

– Егьаурым, аус злоу, иақәымшәазаргь, уаххысааит, ус ишәаҟьаны знык аԥсы агазар, уи уажәшьҭа арахь уаҳа ихы нҳәуа убарым, – аҷкәын иаб дицхраан аҵла даалбаан, аҩ ныҟа рҿынархеит.

– Акы ақәымшәакәа иҟам, – иҳәеит аҷкәынгьы дгызмалӡа, иаб дишьҭагылан дахьнеиуаз, – уи хымԥада ихәуп, уаҵәы иаашар, ашьаркәасҭа ҳақәлан ҳҿынаҳхап.

– Аиаша уҳәаҵәҟьеит! – иаб цәгьала игәаԥхон иҷкәын

иҟазшьақәа. «Уара сыбчараҳ!» – иҳәан гәаныла ихгьы ина-

● 604 )	а и з га ●

пы нықәишьит. – Уаха ҳашьҭаларгьы, ари ахәажәра иара аԥштәоуп иамоу, џьара ихәыҵажьызар, ҳлеимлагәа ҳакуеит. Амшә анхәу, ҳаӷоу даҿаҳааит!

– Амала иара мышә дук акәын, – иҳәеит аҷкәын, уи аих-сра ахьигәаӷьыз, иҟаиҵаз ахаҵара иаб иҵегь имаирҽхәар иҭахын азы, – уи иаҟароу сымбац. Ҳаанда аҽахьынаханажьыз, ашьац еиԥш, иаарҟәыцит!

– Шьашәы иҭарыблааит, – иҳәеит иабгьы, усҟан аҷкәын агәра игеит, уи ииҳәаз иаб ишхеимҵаз, иара деихсыр иҭахызҭгьы дшеихсуаз, ус ишимышьҭуаз, избанзар иара иаб агәра игахьан уи ус аламала ихы шкамшәоз, игәгьы шымҭрысуаз, аха ара даҽакын иҟаз, уи закәыз издыруамызт аб. Аҷкәынгьы иеиликааит уи амшә дшамеихсыз шидырыз иаб, аха иаартны акгьы иаҳәара изымгәаӷьыкәа дшыҟаз, ашҭа ианааҭала, ихьыз иамхаҳәеит аҷкәын.
– Уи уара уԥсы ахоуп… – иҳәеит аб, аҷкәынгьы азны-каз иааицәымыӷхеит иаб амшә дадикылаз џьишьан. Аха ашьҭахь цқьа данхәыц, ианишәа-ианиза, уахьамеихсыз азоуп уԥсы захоу, еиқәурхеит ҳәа акәын ииҳәарц ииҭахыз саб иҳәан, дгәырӷьан ашьҭыԥара далагеит. Аҷкәын усҟан дгәырӷьацәеит, убри азоуп хымԥада уи аԥхыӡ хаа иаразнак дзалҵызгьы. Аха уи нахыс ихы нықәиҵар, ибла ихгылон амшә, абри ҭаацәак рхәы зҭоу рца иаҟароушәа, насгьы иара зны датәанамбошәа, зны ицәшәозшәа, даҽазныхгьы ашь ҭахьтәи ашьапқәа ирықәгылан, аԥхьатәи ашьапқәа раҳан, иааинуҟьар иқәларашәа!

«Абна илаз, – иҳәеит усҟан гәаныла иара, агәрагьы игон, иҭаххар ишишьуаз, нас агәылацәагь, хәыҷгьы-дугьы, иа ра иӡбахә ада ӡбахә рымамкәа дышдырҽхәоз, иаарым ԥыхьашәоз аҳасамаса наигәыдҵо, удырҩатә еиӷьхааит ҳәа, абарбанџьиеиԥш ишикәшоз, сыбчараҳ хәыҷ иҟаиҵаз шәа ҳама ҳәа ианду зегьы рҿы уи ажәабжь шаацәырылгоз – урҭ зегьы идыруан иара, аха аҷкәын амшә аԥсы ҭазар иҭаххеит.
– Сагәалашәалап, – иҳәеит иара еиҭах гәаныла, – аха акы заҵәык сгәы еихьызшьуа – схысын исыршәеит, амала убри зыҟасҵаз адыруазҭгьы шаҟа ибзиааз… Иаҳҳәап ашьхараҿ
● Анатоли Лагәлаа  )	605 ●


акаԥкаԥқәа анҿырҭлак, ашәарах ишшәарҭароу, ауаҩы ааигәа дшыҟоу шидырдыруеиԥш… Издыруада, амшәгьы иадырзар са сызхысыз, издыруада? Ус анакәха, уи сара исызгәааӡом. Избанзар уи иадыруеит аԥсҭазаара есым-ша, уи изҿынҵәааны иафоз аԥшаӡеиԥш, ишхаам, аус злоу иара амшә кьыс амамкәа еиқәхеит. Иҟалап уи гәхьаазгоз, иазыԥшыз, абна агәаҿы мышәҳәыск ыҟазар. Иҟалап иара абна ахаҭагьы игәхьаанагозар…»

II

Ауха Махаз дхынҳәу дыхнымҳәу изымдырӡакәа дыцәеит аҷкәын. Данааԥш, ишшара ишахьан, аха иаха кыраамҭа дызмыцәеит азы, ашьыжь дцәеицәыԥсуа иаразнак ацәа алҵра ицәуадаҩын. Илацәа инапы нхишьылан мчыла иаа-иртит. Ус иаразнак ихаҿы иааит иаха даныцәоз иаб амха ҟынтәи дшымаацыз, уажәы-уашьҭан ҳәа ахысыбжь дша зыԥшыз мацара ацәа даман ишцаз.

«Сышьҭахацәеит, – иҳәеит гәаныла иара, ихыза ныԥхьар шәҭны ииарҭа днылԥан, – Кама лакәын сзырҿыхалоз, аха убригь иахьа ацәа далахазар акәхап».

Ус аҷкәын амаҵурҭа аҟынтә цәажәабжьқәак илымҳа ин ҭасит. Иаразнак иҽааилеиҳәан, ашә аартны абарҵа днықә ххит. Ашьыжьтәи аԥша хьшәашәа ҿацаӡа ианынаихьыс, аӡыхь наиҿеиҭәазшәа, длахҿыхӡа дааҟалеит. Аҷкәын иараз
нак идырит уи ианду лыбжьы шакәыз, егьырҭ аҭаацәа аӡә гьы ихабар ыҟаӡамызт. Амаҵурҭаҿ даннеи, ианду Шьашь кәа дцәышӡа шьакәарак лыламкәа лыԥшшәы лыхҟьаны дгылоуп.

«Дыхнымҳәӡеи?» – иҳәеит гәаныла иара, аха уи ажәа игәаӷьны иҿы изамырҳәеит, агәаӷьеиԥш ихәлашәеит.

– Уаб ихабар ыҟаӡам, нан, – абригь лҳәеит, Шьашькәа лыхлахаҵ гьежьызар акәхап, дааизҟәыҿын, насыԥшәа лыҽ калмыжькәа лывара игылаз аҟәардә днықәтәеит. – Сынтәа тәи амшәқәа зегьы иара инимырҵәар иуамызт, ак шиԥеиԥ шыз мҩашьо…
● 606 )	а и з га ●

Аҷкәын дахьгылаз днеилууааит, азныказ иҟаиҵара из-ымдыруа даақәхеит, аха нас иаразнак икьаҿ ааишәхаирԥан ашәахь иҿынеихеит.

– Амхы цқьа хәыц-хәыц еимыжәда, нан, Даур. Нанашьгьы Кама длыман уахь далоуп. Уа даныжәымба, иаха ихысыбжь-гьы мгаӡеит, наҟ дашьҭалазар акәхап. Нан, нан, иабахиҿоз уи адгьыл мышьҭацәгьа…

Даур ахҿа иаҿҟьаз ахыцеиԥш агәашә дныҭҟьеит. Убриа ҟара дыҩны дышцозгьы, еидихәыцлон иаб иаха дтәазарц ахьихәҭаз аҭыԥқәа. Урҭ иара итәала ԥшьыџьара иҟан. Аха џьарак иара амхы иналганы абнара ԥыҭк инылагалан иҟан. Уи амҩахәасҭала анҭ иаҳа згәы зҽаныз амшәқәа ракәын иаауаз. Избанзар уи ахәы иқәган иааган, аӡә даԥаҳаларгьы, мамзаргьы ицәаара шабаз иаҳа иахьазыманшәалаз хықәк аҽанаҭар ҟалон. Егьырҭ амҩақәа ажәырҭра илсны ихалон, уахь анҭ, зегьы ззеиԥшыз, амшәқәа ракәын иаҳа иамаз.

«Иаха хымԥада ахьанааҿы дтәан уи, – аҷкәын иԥси-иԥси еивҵахо амхы далалан дахьнеиуаз еидихәыцлон, – аха ихы-сыбжь мгазар, уи агызмал иара изааигәахаанӡа дабеит. Нас иаргьы ахысха анинамҭа, иааҳәны идәықәлазшәа ибан, дашьҭалеит».

Аха убринахыс аҷкәын иаб ишыҟаиҵашаз иаразнак изеидымхәыцлеит. Избанзар иаха амза ыҟан, аҷкәын иаб уи амшә знык ишәақь аԥынҵа изадбалар, дхысыр ҟалон, аха ахысыбжь мгаӡеитеи. Издыруада дшашьҭаз ахәы дхыҵзар. Мамзаргьы уи ахысха инамҭакәа иааҳәны игәыдлазар.
«Аха ус амарда ишаҿаз деихсрымызт уи. Насгьы иара иа-хьада амшәқәа имшьыцкәа дыҟам, уи урҭ рлеишәақәа бзи-ан идыруеит…»

Аҷкәын аҿыц хҿарра-мхы данналала иани иаҳәшьеи рыбжьқәа иаҳаит. Уи урҭ рықәҿиҭыр иҭахын, аха ибжьы из ҭымго иԥси-иԥси еихәлахон. Нас ииулакгьы ҿааиҭит:

– Дыжәбама? – раԥхьаҵәҟьа иара мыцхәгьы ибжьы ҭы гацәан ҿиҭыз џьишьеит, аха аҭак анимаҳа, урҭ рҟынӡа иш зымнаҩыз идырит. «Дрымбакәа дабацоз, – иҳәеит нас гәа ныла игәы аарыӷәӷәаны. – Уи урҭ амшәқәа ракәым, зегьреиҳа
● Анатоли Лагәлаа  )	607 ●


злеишәа цәгьоу ахра мшәқәагьы ахәитәхьеит. Аха уажәы ма ихысыбжь мгеит, ма ихабарк ҟамлеит». Нас иԥсыԥ ааиви-ган, еиҭаҿиҭит аҷкәын: – Дыжәбама, дыжәба?

Аха урҭ еиҭахгьы ибжьы рмаҳаӡеит. «Шәлымҳақәа ацәа рҭадырҭәама? – гәаныла даарзаӷьит уи иани иаҳәшьеи. – Урҭ анеицәажәо, аӡлагара иахатәоушәа, аӡәгьы ибжьы ра ҳаӡом!»

Аҷкәын деиҭаҭрысны иҿынеихеит. Аха уи ишиҭахыз иҽеиҵыхны дзыҩуамызт, аџьықәреи шьапқәа уажәы-уажәы шьапҿаршә анизырулак, иҽизнымкылакәа дцан қьышәха дцәыҵаҳауан, дара аҟәыд махәқәагь рҽеилышьны иахьы ҟаз ишьапы анынарҭаԥалалак, ашьацҳәеиԥш дааныркылон. «Аус злоу, – иҳәон гәаныла иара даныҩагылоз, – иабџьар имнамхыкәа знык дархысзар. Нас ма амч абжа амҟьон, иар-гьы аҳәызба аҟьаха дахьӡон. Аха ус сҳәеит ҳәа, уи аншу, иа ҳагьы еицәоуп, знык ианус, шә-ԥсык ухазаргьы, акы узын-хом…»

– Ееи, дшәымбаӡеи бара уахь џьаргьы? – аҷкәын иани иаҳәшьеи аԥхьан рыбжьы ахьгоз дазааигәахахьан, аха дар-гьы наҟ иҭалахьан. Урҭ уажә реиқәҿыҭбыжьқәа злаиаҳауаз ала, амхы иалҵны абна илалахьан. «Усакәзар, дашьҭалеит, – иҳәеит аҷкәын, шәарҭаракгьы хьшәашәаӡа, амаҭәа бааӡеиԥш, игәы ишынахьысыз ааинырит. «Уаха иҳаибарбап!» – иҳәеит. «Уаха ма уара, ма сара!» – иҳәеит.

Аҷкәын иаб амшә анибалак, игәы иҭиҳәаауазгьы иды-руан. Ааи, ааи, аҷкәын иаб аҩнеиԥш адәахьгьы ибзиан ди дыруан, еиҳарак ашәарыцараҿ. Уи иасымша иара ихаҭа ди хыҽхәан иҳәалоит еиԥш, иаб игәы иман.

Ус аҷкәын игәеиҭеит ивара аԥшанаатә ыласызшәа аҭәа рҽны ишкажьыз. Нас иара аҭәа иаҳа иахьаӷаз, адгьыл ахьаҵыԥшуаз аҭыԥаҿ даннеи, ипаҟьа-паҟьаӡа амшә ашь ҭақәа днархагылеит. Цқьа данахәаԥш, уи ашьҭа авара ад-гьыл цәаак ашәытақәа реиԥш ианыз иаб имагәшьҭақәагьы ибеит. «Иԥсы иамуит, – иҳәеит иара иаб маҷкгьы дааизгәаан.

– Ишицәцаҵәҟьоз аниба – дашьҭалеит. Аха иара ашьҭақәа заҟароу ала, уи уамаӡак ауп. Шәақь иҭыҵуа хыкгьы иартәап ҳәа сыҟам».
● 608 )	а и з га ●

Убри аамҭаз рла Дамшәгьы ҳаш-ԥышуа иааиԥылеит. Уи иаб абри амхы амшәқәеи аҳәақәеи рзы даналатәоз арахь ахаангьы иааигаӡомызт, рыфҩы шакыз ашра иалаган иараз-нак иарырҳауеит ҳәа. Аха иаргьы ацәа иалашәазар акәхап урҭ уи ишишьҭаз, шарԥазаахыс иани иаҳәшьеи амхы иахьа-лаз иаргьы рыцын азы, аӡаӡа иаганы, икәатрабааха, аӡы иа-мырхыз аҳәыс еиԥш, аҽрышәшәо иаԥхьа иаацәырҵит.
– Дамшә, Дамшә, – иҳәеит аҷкәын уажәшьҭа аҵәыуара да-куа, иԥсы ҩеины ихәда иҩкыдгылан, – саб даҳцәыӡит ишубо, иааҟоуҵалакгьы, иаауулакгьы, дахьыҟазаалак дуԥшаароуп. Уи дабанӡацап зугәахәуаз, аа, абар, аҭәа рҽны еимгәҳәаны иахьылсыз амшә. Ҳашьҭы, Дамшә, издыруада-издыр… дхәы зар, уи дакызар, иԥсы изацәгазаргьы, даҟәаҟәон. Уи ус ихы аҿаижьып ҳәа сыҟам сара, аха ауаҩы дызқәымшәо акагьы ыҟам. Ааи, ааи, Дамшә, уара ула ҟәышуп, иагьа дшәарыцаҩ бзиазаргьы, убри аҩыза дақәшәар ҟамлои? Умбои, Дамшә, уи ашьҭақәа, аа, иаргьы ишьҭақәа ахьгоу. Уи ицәцошәа аниба, дашьҭалеит, амарџьа, амарџьа, ҳаццакыроуп, Дамшә…

Дамшәгьы, уи ииҳәоз аҳауазшәа, ԥыҭрак ала ҭаа ихәаԥ шуан, нас абжьы ныҵакны иааҟуҵәыуан (уи иаанагоз: узгылоузеи, ҳашьҭы! ҳәа акәын), ифҩышәо иаԥхьа инагы-лан, зны иҵаруа, зны амшә ашьҭақәа алаԥш анрықәшәалак, иаҳагьы иӷыӷкны ишуа, даман ахәажәра илгаз амҩа ина-нылеит. Уи амҩахәасҭа сынтәа аандаз ахацқәа анылырхуаз аҷкәын иаби иареи идрыцқьазшәа рухьан, аха џьара-џьара аҵлақәа хыжәжәаны ианыжьлан, џьаргьы ус амаӷ ахаԥаны иеимиаан иҟан. Аха иџьоушьаша, уи амшә иара амҩахәасҭа иаанымҵӡакәа, ладагьы-ҩадагьы ахықә џьара аҽанамҭакәа ишиашаз иахьаауаз акәын. Аҷкәын ахьа абӷьыжә цәаак ахьықәжьымыз џьара-ҩыџьара иаб ишьҭақәагьы илаԥш нарықәшәон. «Уадызцалеи, – иҳәеит гәаныла аҷкәын иаб дшацрымҵуаз агәра анига, насгьы ара уеихсыртә иҟамызт, мардаран, иаахынҳәыр – ҩ-раԥагьы унанашьҭуамызт. Уи уара уаҟарагь издыруадаз, убри азы акәхап уи ахәы ихы ҵаанӡа ма агәаҩа аҽҭанажьаанӡа узамеихсуазгьы…»

Ус ҵаҟантәи аҿыҭбжьы геит дубама ҳәа. Уи Кама лакәын, аҷкәын ари ахәы дызқәыз аҵаҟала шыҟаз даҵалахьан.
● Анатоли Лагәлаа  )	609 ●


Аҷкәын акәашмҿы днықәгылан ҿиҭит: – Уи ишьҭақәа арахь игоуп, арахь, ҳәа. Аха уи ибжьы цқьа илмаҳазар акәхап, еи ҭаҿылҭит. Аҷкәынгьы знык-ҩынтә ибжьы лықәиргеит, аха уаҳа имнаҩуашәа аниба, Дамшә зынӡа хара ицәцар ҳәа дшәан, деиҭанашьҭалеит.

«Абыржә знык акы имыхькәа данаҳба, – аҷкәын убас иҽкынҵаны дышцозгьы, иааигәалашәеит иаб ԥахьа абас шәарыцара ҳәа дахьцаз данымаа, иани иареи анишьҭала, уи дизгәаан иан илҳәоз ажәақәа: «нас ишәақь иман ашәхымс даахыҵыр, акәу-кәуҳәа сигәыдыҳәҳәалоит, изакәызеи, ҳацәа ыҟам, ҳтәа ыҟам, ибаҩҷа абаҳаури, иарбан гыгшәыгу дзыхә лабгаз ҳәа ҳдәықәуп».

«Быбыз бацҳа, – иҳәеит аҷкәын иан дналаԥысны амар-да днаҿалан усҟангьы, – уи зныкыр ихы кашәеит ҳәа баҳа хьоума?»

«Ихы камшәакәа, – иан дгәаан, аԥша зҵасыз амцеиԥш, иаҳагьы дааибакит, аха нас уаҳа акгьы лымҳәеит, дызӡааԥ шылаз, дзызхәыцыз анцәа итәуп, – макьаназ лыԥхала дааи уеит, анцәа дихылаԥшгәышьоит. Аха иаџьал абнаҿ изы ҟалари ҳәа ауп…»

Аҷкәын уинахыстәи ихаиршҭит, избанзар Дамшә акыр иаԥхьаҟа ицахьан, уи знык акы ашьҭа ианхыла ус акәын, арахәыц ианшәаны икәаркәалеиуа ицо акәаркәашьеиԥш, иузынкылаӡомызт, иаб иоума, иара иоума, иацыз иаразнак дахашҭуан.

«Уеиха, абааԥс, Дамшә, уеиха, – аҷкәын алагьы агәы ирыӷәӷәон, аха ибжьы ҭыган анҿиҭлак, иаргьы игәы ирыӷә ӷәон. – Аус злоу иԥсы ҭаны, баҩԥҵәа иламкәа даҳбароуп. Насгьы ариаҟара дзышьҭаҩыз амшәгьы ус иқарымҽо ишь ҭып ҳәа сыҟам. Ус акы аныҟала, ахыхшьых уара иутәуп, Дамшә! Ааи, ааи, нас ари амчыбжь уҭынчуп!»

– Еиҳеи, уабаҟоу, саб, уабаҟоу? – аҷкәын хә-кәаԥрак днықәгылан ишилшоз ибжьы ҭганы ҿиҭит. Аха аҭак ҳәа акгьы имаҳаит. Нас инацәақәа наиҿыҵеикын, атрышә да-сит, аха убасҟангьы шьҭыбжьы ҳәа акгьы имаҳаит, аҵлақәа зегьы еишьхныԥсылан икәаҩӡа игылан, зны-зынла, ԥшак
● 610 )	а и з га ●

анынарыҵаслак, ҭаалым ҟазҵо ар реиԥш, инхытар-аахы таруан. Аҷкәын ибон абӷьыжәи аҳәынҵәеи ахьеилаз амшә ашьҭақәа ибзиан игәеиҭартә ишгаз, уи ибон иаб ишь ҭақәагь, аха иџьеишьоз акызаҵәык акәын уи, аҵх агәазы рыцәаԥшь еиԥш иаԥцаны икеицозма амшә! «Уи ахысырҭа инамҭеит, уиоуп иҟалаз, – гәаныла иаб дааидгылеит аҷ кәын, – дшаԥеиԥшуаз мацара кыр дагацәеит. Насгьы аб-нахь инаскьацыԥхьаӡа, иаҳагьы абнагә аиуеит иара, иаҳа иџьбарахоит, усҟан иаҳагьы ашьра цәгьахоит. Аха ҳашнеиуа, агәышҵа хаххала, ашьхымӡаҭра иавагьежьуа ашьхыц реиԥш, амҵ ахаабыцуа, сабгьы уаҳа злоу иԥсра убааит ҳәа, иабџьар ихы иаҵаҵан дшықәиоу ҳнаидгылахыр! Уи ус акәхоит хымԥада, уаҳа ҟалашьас иамои, саб сара издыруа иакәзар… насгьы… насгьы… ажәеиԥшьаа дихылаԥшызар…»

Аҷкәын дышзахәоз дцон, аха данааԥса, зынӡа амар-да иԥсы кыдхало далагеит. Уи дызқәыз ахәы аика аҟынӡа днаӡарц макьана ԥыҭк игын, иабгьы уа дыҩхашлаанӡа дшимбоз идыруан. Убри хыхь зҽеимыртаӷа игылоу аџь ду амҵан хымԥада дҟалар акәын иара. Избанзар уи нахыс нас хықәын, амшәгьы знык ианылхықәгылалак, аҟәҟәаҳәа инагәыдиҵозар акәхарын. Иаргьы аҵла ахжәабжьеиԥш, иа-гьа ихәаап, анаассыни, нас ишԥа, уи ус баша агагеиԥш да хьырԥшны дагоз џьнашьозма?!

Аҷкәын дышнеиуаз дынцәыҵаххын, иҽизнымкылаӡакәа абӷьыжәра днылаҳаит. Убасҟан иааигәалашәеит уи иҵегь данеиҵаз, иҟәашӡа ҩны хәыҷык иаҟараны ицәырҳәны еиқәыжьыз аԥырча илатәан ишыхәмаруаз Камеи иареи. Ус иахьаанагаз рзымдырӡо ҳәынаԥк налшәан, икәыр-кәыруа ашҭа инықәлеит. «Амшә хәыҷ, амшә хәыҷ!» – лҳәеит Кама уи лнапы нақәылкын, иара Даургьы уахь дырԥшуа. «Уи мшәым, аха ҳәынаԥуп!» – аҷкәын имԥыхьашәоз хаҳәык аашь ҭихын аҿынаирхеит, Дамшәгьыиҩны инашьҭалан икыл ҵәан иахьамаз аандашьҭра ихықәгылаз аҳа ашьапы ин цәыҵалаанӡа, илахаххын иеимлагәа иакит. Аҳәынаԥ «ҵи-ҵи» ахга, аӡарҵәи андырҵәиуеиԥш, шьҭыбжьык ахылҵуан. Нас ишалахәмаруаз (ацыгәқәа иҟарҵо абахьазар акәхарын),
● Анатоли Лагәлаа  )	611 ●


зны икуа, зны иоушьҭуа, ирыҩуа иаман ашҭа ишықәыз, аҩнаҵаҟа илыҵапҟа иацәцеит. «Ус адыруеит, – лҳәеит Ка ма усҟан, уи гәаар, уашьҭан акрамфар ҳәа дшәаны ахы шьышьуа, – иҵегь идухар иукып, уажә макьана ихәыҷуп, ирыцҳауп. Иаҳҳәап, – лҳәан дҩагылан лшьацәкьарақәа дҩа рықәгылан ажәҩанахь ирыхханы лнапқәагь ааиҵылхит,

– абранӡа ианааиуа, ианымшәхо. Усҟан иаргьы ӷәӷәахоит, аӡын ҳаҩны абарҵаҿ ахыб иҟанаҵо ашьашьалқәа реиԥш, ахаԥыцқәагь духашт, аха уаргьы удумхо. Акакала икны иу-ман уаҳзаалап!» Дамшәгьы уи усҟан илҳәаз еилнакаазшәа, икәаҩӡа итәаны илыхәаԥшуан, нас сара ара акгьы схарам, иара хәыҷцәоуп макьана аҳәозшәа, аҵыхәа шьҭыхны иҩны агәашәахь алашыбжьқәа ахьгоз аҿынанахеит.

Аҷкәын дҩагылан ддәықәлеит. Уи маҷӡак иԥсы анааи-вига, иаҳа доунашьҭызшәа ибеит. Арахь Дамшә ашыбжьгьы ыҟамызт, иаргьы ыҟамызт. Уи амшә иазааигәахацыԥхьаӡа иаҳа-иаҳа афҩы аԥынҵа иҭасуан азы, иара дшацыз ахаш ҭызшәа, дкажьны ицеит.

«Дамшә, Дамшә, иумышьҭын! – иҳәеит аҷкәын даах лафшәа. – Иара иланамҵеит, иара иамрашәеит, аҭагалара аан ҳаԥхьа инеиуеит! – аҷкәын уажәы-уашьҭан амшә ааиԥых хылан дасырц иҭахызшәа илаба данҩаха, ажәҩанаҿ иԥыруа аҵарақәа рыгагеиԥш, абӷьыжәқәа амышәшәан рҿынархеит. – Ма еиҿкаашәа иафондаз, аԥшгьы умыхәо, аԥҳәгьы умыхәо, еиларҟәыҿны. Цас иҟанаҵошәа, исфаз сфеит, исзымфазгьы аӡәгьы исырхәарым ҳәа. Уа агха ухьит Мышә-Қрамҽа! Ааи, ааи, иузымдырӡакәа ашхырцәаӷьҭра унапы ҭушьит!»

– Уҟоума, саб, уҟоума? – аҷкәын ишилшоз еиҭаҿиҭит ԥыҭ рак данынаскьа. Аха иҭацәу уахәамаҵас абна џьара бжьык-гьы ахыҩуамызт, иара ибжьы заҵәык игазго иҭажьу амшын ҭынч иналадыршәыз ахаҳә хәыҷ еиԥш иналаӡит. Аҷкәын ари ахәы данкыдлалоз усҵәҟьагьы дааԥсалаӡомызт, аха иа-хьа дышзахәоз дыҩны даауан азы, уажәы-уажәы дӷьазкны иԥсы кыдхалошәа ибон. Аха уажәшьҭа рацәак аанымхе-ит, даара иҽиҟьар знык-ҩынтә иԥсшьаны дхалон. Аҷкәын убасҟан изыхҟьаз изымдырӡо игәы ааҭыԥсааит, ихлахаҵгьы
● 612 )	а и з га ●

аагьежьит. Уи дацәшәеит, уажә хыхь даныҩхалалак иаб димбар ҳәа, аџь ашьапаҿы абӷьыжә зегьы шьаҟьаны, амшәи иареи ахьеибарххоз адгьыл ҭыжаан, ашьаӡа-гәаӡа иага-ны иҟазар ҳәа. «Мап, мап, – иҳәеит аҷкәын иахьынтәаауаз имбаӡакәа аԥшеиԥш еиҭа мчык дааимнадан ихы инаркны ишьапаҟынӡа, – уи ус иҽеиҭомызт, иара амшә, иагьа имшәы ӷәӷәазаргьы, џьара аказиӡбон. Ааи, ааи, шьҭа ацәа ахыхны далгахьазар ҟалап! Акәац иаҳзышьҭыхуа аашьҭыхны, иа-анхаз ацәа инылаҳәан, иҩаҳаракны џьара инықәҵан, акьат наҵшьны ҳҿааҳхоит. Аха саб аиҳара иара иахь ииаигозар акәхап. Уи иасымша ус ауп, сара схәыҷнишьалоит. Уара ма-кьана убаҩ цқьа имшәыц, аидара мыцхә усзаҵаҵом, иҳәоит. Аха сара исымуроуп ус, избанзар иара дааԥсаны дыҟоуп, иахантәарак ицәа ыҟамызт, итәа ыҟамызт. Ма аиҳара сара сахь даахароуп, ма агәҭа еицаҳзеиԥшны икнеиҳароуп. Нас аҩны ҳанылбаалак, иара уаҳа дхасыжьлаӡом, сара ҳгәыла ҷкәынцәа аашьҭыхны, акьатқәеи асакьқәеи ҳаман ҳхалоит. Иара амҿқәа хыҵәҵәаны ақәаб аақәыргылан аӡы аихаршра дахьӡаанӡа, ҳара иаанхаз акәацгьы ҳаман ҳалбаауеит. Ама-ла акызаҵәык, акранаҳфалак ашьҭахь агәылацәа рхәы иара ишааит, убриак сара сзадгылом, избанзар, урҭ дасу ихәҭоу ажьыхәҭақәа иара иаҳа идыруеит. «Удырҩатә еиӷьхааит! – рҳәозар акәхап даргьы ашҭа иҭыҵны ианцо, – есымша абас уанынҭыҵуа зыԥсра аахьоу акы уԥыхьашәалааит!» «Афара-ажәра ада хьаа ҳмоуааит!» – иҳәозар акәхап, сабгьы урҭ агәашә аҟынӡа инаскьааго. «Ари жәбома? – убасҟан гәаныла ҳгәыла ҷкәынцәа снарҿаԥшып саргьы. – Абасоуп сара саб, абна днылаххны акы аалимгар иуӡом! Есымша аҿаҵахәы имоуп!» Даргьы неиҿаԥшы-ааиҿаԥшны: «Даур иакәҵәҟьоуп аб дызмоу!» – рҳәозар акәхап.

Саргьы аухантәарак саб сышизхәцуа, ашәарыцара иаз-ку ажәабжьқәа шысзеиҭеиҳәо, ацәа сакыр ҳәа сшәаны уажәы-уажәы сылацәа шаасырҟәыҷуа, аҵхгьы акыр инеи гәозар акәхап. Аха сара саб дцәажәонаҵы џьеи сыцәап, уи данцәажәозгьы, еишьылӡа сыбла ихгылон абна, иара дзышь ҭоу амшә, ма абӷаб, мамзаргьы уажә ааигәа ашәҟәаҿы сыз
● Анатоли Лагәлаа  )	613 ●


хәаԥшыз, ҿыц еилырхыз аҵла амахәқәа реиԥш зтәыҩақәа хахоу абнацә, уимоу, уажәы-уашьҭан игараны иҟоу ахы-сыбжьгьы слымҳа иҭаҩуашәа саҳауеит. «Хәаа-заа нылабгеит, хәаа-заа нылабгеит», – сҳәоит гәаныла санду ислырҵахьаз ацуфара аасгәалашәаны. Нас, саб саргьы уажәшьҭа сыцәа ҟьалоушәа анибалак, ус иҳәоит. «Ус сышнеиуаз даҽа мшәык збеит, ушәақь шьҭаҵа аҳәан – ишьҭасҵеит, уқәиа аҳәан – сықәиеит, улацәа хҩа аҳәан – сылацәа хызҩеит, сара ихты ҳәа уасҳәаанӡа ихумтын аҳәан – ихысымтит. Уиакәхеит, ус сшықәиаз, ацәа хааӡа инасхалан саман ицеит. Ма ишԥахааз уҳәарауазеи уи ацәа!»

Усҟан сара иаразнак иеилыскаауеит саб саргьы сыцәар шиҭаху, иаргьы ацәа дшакуа, нас уаҳа акагьы симазҵааӡакәа, гәаныла цәамҭхаа изеиӷьашьо аҭӡамцахь сҿы нарҳәны сыцәоит…

III

Аҷкәын амарда иԥсы кыдхалан дышнеиуаз данынаԥш, илаԥш нақәшәеит хыхь ахәы акәаԥраҿ зҽеимыртаӷа иқә гылаз аџь ду. Уи азмахәык ҵаҟа иадгылаз ашәҵла ахыцәқәа инықәсуан, ҵаҟантәи уахьыԥшуаз, зхәыҷы ишоура зшәарц ихы знапы адкылан игәазҭо ани аԥеи реиԥш акәын ишу-боз. Аҷкәын еиҭах агәра игеит знык уа данхала иаб дшибоз, амала иџьеишьоз, уи иаха данызхнымҳә аҭаацәа шицәшәоз изымдырӡоз, ашара адәы ишаақәлаз аҩныҟа дыздәықәымлеи ҳәа акәын. Аха уи ус знык-ҩынтә ихьқәахьан, уахагьы иш ԥасыцәшәари ҳәа дгәыӷзар акәхап…

Убасҟан аҷкәын игәалашәеит ҵыԥх иаб абас ианар агәазы шәарыцара ҳәа дцан, ауха дшыхнымҳәыз. Аха адәахьы асы алыхәҭа бзиеиԥш аҳәылы-ҳәылыҳәа иланашьҭуеит, агәашә аҟны унеины уааиаанӡа убыбышӡа уааҵәахуан. Иҟар ҵоз, игәжәажәо иааилахеит аҭаацәа. Аҷкәын иан иаразнак агәылацәа рҿы дцеит. «Абааԥс, шаанӡа ҳшәықәлеит, аха ари икыдцәалаша иаха дыхнымҳәӡеит, џьара ибаҩҷак шәзыԥ шаауазар асы даҵәахаанӡа шәишьҭалароуп» – лҳәеит. «Ус
● 614 )	а и з га ●

бымҳәан, џьушьҭеит, ҳаԥыкаҿ асы маҷк дааԥеиԥшзар акә хап», – рҳәан, лгәы аадырӷәӷәеит, аха даргьы мыԥшыкәа идәықәлеит. Аҷкәын урҭ агәылацәа зегьы еигәныҩаанӡа иаб илабашьа аашьҭихын ианду дқәықәма-шәықәмаха «уаргьы џьара уҽишьҭаурӡуеит» ҳәа, дылмышьҭырц дшалагазгьы, аҩнашьҭахь арасаҭра шыҟаз дныҵысны иҽӡаны длыцәцеит. Уи асҵәыԥсы ԥуа ԥыҭрак днеихьан еиԥш, дыԥшызар, шьа бысҭак аҽеидыԥсалан цаҟьаран иҩашьҭыз акаӡӷаҿы иеи џьыԥӡа игылоуп. Уи акәтаӷь агәеиԥш ула аахнакыртә иҩеижь ӡа иҟан. Аҷкәын данаба, убриаҟара дџьанашьеит, игәыҭҟьа-ԥсыҭҟьаха ахаан имаҳацыз шақәк иасит. Иаргьы изыхҟьаз изымдырӡо, иҵегь данхәыҷыз мчыла аӡмыжь данӡааргалоз еиԥш, игәы ааҭыԥсааит. Ашьабысҭа аҷкәын дышгәанаҭаз

еиԥш иаразнак идәықәларц иалагеит, аха ашьҭахьтәи ашьа-пы хәын, асы знык-ҩынтә иҩылԥеит аха уаҳа ишамышьҭуаз абон. «Ухәума, – иҳәеит аҷкәын гәаныла уи аарыцҳаишьан,
– асы улбаанацазар акәхап рыцҳа. Арахь архахь иаҳагьы иш шәарҭаз узымдырӡеи? Ара ардәынаҵәҟьа рхыԥраар руам, уара уакәым».

Аҷкәын ус ааигәа аԥсы ҭаны ашьабысҭа имбацызт, иаб акырынтә ишьны иааигақәахьан аха, ажьы акәын ииба-хьаз, згьама идыруаз. Уи уажә иҭаххеит, иуеихсзаалакгьы саб иакәзаргьы даҭоумҵан ҳәа, наҳәаны, аҟәаҟәа инапы нықәшьны, иеилыбзаауаз ахәы аашьшьны, ашьап џьара ака-ла иҿеиҳәарц, нас ашьа анаангылалак, аԥсы ааиҩнагар, ахы иахәагәышьарын. Насгьы ара зынӡа амҩахәасҭа иазааигәан, иаб ишьҭалан иаауа, ишьҭахьҟа амҩа иқәу агәылацәа рыдагьы аҭахума, иаразнак иааилыршьуеит рыцҳа. Аҷкәын убасҟан иӡ беит иара ааигәа днанамышьҭуазаргьы, ма ԥыҭк изыршәар, уаҩ илаԥш ақәымшәартә наҟ акаӡӷы иаӡӷыцаны идәықәи ҵарц. «Сара сшәарҭаӡам, – иҳәеит аҷкәын усҟан гәаныла, иара итәала иагьаахьымӡӷишьеит уажәраанӡа ашьабысҭа дахьазеилымкаацыз, – сара ашәарыцацәа урцәысыхьчар сҭахуп. Ара уаанхар, урҭ рылаԥш уқәымшәаргьы, рлақәа иаразнак уфҩы рԥынҵа ырчыхәчыхәуа иҭасуеит. Ааи, ааи, ахы иаразнак ушьҭанакыр иеиӷьуп, аҳәҳәага ацқәа ирҩызоу
● Анатоли Лагәлаа  )	615 ●


урҭ рхаԥыц ҵарқәа уеимыржәжәар аҵкыс. Убри азыҳәан, сара уаасызхәыц, насгьы сара даара сыццакуеит, аха уара урыцҳасшьоит азоуп изуасҳәо…»

Ашьабысҭагьы адых-дыхҳәа агәы ҭыԥо уажәы-уажәы аӡмыжь иалԥо аԥсыӡқәа реиԥш, асы иалҵәраауан, аха аҷкәын ииулакгьы, уи џьмаҵас хәыҷы-хәыҷла иԥхьацо мацара акаӡӷы иаӡӷицеит. Излаҟалах сеидру, ашьагьы уиаҟара цо-мызт, нас знык акаӡӷы ианаӡӷыс – хықәын, уахь ашьҭахьтәи ашьапы рацәак иацнамырхырааргьы аԥсы агартә иҟан.
«Аҳаԥы ыҟоуп, аҵланаа ыҟоуп, џьара уҽаавак амарџьа»
– иҳәан, ашьабысҭа гәаныла даашьҭацәажәан, арахәыц ҟаԥшь еиԥш игаз уи ашьаркәасҭа аӡә илаԥш ақәымшәарц аграпара шьапыла еимаԥсо дналбааит. Иара амҩахәасҭа да-ныланы иҿынеихон еиԥш, инаишьҭарххны ргәылацәагьы рлақәа раԥцаны иааихьӡеит. Урҭ, уара арахь икыдухуааз ҳәа, ианиазҵаа, «акаӡӷы схалан ҿысҭит саб нырцәтәи ахәы џьара дамазар сҳәан» ҳәа ижьеит. Аҷкәын ахаан амц имҳәацызт, аха убасҟан ашьабысҭа аҳаҭыраз имҳәар амуит!..

Аҷкәын уажәы иааџьеишьеит ашьабысҭа атәы ахьигәа лашәаз, аха нас изигәалашәаз даназхәыц, игәы ус нҭиҳәааит. «Ирҳәоит, абзиа уны аӡы иаҭ, ацәгьа уны уџьыба иҭаҵа ҳәа. Издыруада сара усҟан абзиара иҟасҵаз саб џьара ихәар, из-дыруада, издыруада, иҟамло акгьы ыҟам рҳәоит… Издыруа да уи абзиара аӡы иамгазар, сара сыда ухәарҭам ҳәа саб џьа ра ихьӡазар…»

Аҷкәын имчқәа ааизиркәкәан деиҭаҩаҿалеит уи ахәы. Уи уажәшьҭа уахь ихоз мчыкгьы илалозшәа ибон, насгьы агәра игон уи иаб дааԥса-дкараха дахьтәо знык дызнеир

– дышгәырӷьоз, ахышә икылыԥхо алашареиԥш ихы-иҿы ԥсада алашара шаалыԥхоз, уи идыруан усҟан иаб ииҳәоз гьы, ааи, ааи, идыруан игәы дҭатәазшәаҵәҟьа. «Сумԥшаар умуит, – аҷкәын иџьеишьон усҟан иаб иара данибалак ахәыҷ иеиԥш дышгәырӷьоз, нас дҩагылан аҷкәын адгьыл дықәмыркьысӡакәа даашьҭԥаан, имахәҿа ӷәӷәақәа рыла ажәҩанахь дырԥо мацара ихлахаҵ гьежьаанӡа дышилахә
● 616 )	а и з га ●

маруаз. Дирԥацыԥхьаӡа, аҷкәын ажәҩан убас иааигәаны ибон, иааиҭаххар инапы аҵаиркьысрашәа. Нас иара иаб-гьы данааԥсалак, (мап, уи дааԥсаӡомызт, амала аҷкәын ихлахаҵ шыгьежьуаз идыруан, аха уи шидыруаз иара аҷ кәын ихаҭа иирдырыр иҭахӡамызт, иара дааԥсазшәа ҟаи ҵон, иҽаҵаирхон!) адыхҳәа адгьыл днықәиргылон, – уара са сахь уцеит, – иҳәон. Аха уи убриаҟара ихәыҷны иҳәон, уи иаб дирԥонаҵы аҵәца иҭоу аӡеиԥш ишаҟь-шаҟьоз ихшыҩ иазнымкылакәа иаҩшәарц аԥсык аагхон. Аҷкәын гьы иаразнак даалҵуан, уи идыруан иаб ус ахаан иҭаацәа ираҳауа ишимҳәоз, ус анакәха, уи иаанагоз иаргьы аӡәгьы димазҵаакәа, аӡәы илымҳа иҭамырскәа иара имацара игәникылар акәын. Нас иаб еиҭа ихы наидикылон, игәеи сыбжь ааигәаны дазыӡырҩуашәа. Иҟалап уи аҷкәын игәы ари абна тоураҿ, шәарахымзар ааигәа-сигәа уаҩ дахьыҟамыз, ишәауоу-имшәауоу аҵихырц иҭахызаргьы. Нас уи ихы дҩа хан днаиҿаԥшны, – уара абна агәы умоуп, – иҳәон. Аҷкәын гьы убас дгәырӷьарын, иаб днаимпыҵҵәрааны, дзышьҭаз ақәасаб уаҩ ишьапы ахьамкӡо ацаҟьаш аҿы ирааԥсаны днахьӡаны, иаб уи дагьанбацеи ҳәа дџьашьо дышгыло, атәы ҩа ианкны иман дааиуан. Аха аҷкәын еиҭах иоуишьҭуан уи, акызаҵәык иара агәра ииргар иҭахын, иаб уи баша иҿа шәаны ишимҳәаз, иара абна агәы шимаҵәҟьаз».

– Даур, – иҳәоит усҟан иара днаидыххылан, аҷкәын ицәа иалашәоит, иаб аҩцараҿы анаԥра ҳаԥшьақәа дырха-гылан данныҳәо еиԥш, иара иныҳәара дшалаго. Нас ишԥа, аҷкәын иаб иааиҳәо зегьы игәы дҭатәоушәа имдыруеи, – бнеи шьхеи рҿы уахьынҭыҵуа ухы камшәааит, ашьабысҭа ашьамхы уҵазааит, ахьшь аблақәа ухазааит, угәгьы ухшыҩ уцәаԥымсуазааит, абарҭ ҳашьхақәа ргәамчи рынҵыреи умазааит. – Аҷкәын игәеиҭеит усҟан иаб аҳаԥшьа дахагыла-ны данныҳәоз, икәшан игылаз иҭаацәа зегьы ишыҟарҵалоз еиԥш, аҵлақәагь амин рҳәозшәа ишхырхәаз. Усҟан гәаныла иҳәоит иара ахаан иаб игәы акала дшаимырго, иасымша уи игәы иаҭаху мацара шыҟаиҵо, иара иеиԥш дышуаҩы ҳалалхо, дышқьиахо, амц ахаан ишимҳәо, аиаша иасым-
● Анатоли Лагәлаа  )	617 ●


ша дшадгыло. Аҷкәын иаб иеиликаауеит хымԥада уи игәы иҭеикыз, нас уи убас дгәырӷьап, убас дыччап, дахьгәырӷьацәаз азы ацәацәашь аныбылуа иаҿыҵышәшәо ацәарҭәа хәыҷқәа реиԥш иблақәа иаарывҵны ицыр-цыруа илабжышқәа рҿаар хап. Урҭ гәырӷьа лаӷырӡқәан, урҭ дрыцәшәаӡомызт аҷкәын, амала акызаҵәык дзыцәшәоз иаб иблақәа шыччоз иимыр бар ҳәа акәын.

– Ееи, саб, џьаракыр уҟазар убжьы рга, ееи! – аҷкәын уажә ибжьгьы иаҳа иаазшәа ибон, насгьы игәы иаанагон уи ибжьы иаб дахьыҟазаалакгьы даԥшаауазшәа.

Аҷкәын иаԥхьаҟа данынаԥш, харантәи кәаш мҿык цыр-цыруа амра зныҷҷало абласаркьеԥш днахәаԥшит. «Абласар-кьа» – иҳәеит гәаныла иара абна агәҭаҿы уи ахьигәалашәаз џьашьо. Аха уи нас иаразнак иааигәалашәеит уажә ааигәа жәытә журналк дшахәаԥшуаз ишибаз абласаркьа змаз ха ҵак ипатреҭ. Аҵаҟа Бериа ҳәа ианын. Ари дызусҭада ҳәан иан данлазҵаа, «Уи ԥшьыблак зхоу иоуп», – лҳәеит, аха изеилымкаауазшәа анылба: «Ауаа бзиақәа нзырҵәоз уаҩын, нан» – лҳәеит. Аҷкәын азныказ убриаҟара игәы ҭыԥсааит, иаразнак дзыԥхьозгьы ихашҭит, акызаҵәык иара ажурнал аҟынтәи амра аныҷҷалозшәа ицырцыруа, убла ҭнахуа иааԥ шуаз абласаркьақәа ихаҟны иаанхеит…

Аҷкәын иаб дизхәыццыԥхьаӡа иаҳа-иаҳа ибла иааигәаны дыхгылон, зны-зынлагьы «угәыӷьит, сара акыр сыхьыр ҳәа ушәома, са сызургозеи?!» – иҳәозшәа илымҳа иаҳауан. Ус игәы иаанагон аҷкәын, убри алагьы игәы ирӷәӷәон. Аха уи хара дазнагомызт, нас амшәгьы ааигәалашәон, гәаныла уи ацаҟьеиԥш еилаҭәахаа, иеиқәаҵәаӡа, зны-зынла игәы нҭыԥсаауа дназхәыцуан. Нас амҩахәасҭаҿ уи ашьҭа дна хәаԥшуан, иара иавган игаз иаб ишьҭагьы ибон, зны-зынла иаб иара амшә ашьҭаҵәҟьагьы дыхгылон, «уажәы-ушьҭан, уажәы-ушьҭан угәы сықәгылоит!» иҳәарашәа. Аҷкәын иџьеишьоз иара амшәгьы амҩахәасҭа иаанымшәаӡакәа ишиашаз ишцоз акәын. «Џьара иаамкәараҵеит, – иҳәеит гәаныла аҷкәын уи дазхәыцуа, – амҩа ианыҵыр, иашьҭалан иаауаз ицәшәазшәа иҟалон, уи хьымӡӷнашьеит амшә! Аб
● 618 )	а и з га ●

ни ауаҩ хәыҷы ишԥеицәшәо, даавалеит ҳәа мамзаргьы алымҳақәа ҵысуама?! Абни ауаҩ хәыҷы… Акызаҵәык иа ра алапҟьеиԥш иику ауп ишәарҭоу, убри ахысыбжь анга-лак, ижжаӡа амца иаҿыҵны идәықәло зегьы иреицәоуп. Нас уҭахызар ухәаа, абна рӡыӡо хаҳәи-мҿыхәи еигәыдҵо удәықәла, зегь акоуп акгьы умырҟаҵакәа уартәоит. Убри азыҳәан уҭра уааҭагылар иеиӷьын, саргьы саб игәы рҭын чны дкәаԥӡа икалаҭқәа шышуа аҩны дтәазаарын. Уара уԥсы ҭоуп ҳәангьы дыҟамзаарын. Ус сҳәеит ҳәа, уи уԥсы шҭаҵәҟьоу, џьара ушамоу идыруан, аха уаџьал маҷк имна-скьози. Уи иҭагаларақәа данрылгалак, имхқәа анықәигалак, нас илақәа аашьҭыхны дкыдлозар акәхарын. Аха усҟан уи уимԥыхьамшәаргьы ҟалон, ашәарах зегьы асы илбаанаца-рын, ма бнаҳәак, ма шьабысҭак ак иԥаҳалар, знык ашьҭа изырхар, дашьҭалозар акәхарын. Уаргьы уԥсра уахыԥарын. Ааи, ааи, аҵәыргылеиԥшҵәҟьа уахыԥарын. Амала шәара амшәқәа уи иаҳа дышәзыӷьашкны дыҟоуп, ишәырбаз сыз-дыруам аха… Ма амхы далатәан шәанбааиуеи ҳәа дышә хаҩалап, ма иҩызцәа иман шәҭыҩрақәа ахьыҟазаалакгьы иԥшааны, чабракаршә хәмарреиԥш шәҿышәҭа иакәшаны иеиварыԥхаа игылалап. Аха шәара урҭ рӷьал-пал бжьы ан шәаҳалак, иҽеиу акы шыҟам шәцәа иалашәоит азы, наҟ царҭа ахьынӡамоу, зынӡа амҟәыба агәыцә еиԥш иахьыҭ шәоу шәцәыҵаларц шәалагоит. Избанзар ауаҩы ифҩы иа-разнак қәыцҵас шәԥынҵа иалакьакьоит. Аха даргьы, шәара ус хаала шәышҭымҵуа анырбалак, (абзиара шәнымаалозар иҳаибарбап!) шәҭыҩра ахаҳә-мҿыхә аҭажьра иалагоит. Шәара уиҵәҟьа хьымӡӷышәшьоит, избанзар, ари абна дуӡӡа аҳас иа-моу, амҵҵәҟьа зхыԥраар зымуа, уи аҩыза шәхы иқәышәкыр ҟалома? Аха убасҟангьы шәара шәԥацәа шәыцымзар шәҭыҵ ӡом, избанзар ус иӷәӷәаны шәызхыбаауа ҳәа акгьы ыҟаӡам, шәара шәхаҭақәа шәдуқәами, иаацәгьарахаргьы шәхы иаҳа ишәыхьчо џьышәымшьои. Аха усгьы хаала шәҭымҵуашәа анырбалак, ашәақь ахы аҭыҩра илҭакны ихысуеит. Убриак шәзычҳаӡом шәара, убри шәыԥсы ҩанагоит шәгәы иқәым гылаз афатә еиԥш, нас убас шәхәааны шәҭыҩра шәыҭ
● Анатоли Лагәлаа  )	619 ●


ҟьоит, шәыбжьы, мацара ауаҩы игәы ааимырҟьаны баҩ-баҩы деимҿнаршәшәартә. Ааи, ааи, саб иҳәо саҳахьеит аҭыҩра шәанҭҟьо шәыбжьы афы увара игыло аҵла иасны ианхнажәо иаҩызоуп ҳәа. Аха убасҟан ашәарыцаҩ игәы мцар акәзаап, избанзар, згәы цаз инасыԥгьы цозаап. Усҟан ажәеиԥшьаагьы акгьы думыхәозаап, уара шаҟа ирласны узкылԥшыз, шаҟа ирласны аԥсырҭа иарбаны узхысыз акә заап аус злоу. Аха шәара амшәқәагьы шамаха иаразнак хык шәартәомзаап, усҟан ани ишәыкәшан игылоу абџьар зку ахацәа иеиларҵозаап, ааи, ааи, лабеилаԥса ҟарҵозаап!.. Ус ауп Мышә, лабеилаԥса хәарҭам, ишәарҭоуп лҳәо саҳахьеит сандугьы. Уаргьы иудыруеит урҭ зегьы, иудыруеит ауаҩы дышшәарҭоу, ухы иҿаужьыр шхәарҭам, аха иҟауҵари, зны-зынла угәы ҵшьааӡо уаналагалак, зегьы ухашҭуазар акәхап, иухашҭуазар акәхап ауаҩы адунеи дшықәу, уи абџьар шимоу, уара узыҳәан адунеи зегьы еиҟароу џьушьоит, иаауҭаххар имхгьы ааҭарцәны ухәап-жапуа узцо џьушьоит. Џьара-џьара уаргьы иахьухарақәо ыҟоуп, џьара-џьара – иара ауаҩгьы. Ари адунеи ду шәанымӡалазшәа, шәамкызшәа, аивысырҭа шәмоузшәа…»

Аҷкәын уажәшьҭа акгьы игмызт ахәы аика аҟынӡа дха-ларц. Уи дааҭгылан иԥсы анааивига, ибжьы иргеит.

– Уабаҟоу, саб, уабаҟоу?! – аҷкәын ишилшоз ҿиҭуан. Уи уажә ахьҿиҭуазынтәи иаб хымԥада иаҳауеит ҳәа дыҟан иб-жьы. Уи шәынтә ихы агәра аиргахьан иаб уа дааԥса-дкараха дыштәаз, ивара амшә еиҵыхәхәа анапқәа аҩада ирханы, амра згәышԥы аҭаны зҽызҟәио ахаҵа иеиԥш ишкажьыз. Аха уажәы иџьеишьоз уи ибжьы ахьымгоз акәын, аҷкәын агәра игон уи иагьа дааԥсаны дыҟазаргьы, иагьа ацәа да-лазаргьы ибжьы иаб иҟынӡа инеир шакәыз. «Ушсышьҭалоз здыруан, – иҳәозар акәхарын иаргьы гәаныла, – уара зынӡа уанхәыҷӡаз аахысгьы сара скәал уҭагылан, иаразнак сара сҟазшьақәа шьҭухит. Уара сыбчараҳ, уаб абна дахьамоу узымдыруа аҩны ухы узыҩнакуазма?! Сахьыҟазаалакгьы суԥшаар акәын, нас ишԥа, угәы уартәаргьы, ани амцеиԥш удақәа ирҭоу ушьа уартәозма?»
● 620 )	а и з га ●

– Ееҳеи! – аҷкәын иԥсыԥ зегьы ихәлаӡын уаҳа ажәа иза цымҵеит. Уажәшьҭа акагь нымхеит, уажәшьҭа рҟәыбараз анҭ араҵла шшақәа данрықәлоз еиԥш, урҭ ахәы ҳаракқәа мгәацәха дҳәазо дырхалозаргьы дхалар акәын. Аха иаб ибжьы зымгои? Аҷкәын уи даназхәыц иааԥсара аҵкысгьы ашәара илсуан, иаразнак ишьамхгьы аркәадон. Нас еиҭах иаб уи данибалак игәы иаанагоз азхәыцра дналагеит.

«Уара уанҩыҵшәа нахысгьы сара стәқәа улалар сҭахын. Уи уан лхы лыхнахуан, уара ус уахьыҟоу ҳзычҳауам, агәыр ҩеи амцәадареи ҳагахьеит, уажәы уҷкәын заҵәы уи далоу галоума, дурбыжкуама ҳәа. Нас ишԥа, уи дышхәыҷу зегьы идыруазар ауп, еиҳарак абна атәы, абна амаӡақәа. Ара ҳа ра абна ҳалатәоуп, уҭахызар сшьы, уҭахызар иуҭаху сызуы ҳәа зыԥсра аахьоу акы ааиԥаҳаларгьы ианизымшь, иааи ҿыҟьҟьаны иарҭмаҟ инҭаҵаны игәылацәа рхәы анизаам-га, ҳаимырԥхашьеи». «Уара шәиыцәа, – лҳәозар акәхарын аҷкәын иангьы, – урҭ иани иаби иара иҵыхәала иеицәажәо акырынтә иҳаҳахьан азы, аҷкәын уажәы иан илҳәозгьы иды-руан, уимоу данцәажәоз лгәы еибакны лқьышәгьы кәам-кәамуа абырг инапеиԥш иҵыс-ҵысуа аҵәыуара аҟынӡа днеиртә дшыҟалоз идыруан, – ацгәы аԥа аҳәынаԥ амкуеи, убрыгь уара уахь дцозар акәхап. Сара баша сидынҵәалан, сцәеи-сыбаҩи иқәырӡны дсааӡама? Ихы шхоу абна дасуа-зар акәхап, абна дылҵызшәа… Аха уа уара утәы иамкыр ҳәа сшәоит. Иҵегь дҩеидасыр иҩызцәа зҿу ибап, зегьы рыхқәа рықәырԥсны ашәҟәқәа анырку, иара қьазоу ҳәа иабџьар ихәда ихшьны абна дылаларыма? Абна илоу уаҳзыхгомеи?» «Сара абна дылалааит сымҳәеит, – иабгьы усҟан игәы шеи бакуаз идыруан аҷкәын, аха уи иан иара ихырҟьаны аҭыӡ шәа аныҟалҵоз уиаҟара длыццәажәаӡомызт, баша сы-быз аӡы заҵасырбои, уи сара стәы илалахьеит ҳәа иҳәарц иҭахызшәа. Амала агәаара дшалагоз ибон, апырпылқәа реиԥш ҩ-рӷазк ҟаԥшь-ҟаԥшьӡа наҟ-ааҟ иӡамҩақәа ианаа-рылнадоз. – «Амала уи уахьгьы арахьгьы џьаргьы иҿаҵахәы ирӡыр сҭахым. Ҳаи рҳәаргьы џьаргьы инапқәа иважьны дымгылароуп, аҩны атәгьы идырроуп, абна атәгьы идыр-
● Анатоли Лагәлаа  )	621 ●


роуп. Нас ауп акры иҵозар ианиҵаша… Амала зны ақыҭаҿы зда ԥсыхәа амам зегьы идыруазароуп». «Аиеи, нас уи мап зҳәода, – иан лгәы хьаԥссон иаразнак, избанзар иара итәы иаимыргар шимуаз лдыруан, иҵегь ималкуа далагар, бара ибҳәо быцысҳәар бара сбеиԥшхоит ҳәа лықәцәҟьара далагон азы, лҽаалырхааит, – ақыҭа атәы имдырыр ҟалома, ақыҭа дааӡеитеи. Нас ишԥа, уи ауаҩы днеиҟәынҷабло дыҟазароуп, аԥсшәа иҿазароуп, ааи, ааи, иҿабызшәа хаазароуп. Аӡәы диасны дцозаргьы ашҭа аҟынтәи мшыбзиақәа ҳәа ҿимҭкәа, бзиала шәаабеит иҳәозароуп. Уи зегьы абри абас ауп ҳәа иузирҵом, уи иара илалозароуп». «Уи убас дҟалароуп, – да-аччеит иаб, – ақыҭарахь дурхаргьы дқыҭа уаҩны, ашьхарахь-гьы – дыбчараҳны дышьхауаҩны, дшәарыцаҩны, ааи, ааи, дыбчараҳны, ана-ара ашьха харзаа дуқәа рҿы иҭамҳақәа еиҿажьны, нас акры иҵозаргьы иҵааит, аҵара аҟара имшу, игәыхәтәыхьӡагоу арбану, дахызбаауада?» «Умбо, умбо, аҵара зегьы рышьҭахь иширгыло, – лҳәон иан аҷкәыни ла реи анааизынхалак, иаб лыбжьы имаҳартә маӡала, – аха уа ра сымш, уара сҟәыш хәыҷ, уара аԥхьа иргылатәу умдыр уеи?» Аҷкәынгьы усҟан дааччон, аха ибжьы ҭыган иаб иҟын ӡа инаӡартә акәымкәа, ус иареи лареи ирхымсыртә, лара иан иаразнак лгәы ҭылашаауа дааҟанаҵартә. Избанзар, ибжьы ҭыган дыччар иаб иаҳауан, нас уажәраанӡа сара ис ҳәаз ауп изхыччо ҳәа игәы иалсыр ҟалон. Лара иангьы да-аччон, уи лхыл-ҿы ҟәашӡа иҟан азы, даныччоз лыччаԥшь хааӡа илҿықәлон. Аҷкәынгьы иасымша иан даныччоз ахҷаҭ ифозшәа игәы хааӡа дҟалон…

– Ее-ҳеи, уҟазар убжьы рга, саб, ее-ҳе-ҳеи! – аҷкәын еиҭах ибжьы хҵаны ҿиҭит. Уи раԥхьа Дамшә аҵарбжьы иаҳаит, нас аӷызыбжьы иаҩызаз аарлаҳәа бжьык илымҳа инҭасит. Уи еиҭах ибжьы хҵаны ҿиҭит, ишилшоз атрышәгьы да-сит, аха уажәшьҭа уахьынтәи акгьы иаҳауамызт, амала Дамшә заҵәык аашьарақәа рыҭра анабалак ишшуаз еиԥш, иаҿаапкны иахьшуаз абжьы иаҳауан акәымзар…

– Иԥсы ҭазар ҟалап аха ишҭоу ауп иуҳәаша, – аҷкәын


ииҳәаз иара ихаҭагьы цқьа дазхәыцаанӡа иқьышә инықәх хит. – Уаҳа акы сҭахым, абыржә знык деибганы дызбандаз…

● 622 )	а и з га ●

Ала ааҟәымҵӡакәа ашра иаҿын, уи абжьы нырцәтәи ахәы иахьаҿыҩуаз иҵаӷаӡа, иҵегь ианхәыҷқәаз арагаткақәа рыла ахаҳә ссақәа згәыдырҵоз аԥенџьырқәа рсаркьа аб жьеиԥш иааҩуан. Аҷкәын деиҭаҭрысны иҿынеихеит, уи убас иҽкынҵаны дышцозгьы игәы иҭиҳәаауан: – Уаҳа акы сҭахым абыржә знык деибганы дызбандаз… абыржә знык деибганы дызбандаз… уаҳа акы сҭахым…

IV

Аҷкәын иԥси-иԥси еихьымӡо ахәы даныҩхала, аџь ду анаҩс зҽеимыртаӷа еизҟьа икажьыз амшә днахагылеит. Азныказ даагәырӷьеит, аха иаб ааигәа данимба, иаразнак дзықәгылаз адгьыл иҵабган ацара иаҿызшәа, игәы ааҭыԥ сааит. «Уажәраанӡа быжьқәак саҳауанеи, – аҷкәын хымԥада саб амшә ишьхьеит, иаргьы дааԥса-дкараха уи авара дтәоуп ҳәа ихы агәра аиргахьан азы, уажә уи данимба, иаҳагьы дааицәшәеит, – амшә ишьхьеитеи, нас ихы абеигоз?»

– Ееи, саб, удырҩатә еиӷьхааит, ее-ҳеи, уабаҟоу? – аҷкәын шҿиҭуаз иахьа шьыжьаахыс, убриаҟара иҿы ҭхаахьан, уажәгьы иаб иаԥхьаҵәҟьа џьара ааигәа дыҟамзар, ибжьы иаҳап ҳәа дгәыӷӡомызт. Уахьынтәи уаҳа бжьы анимаҳа, амшә дназыԥшит, иаб дахьцаз адыруаны ианаҳәарц иҭа хызшәа. Аха уи ахькажьыз акгьы усс иамаӡамызт, аҷкәын иакәым, уажәшьҭа иаб ихаҭагьы ицәшәомызт, ажәҩан амхы иаҵәеиԥш еишьылӡа иаҵаԥшуан. «Ус шухьуаз здыруан, – аҷкәын игәы иааҭиҳәааит уажәы, – уԥсы қым-қымуа уартәо мызт, саб – саб шиакәыз, дшабчараҳыз удырыр акәын!»

Аҷкәын уи днадҟьан ахықә шыҟаз иҿынеихеит. Уахь мҩахәасҭа хәыҷык ҭагалан, уи амҩахәасҭа ала анкьа знык-ҩынтә рыџьмақәа ааицахьан иара. Даныԥшы, шьҭақәакгьы гоуп, аха амышәҳәыс ашьапышьҭеиԥш даҽа шьҭақәакгьы ибеит. Аҷкәын иаҳа иахьыҟьҵәыраз аҭыԥаҿ даннеи, иараз-нак идырит уи иаб инапышьҭақәа шракәыз. «Ус анакәха, уи ԥшьынаԥха дҳәазо дцоит, ус анакәха, уи дхәуп, амшәгьы ишьит, аха… иаргьы цәгьала иԥсы ацәигеит… дӡышо дана-
● Анатоли Лагәлаа  )	623 ●


лага, ҵаҟа агәаҩаҿ иҵыҵуа аӡыхьахь деихеит… Ус анакәха, убра дызбоит сара саб. Ааи, ааи, ааи, ацәаҟәеиԥш дӡышан аӡыхь ихы ӡаакылан ажәра дшаҿу снеихагылоит!»

Аҷкәын ахықә иҽаиҭан дышзахәоз ддәықәлеит. Уи уажә шьҭа даҽа мчык илалеит, иҟалап, иаб иԥсы шҭаз агәра анига, иаразнак илалазар. Убри агәрагара иацызҭгьы иара амчгьы. Аҷкәын реиҳа ианиҭахыз, реиҳа даныццакышаз, реиҳа иаб иԥсы данахьӡашаз илалеит. «Убри азгьы ҭабуп,
– иҳәеит аҷкәын гәаныла дыҩны дахьцоз, – иҟалап, уи саб илҵны ицоз амч акәзар, аԥшеиԥш ииасуазҭгьы, са санаба, стәымуаҩызма нас, зымч агарҭа ззымдыруа аӡәы силалар аҵкыс уажә уи ада ԥсыхәа змам абри аҷкәын иоуп, абри силалап аҳәазар! Насгьы сышгәакьаз амбеи, амчгьы ашьа иаҩызазар акәхап, мамзар иуцәтәымзар иулагылаӡом…»

Аҷкәын изгәамҭаӡакәа иаразнак аӡыхьаҿ дылбааит. Да нынаԥш, иаб уа дхықәиаалоуп, уажәы-уажәы ӡ-хәыҷык ина пы инанҭәалан иааиҿеиҟьоит. Дамшәгьы аҵыхәа рышәшәо «сабоуҭаху, сабоухәо?» ҳәа игәыбзыӷуа идгылоуп.
«Анцәа иџьшьоуп, – игәы иааҭиҳәааит аҷкәын даагәыр ӷьан, нас иаб ииҳәо иаҳахьаз ажәақәакгьы иқьышә инықәх хит, – сгәыӷра исыҵанамкит!» Аҷкәынгьы дышзахәоз уахь иҿынеихеит, иаб уи даниба, азныказ дгыларц далагеит, аха агылара дахьӡаанӡа иара днаихаххит. Уи ус днаиҵаԥшит ауп, уаҳа мыч илаӡамкәа, абырг ихьыхәан иҿоу ашәыр ҵла дшаҵаԥшуеиԥш…

– Ҳаи, уара сыфраҭ хәыҷ, – иҳәеит иаб, аарлагьы аԥсым реиԥш ччаԥшьк ааиҿықәлеит, уи иҵегь иҳәарц иҭахын, аха урҭ иажәақәа иҩныҵҟала иҵаазырҟәрылоз мчык алада иры-хон, арахь иаанашьҭуамызт. Нас иаразнак иаалырҟьан, амза атыҩ ианакуеиԥш, адунеигьы ааихалашьцеит. Аха аҷкәын уи ихы-иҿы иаҳәозгьы изхон, аҷкәын зегьы еиликаауан, уи идыруан иаб дзықәшәоз зегьы, ааи, ааи, уи ани ахәы ашьапы данаҿалозгьы ус шихьуаз идыруан. Аха ихы агәра аиргаӡомызт, игәы иаҳәоз наҟ днахон, иҵәахуан, избанзар уи имч илнахуан, избанзар уи амч иҭахын иаб иҟынӡа да-азгашаз. Избанзар уи агәыӷра иман, аҷкәын дхәыҷын, аха
● 624 )	а и з га ●

идыруан агәыӷреи амчи ааицрымшәо ишеицнагатәыз, руак аницәыӡ, урҭ иреиҳаз, иҵагь игәы ҿызкаашаз ҽак ицәыӡуан. Уи иаб иакәын, иаб имч акәын, абни исиааиуа аӡә дыҟам ҳәа абна илаз, цак иаҟараз амшә ишымгәыӷӡоз ашьапы иқәызҟьаз иаб имч…

– Умыццакын, – иҳәеит аҷкәын уи иҽаарыххан мчыла дгыларц даналага ижәҩа днаҵагылан, – макьана шьыжьуп, ари ахәы ҭынч-ҭынч ҳаԥсы ааиҩго ҳхалап, нас хықәуп, нас тәи иаҳа имариоуп…

Аҷкәын иаб еиҭах ихы-иҿы ччаԥшьк аарла инықәлеит, уи иара аҷкәын ида даҽаӡәы ибеит ҳәангьы изгәаҭаӡомызт, уи иара аҷкәын дашьцылан, дахьхәыҷыз азы уи ахаангьы абас аарлаҳәа акәын дшиҿаччоз, уи аччаԥшь иара изхо-ит, уаҳа иҭахӡам, дыхнаԥаацәоит, дыбжьнахцәоит амыцхә сиҿаччацәо салагаргьы ҳәа иԥхьаӡон. Насгьы уи иаб иара иахьиаҳауа амыцхә дирҽхәаӡомызт уажә ани иччаԥшь еиԥш ихымхәыцкәа иамхаҳәон акәымзар, даҽа аамҭазҭгьы, даҽаџьаразҭгьы, душьуазаргьы иҿыҵшәомызт.
– Уара, сеилыҷҷа, – аҷкәын иаб инапы ахьхәыз имаҭәа ԥжәаны цахала иҿеиҳәахьан, аха ашьа ацәылымсырц иҵегь ирыӷәӷәар акәын, арахь ахәра иҷкәын даҿаирԥшыр иҭахы мызт азы, иаразнак дызланаскьеигашаз акы иӡбеит, – абни абна унылаххны расатәы лабак абри аҳәызбала ихҵәаны исзааугар, нас ҳаихеигәо ҳкыдларын.

Аҷкәын уахь данца, иаб ихәрақәа ҿеиҳәеит, џьара-ҩы џьара аҭаҭынгьы рҿеиԥсеит, аха уи дтәаны иԥсы анига, ихьаақәа бызбызуа иаҳагьы ицралеит. Уи иҵегь дынхацәар, зынӡа дакуан, уажәнатә ишзахәо идәықәлатәын, уажәнатә, дышшу, ихәрақәа рхы цәырыргаанӡа. Амала акызаҵәык игәы зырӷәӷәоз: баҩԥҵәа иламзар ҟаларын, амшәи иареи анеибарххоз, иҟәаҟәа иахькыдсылаз, уажәгьы ирҳәарах на-пыла аӡә дахан арахь иҭихуазшәа, иԥсы ҿнакаауан. Анцәа иҟынтә, убасҟан илшеит ашәақь аҵхара, акәымзар даҽазнык акшара иахьӡазҭгьы, иаргьы уаҳа акгьы имырҟаҵаӡакәа абна саранџь еиԥш дааиҩнарҿон. «Аман снарҳәаҵәҟьеит уи амшә», – иҳәон уи дахьтәаз гәаныла уажәы-уажәы.
● Анатоли Лагәлаа  )	625 ●


Аҷкәын алаба иман данааи, иаб дицхраан дҩаиргылеит. Уи азныказ ихлахаҵгьы аагьежьит. «Аҷкәын игәы ҭысҟьара сыҟоуп», – игәы инҭиҳәааит иара, нас ԥыҭрак ус дгылан, иаҳа иаахҵәаны ахәы аҟынӡа излахалашаз амҩа дазхәыцуа.
– Ҳазлааз ала ҳцап, ус иаҳа ирласны ҳханагалоит. Аҷкәын идыруан арыстәи уи ахәахьы уаҳа даҽа мҩак шха-
галамыз, аха иаб илымшакәа ус дахьаанхацәаз шалахиҩоз еиликааит.

– Лымшара кәашароуп, – иҳәеит аҷкәын иаб дааччашәа. Убасҟан аҷкәын иӡбеит иаб днаиҵагылан ддәықәларц.
– Унап сыжәҩа иқәҵа, – иҳәеит аҷкәын, ибжьгьы уажә раанӡа аҵкыс иааҭигеит, уи уажәшьҭа дышхәыҷым, игәра гангьы иаб ихәда инапы ықәиҵар шыҟало агәра ирго.

– Усыҵагыларцу? – аҷкәын иаб азныказ иааџьеишьеит, аха убасҟан ауп уи агәра анига имацара ддәықәлеит ҳәа имч шымхоз.

Аҷкәын иаби иареи уажәы-уажәы рыԥсы ааиҭаркуан, аха имтәаӡакәа, ус зынӡа иԥсы илшәшәо даналагалак, ҵлак иҽнадҵаны даагылан, ихьаақәа аҽрыӷәӷәаха рымҭакәа деи ҭадәықәлон, аха урҭ ихьаақәагьы ана-ара амаркаџьеиԥш дыркын, ус ицрышәшәаны изкаԥсомызт. Уи иҟәаҟәа ашша ра цәгьала имԥсаауан, ицәеижь зегьы ахәац иадрызшәа ибызбызуан. Иҟалап иваҵҟьарақәа ԥҵәазҭгьы, аха зегь ако-уп, ибаҩқәа зегьы хәаш-хәашаны ицәа иҭаԥсазаргьы дым қьыкәа, дымӷызыкәа, аҷкәын игәы ҭымҟьакәа дцалар акәын. Избанзар уи нахыс нас аҷкәын игәы имҟьар ҟалон, усҟан уи абнагьы, ашәарыцарагьы, иара реиҳа илазарц ииҭахыз зе-гьы игәы рцәыхьшәашәар ҟалон. Аха акала ихигар акәын уеизгьы, дамхақьыр ҳәа дшәан ҿааиҭит:

– Ахәрацәгьа ахаҵа иԥышәагоуп, ахәрацәгьа ахаҵа… Аҷкәынгьы идыруан иаб даара акырџьара дышҟәаҟәаз,

дышхәыз, аха ихы аиҭомызт уи, аӡӷьы ишьҭнаԥааз ауаҩ иеиԥш, «аҟәарахьы» деихон, ма цәажәарыла, ма хәрашәала ихигон. Аҷкәын уи адунеи азна игәы иахәон, маӡалагьы иаб убриаҟара игәы издуун, уаҳа сылшагәышьом сыҷкәын, иҳәар, ишьапы дықәмыргылаӡакәа абри ахәы дхаигалон.
● 626 )	а и з га ●

Ааи, ааи, аҷкәын усҟан ани имч илалон уи убас ианиҭаху ахаангьы иҵанамкӡацызт…

– Умшәааит, – иҳәеит иаб, аҷкәын ижәҩа инапы нықәихын, ихы иқәшьуа, – абна ус адыруеит, ажәеиԥшьаагьы аҿаҵахәы мариала иуиҭаӡом. Ак уиҭаргьы, акы уцәигоит. Аха уи зны-зынла ауп, реиҳа ианшәарҭоу, ианцәгьароу, ухы ацәгашьа удыруазароуп… Сызго сагааит умҳәароуп.
Убасҟан аҷкәын иаб ишилшоз ихаԥыцқәа ааихаирӷәӷәеит, мақьаԥшқала аҳәызба анырхуеиԥш акәын урҭ рыбжьы шгоз. Уи, хымԥада, иӷәӷәаны акы илакьакьон, уажә иарӷьа шьап-гьы иаагәоуҭартә иҵишьуа далагеит.


V

– Шьҭа егьҳагым, – иҳәеит аҷкәын ахәы ацәқәахь дыԥ шуа иаб игәы ирыӷәӷәарц иҭахызшәа. Аха уи иаб акгьы ахимҳәааит, амала ус ихы ааирҵысит. – Знык ҳазхалар, нас ахлаӷьара иара амацара ҳаман ицоит…

– Амшә иакыз баба иҳәеит! – аҷкәын иаб уажәшьҭа ишилымшаҵәҟьоз ибон. «Аҷкәын игәы ицаз ахаан имаауа дҟасҵеит иахьа, – уи уажәы-уажәы ихы-иԥсы ишәиуан. – Аха иаргьы сара сеиԥш уаҩ хәыжәлацәгьак иоуп, ус иараз-нак згәы цақәо дреиуам».

Урҭ ирулакгьы еибак-еибашьҭуа амшә ахькажьыз ахәаны иҩхалеит. Аха аҷкәын иаб уажәы-уажәы аӡӷьы зҵысны инеиуа ацҳа иқәгылоу иеиԥш ихлахаҵ гьежьуан, иблақәа акакаҷқәа рхылон. «Анаџьалбеит, анаџьалбеит, – иҳәон гәа ныла иара, – ахаан уаҩ дысмырԥхашьацызт, сыхгьы смырԥ хашьацызт. Абыржә знык сеибганы, аҷкәын игәы ҭымҟьакәа аҩнынӡа сызнеиндаз…»

– Ажәеиԥшьаа есымша иухылаԥшлааит, – иҳәан, аҷ кәын днышьҭасын имԥыхьашәоз бӷьынҵәқәак иаб инаи гәыдиԥсалеит. Иабгьы ани иччаԥшь ихы-иҿы аарла иаа нирԥшит, аха аҷкәын изхон уи, аҷкәын уи адагьы иҭахӡа мызт игәаҵа зегьы аҭырлашааразы. – Ари амшә ӡынрак
● Анатоли Лагәлаа  )	627 ●


ҳаилнаргоит. Амала саб, исмаҳаит умҳәан, ацәа сара скаруаҭ аԥхьа икасыршәуеит!

– Азамана, – иҳәеит иабгьы аарлаҳәа, даҽа знызҭгьы, илшо дыҟазҭгьы, уи ажәа шаҟа деигәырӷьан иҳәарыз. Уажә баша, амца зкым ацәашьеиԥш ауп уи иажәа шзымԥхаз. Уаҟа иаб дзацмыччеит, дзацымгәырӷьеит, игәы азырхаҵаны ижәҩа днас-насыртә дзыҟамлеит. – Кама лзы уара наҟ-наҟ зны акы ушьып!

Аҷкәын азныказ даагәырӷьеит, иаб убриаҟара игәра ахьи-газ азы иааиҭаххар, уи уажәшьҭа абна днылаххны иара иаб иеиԥш, мшәык шьны даартә дҟалахьазаап. Аус злоу уи иаб игәра игеит, аха даҽа ганкахьалагьы аҷкәын даацәшәеит уи ииҳәаз. «Избан, уи иахьарнахыс иабџьар шьҭеиҵома? Иахьарнахыс илымшошәа ибома ашәарыцара? Сара усаз ҵаауазар – уи еиҳагьы еиӷьасшьоит. Сан илҳәалоит еиԥш, ииарҭа ихы нылаҵан ҭынч дыцәап. Илазааит ашәарахгьы абна, убарҭгьы рыԥсы ҭазар рҭахуп, убарҭгьы дара ртәала ахьҭеи амлеи рҽацәырыхьчоит, аӡынра бааԥсы азы, ауеиа цәгьазы рхы ӷыҵыргоит. Амышәҳәыс хәыҷқәагьы рааӡоит рыҭраҿы. Нас изушьри амшәқәагьы, урҭгьы абри аԥсҭа заара ҳара ишаҳҭаху еиԥш ирҭахупеи. Иҟалап сабгьы иа-хьарнахыс урҭ дрыцрыҵыр, иабџьар кыдиргылар. Амала саб, умгәаан, аха уи сара исзышьҭыхуам, ишьҭысхыргьы абџьар ахы ажәҩан иақәкны схыслоит. Схыслоит, уахь ԥыр хага ахьыҟанамҵаша, ԥсҭбара ахьыҟанамҵаша, нас дара ахқәагьы хырхарҭа анырмоулак, иааԥсаны, аԥсра ишаз гәышьуа акырцхеиԥш апыҟҟаҳәа амхы иалаԥсалап. Ааи, саб, убразаҵәык иуҵаскуеит, убразаҵәык уажәа сахыԥоит. Сара ашәарах сшьуеит ҳәа абџьар сзақәкуам, саб. Избанзар, абнагь урҭ анахым ақьаԥҭа иаҩызахоит, ақьаԥҭа уара аха-ангьы угәаҳәо, уччо уқәымлац, избанзар, уи шьоукы ахын, шьоук рыԥсы зегьы ықәын, ус ами саб…»

– Ари амшә уажә ҳзалакьысуам, – иҳәеит аҷкәын иаб дааиԥхьхәыцын, – нас ҷкәынцәақәак халар ацәа аахыхны, иааиҿыҟьҟьаны иларгап. Ҳара ҳцалап, шьҭатәи ҳамҩа хла ӷьароуп…
● 628 )	а и з га ●

Аҷкәын иаразнак игәы ааҭгәырӷьааит, уи иҵегь данхәы ҷыз иаб дышьҭыхны еиқәаҵәамлаҳаӡа аҭырқә лаҳақәа ани ҿеиҵоз еиԥш дизгәдуун.
– Ааи, ааи, – иҳәеит аҷкәынгьы ихәыцрақәа даарылҵын,
– ҳашнеилак, зынӡа уакаанӡа уҟәаҟәа-чаҟәарақәа зегьы уат-кала иҿаҳаӡәӡәаап. Нас аҷкәынцәа сара ихазгалап арахь.
«Абри сыҵәҩаншьап ирӡуам, – еиҭааидихәыцлеит иаб, ихлахаҵ алу еиԥш агьежьра ишаҿызгьы, – анцәа ԥсынҵры ду иҭ… Саргьы уажәшьҭа арахь уаҳа сызкыдлауоу сеидроу. Адунеи аӡәы ихифаахьоума? Аҩны иҟоугьы агәырҩа иасыр-геит. Ааи, гәышьа, аԥсы гәырҩа аҵкыс абзагәырҩа еицәоуп. Иахьауажәраанӡа ажәеиԥшьаа схы салимырԥшыцызт, есым-ша сҿаҵахәы сԥигалон. Убригь есқьынагь аӡә димырчозар акәхап, аха сара схы сахашшаартә сыҟам. Са исылымшозар, изылшаша ыҟоуп, анцәа иҟынтә… Аҟата гылеит…»

Аҷкәын иаби иареи ааҭгылан ианынаԥш, арстәи икаххаа рыҩны ашҭа инықәыԥшит. Уи ашҭа иаҵәаӡа аӡмыжь еиԥш акәын ишубоз. Аҷкәын иани, иаҳәшьа Камеи аҳәымсаг кны ааҵрақәа ирыван, аԥссара иаҿын. Ианду аҳамҵаҿ дтәан. «Урҭ ус ауп, – иҳәеит гәаныла аҷкәын иаб, – уахык абна саа-лахар, аџьырқьрақәа ирылагоит, агәам ҳхыҵәан ҳаштәоу дышҳазкылырго сеидроу ҳәа?»

– Макьана егьа ҳәымсаг дырхап! – иҳәеит аҷкәын иаб, ԥаса аҵкысгьы ихы-иҿы ааихаччан. Уи убас дыччеит, ихьаа қәа зегьы ихашҭызшәа, акгьы имыхьӡозшәа, зегьы даау рышьҭызшәа, нас анкьа ақды аӡарҵәи ахаҵаны ианылбааи гоз ишькласыр ҳәа дшәаны дыццакуа дышцоз еиԥш, иаар ласны иҿынеихеит. Аҷкәынгьы уи днаишьҭалеит иибоз џьашьо, иалиҳәаара изымдыруа.


М Ы Ш ЬҬА Б З И А

Баҭал уи ауха ацәа убас ихааӡа далан, ашьыжь ианааша, иԥхыӡ убриаҟара иара ихаҭа агәра игеит, уи шыԥхыӡыз шидыруазгьы, ма-
кьана кыраамҭа далазарц иҭахын. Игәгьы уажәы-уажәы
● Анатоли Лагәлаа  )	629 ●


иҭыԥсаауан, раԥхьаӡа аҽы данақәтәа, уи дзықәтәаз иҽы ашьҭахь афырмахьҵәқәа кны игылаз ахәыҷқәа иҽы иасны идрырҳар ҳәа дышшәоз еиԥш, уажәгьы аӡәы ибжьы игәы иаақәҩны ацәа иаразнак далнахыр ҳәа дшәон. Уи идыру-ан иаб иахьа ашьыжь ашара адәы иаақәлаанӡа дышгылаз, нас иҿы ӡык нақәҭәаны, уаҳагьы чаӷьак наиҿамыршәкәа ҩымчыбжьа раахыс игәарымлацыз ацәқәа дышрышьҭалоз. Урҭ, уажә ҿыц аҳаскьын ахы ааҵнагоит, наҟ ақьаԥҭақәа рахь адәышкәаӷьаз дуқәа ирықәуп, ԥаса иаанагалап ҳәа иасхәылбыҽха иангәарлоз ириҭоз аԥшгьы рхашҭит. «Алеи абгеи шәрыхәхааит, – ус дрызгәаалон иара урҭ акгьы им баӡакәа дқьыԥаха данаахынҳәлак, – ачашәалеиԥш, баша аӡаӡабаа самгеи. Еиԥсырхар сҭахымызт, аха руак ықәсымгар, зынӡа еибарҟьалоит. Арахь даргьы еиԥурхо роума, игәарлом акәымзар...»

Баҭал урҭ иаб иажәақәа уажә зынӡа иааигәаны игәы иқәҩуашәа иаҳауан. Уи иаха данышьҭалоз, иахьа ишаашаз саб усгьы ацәқәа рахь данцо сихьӡашам, аха дшааиз сицхра-ароуп ҳәа игәы иҭакны дышьҭалеит. Уимоу, иаха зныкгьы ԥхыӡ дибеит иара адгьыл ԥжәо акәаҭан кны днеиуазшәа, иаб дныҳәа-ныԥхьо, агәабзиара-ахабзиара ҳаман, ҳхы-ҳгәы ҳақәгәырӷьо ԥшӡала ишаҳфаша ҳәа, адгьыл иқәиԥсоз аԥш цырақәа, аҩнхыб иқәкәашоз ақәацәыкәбарқәа реиԥш, ихааӡа игәы иқәҩуан рыбжьы. Усҟан иара, акәаҭан импыҵ ҟьар ҳәа дшәаны, убас ирыӷәӷәаны икуан, ашьҭахь ҵыруак анҩаргалак, ацәқәагь ааԥсеит, уажәшьҭа зынӡа рышша рыӷраԥаҳҽрыма, рыԥсы дҳаргап ҳәа иаб дааникылон. Урҭ ацәқәа усҵәҟьа иааԥсаӡомызт, аха иаб ибон аҷкәын ака-науа ицәҭыҵыр ҳәа дшәаны акәаҭан иҽаларԥсны ишикыз, ацәқәагь зны-зынла иара датәамбакәа иахьырҭахыз дшыр гоз, ирлас-ырласны ибжьы анырмаҳалак, ма аҷын аныр химҟьалак, инарымҩатәны аҳәрагьы ишалагоз. Аха урҭқәа зегьы акгьы иирдырӡомызт, дара ацәқәа ааԥсеит, ԥшԥын ҵақәакгьы нарҿаҳшьып, рыԥсы ааиҭаркааит, ара адгьыл мчуп, насгьы ари ԥжәатәуп, ҩынтә цәаӷәазҭгьы акы иаму-сын ҳәа, шәшьырак ианазааигәахалак раԥхьа днагылан иаа-
● 630 )	а и з га ●

никылон. Иара аҷкәынгьы аихаршы икызшәа инапқәа быз-бызуа, амца рыҵыдды, иԥсы игәы икылахо, ԥшьаала ацәқәа раԥхьаҟа дниасны аӷьара днықәтәон. Нас игәы иаахәон ма кьана иимцәаӷәацыз адгьыл, инаԥсыргәыҵеицш, ҟәынџь цырак ықәыршәымкәа ицыр-цыруа иахьыцқьаз азы, убас ҟан маӡала игәгьы деиҭааҭаччон, уа иқәԥсаз аԥш цырақәеи инапы иалнахран иҟаз аӡаӷьақәеи ахьеиԥшхоз азы. Аха иара ахаангьы, иҩызцәа рнапы анрымихуазгьы, урҭ аӡаӷьақәа дырцәыԥхамшьацызт, избанзар, урҭ иара иаб инапқәагьы ирыҵагылон. Аха иаб итәқәа амсеиԥш икьакьахон, аҷкәын ибахьан урҭ, аӡлагара алу аныркәо еиԥш, зны-зынла ҳәыз бала ишамихуаз...

Аҷкәын ашырҳәа дҩагылан иҽааилеиҳәеит. Уи зны-зынла ус данышьҭахалацәоз ииарҭа дшагәылаз гәаныла иԥхыӡ ҽазныкгьы иеиҭеиҳәон, иҵатәхәқәа реиԥш ихамшҭырц, аха иахьа ус ҟаимҵеит, избанзар, агәра игоит уи шихамышҭуаз. Амаҵурҭаҿ даннеи, уахь дыҩнамлакәа, иаразнак иҿы ӡык нақәиҭәан, иаб иаҳәшьа зны уааины акы унацҳа ҳәа дши хьынҳалаз, макьана сгәы иагом иҳәан, иаб дишьҭалан иҿы неихеит. Уи, иара игәанала, иаб уажәшьҭа ааигәатәи ақьаԥ ҭақәа еимидахьан, аха уа ианимба, хымԥада ахәҵаҟа дцон. Уахь шьҭа аҳаскьын еинылан идәықәлахьазар акәхап, ацә қәа уи знык иангәарҭа, ацәаӷәара нҵәаанӡа шьҭа хкаарак иҭакны аԥҳә рырымҭалар, ишаадыртлалак, уахь ишзахәо идәықәлоит.

«Шәцәа сырҟацап, – Баҭал дааԥышәарччеит, уажә иаб урҭ игәы рзеибакны, ихапыц аҿҿа ыҵго, аӡы дынҭыршьызшәа аӡаӡа даганы дахьнеиуа имацара дышцәажәо даназхәыц,

– аҳаиуан шырҳәаҵәҟьо иҟоуп. Аҩны ааигәа-сигәа иахь ҳәыша, ирфаша мачхәума, аха уи рымбо, абрахь абнаҟа ауп рхы ахьхо. Абна цәгьала шәылзгааит, шәаргьы са сџьабаа шәышԥашьҭоу...»

«Иумшәиин, – иҳәеит аҷкәын, ииашаҵәҟьан уи иаб уажә ивара дгылан дцәажәозшәа, – урҭ рами сынтәагьы ҳанзыр хап ҳәа ҳазхәаԥшуа. Шьҭа ацәаӷәара аазар, уахь уаҳа изцап ҳәа уҟоума, уажәраанӡа ирзыфаз ауп. Даргьы абри дырны ауп изеихаз...»
● Анатоли Лагәлаа  )	631 ●


Баҭал игәы дааҭаччеит Қәыҭа анааигәалашәа. Уи хы шықәсаҟа роуп иҵуа ирыбжьеишьҭеи. Усҟангьы иара бжьа рахыԥан. Сынтәакгьы агәы ҭысҟьом, уахь арахә ирыцыз иҳәан иаб, усгьы ирхәаны иҟан, аха ахәда хчааӡа, уӷәи џьали акгьы амбацызт азы, ус ааигәагьы уаҩ днанашьҭуамызт, ашақә иасны ирҳаны ицон. Ҽнак агәылацәа аҷкәынцәа ҩы џьаҟа даарыԥхьан, агьаргьаласа иаҵаркырц рыӡбеит. Аха ааигәа узланеиуазеи, гәарбжьарак ма ҭшәаррак ибжьацалан, ашаха ырҟәара-ҟәантәны иршәны атәыҩақәа ирхаршәтәын. Ус иагьыҟарҵеит аҷкәынцәа.

«Уажәшьҭа угәы ззыбылуа ҳәа акгьы ыҟам, – иҳәеит урҭ руаӡәы, Қәыҭа аблақәа ҵархәыланы иахьрыхәаԥшуаз ихы нақәкны, – аԥсҭазаара ахаара-бзаарақәа мап рцәукроуп!..» Қәыҭа ииашацәҟьан уи ииҳәаз џьара акала еилнакаазшәа (иазеилымкааргьы, ҽеи шазимҳәоз адыруан), ахы убас иаҟьеит, уи ааигәара дгылазҭгьы, дааихнахрын. Уи иаа-нагоз, иара аҷкәын дшәартә дыҟазар дшәар акәын, Қәыҭа
атәыҩақәагьы баша мҵыршәагас иахагыламызт!

«Сара нап уласкыр еиҳа еицәоуп, – егьи аҷкәын дахь-гылазгьы ҿааиҭит, – агьаргьаласа уанаҵасклак, сааҭк ала акәата-кәатаҳәа уныҟәо уҟалароуп. Амыцхә аҷынгьы уасыр гаӡом, знык ашыҩҵә-шыҩҵә ҳәа инаухысҟьоит! Ани ахац еиԥш иухагылоу утәыҩақәагьы рыҵарра мацәак-мацәак хрыффаатәуп. Уи сара уанысыбжьалак нахыс аӡәы уисуеит-егьиуеит ҳәа акәӡам, аха, иудыруеи, ахәыҷы дыҟоуп, аду ды ҟоуп, амашәыр аҳампал иалоуп!»

Қәыҭа убри ииҳәазгьы агәамԥхаӡеит, убасҟангьы убас ахы аҟьеит, иара хәда ӷәӷәак ахагылан ҳәа, ампыл асра аан ахәыҷқәа ршьапқәа ӷәӷәаны ианырҟьалак, реимаақәа шрышьхышәшәо еиԥш, иахҟьаны иаан излармаахаз сеидру!
Ашьҭахь ирулакгьы, хаԥсыра шыднарбазгьы, ирааԥсан иркит дара. Нас еицхыраан агьаргьаласа аҟынӡа инарге-ит. Уи убрахь анеира убас иацәымӷын, мчыла аишәачарахь инарго ахаҵа иеиԥш, убриаҟара ашьапқәа ықәнырҳәазеит, анышә ажит. Аҷкәынцәа ахьгылаз иахлафуан, акәаҭани ауӷәи рыххо изуҭахуи, ари ҩынтә-хынтә ухкаара абас иҳа
● 632 )	а и з га ●

маны ҳақәсыр, шьапыла иҵәаӷәаны иунаҭоит ҳәа! Аха иаргьы иадыруазар акәхарын, рыцҳа, уи знык агьаргьала-са ианнаҵагыла нахыс, ауаа рҳәатәы ханаҵалар шакәыз, иара ишаҭахыз ашақә иасуа, ианаҭаху игәарло, ианаҭаху игәарымло акәымкәа, ахәдагьы ауӷә ҭыԥ анымҵуа ицәҳәны ишыҟалоз. Агьаргьаласа ианнаҵарк, раԥхьа иҟанаҵо аа-бап ҳәа иаԥеиԥшит, аха уи аҽамырҵысуашәа анырба, ацәа иҭнарыбзаартә убас бжьык ҳәа рганы, арасатә ҷын ашыҩҵә-ашыҩҵәҳәа иахырҟьеит. Қәыҭа рыцҳа шзахәоз иахьгылазынтәи ишьҭыԥеит, нас хара имцакәа ус мариала агьаргьаласа сшацымныҟәо жәдыруазааит аҳәозшәа, ишам-чыз ахәда анаарҵәи, аӷьатамақәа акы иара уаҵәҟьа аҿаҩ аарган иаахжәеит.

«Ҳаи, сара исхароуп, – иҳәеит иаб, ихы гәыбӷан аҭо, – ари аӷьатама ҿыц азыҟаҵазар акәын, арҭ аӷьатамақәа сара сы баҩқәа реиԥш, ихәарҽхахьан!»

Аӷьатама акрахҳарҵуама рҳәан, аҷкәынцәа еиҭах абна инылаххын, ахьатәқәа ҩба рыманы иаакылсит. «Абарҭ ԥҵәа ны уцозар уагьца, – иҳәеит урҭ руаӡәы ацәа ахыхны ицәны харантәи иарбо. Қәыҭа рыцҳа урҭ ԥшлапҟьақәаз џьнашьазар акәхап, азныказ аҵыхәагьы аамхарҵасит, – насгьы, арҭ даҽа хышықәса рыла ақьарсҭа бзиақәа злыҵуаз ракәын, аха уара узы ҳамеигӡеит, знык ауӷә агьама анук, угәы ахҳаршәар ҳҭахымхеит!»

Қәыҭа убасҟан убас ахы аҟьеит, аҷкәын иаразнак дааи ҭамҵазҭгьы иӷра ааҭнарбгон.

«Ах, уара макьана ушьабааԥс улоуп, – уи, ақьаад еиԥш, ихы-иҿы цәышӡа, шьа-кәарак иламкәа дшааҟалазгьы, иԥсы анига даахлафит, аха уи илафгьы абни мчыла ацә иацәи газ иԥсеицш, мчыла акәын ишиҳәоз, – абри агьаргьаласа зхәыцыз, убри ушьацәгьа ухы иамысуа иҟаицарц ауп изи хәыцыз!»

Қәыҭа уи аҽнынтәарак агьаргьаласа иаҵакын, ҳаргьы зны-зынла инеимда-ааимдо ҷынла ҳанаслак, чабракаршә хәмарраҿы зышьҭахь ачабра кадыршәыз ахәыҷы иеиԥш, иҩны аҿынанахон, аха иааҟәымҵӡакәа ҭыԥк ахаҵәира акәын изҿыз.
● Анатоли Лагәлаа  )	633 ●


Амра анынҭашәоз, – шьҭа агәы цеит, – иҳәеит иаб абар ҵаҟынтәи уи дназыԥшын. Ииашаҵәҟьан, џьара ԥшь-шьа пык зҵаз акы ахкаара инҭыҵны ацара иаҿызшәа, акгьы ахьыҟаӡамыз дыԥшуан...

* * *
Баҭал уажәшьҭа ԥыҭк дныҟәахьан. Уи макьана дмааԥ сацызт, насгьы агәра игон иара уажәы-уашьҭан иаб ицәқәа иаԥцаны дшааиԥылоз. Амрагь шьҭа игылоит, иахьа ԥшьа шоуп, мыш-мышьҭа бзиоуп, иахьа уи ацәаӷәара ашьапкра акәын ииҭахыз...

Убасҟан Баҭал игәы хьу-хьууа иааҟалеит. Игәалаиршәар иҭаххеит иахьатәи иԥхыӡ ахы инаркны аҵыхәанӡа. Аха нас иаразнак мап икит, уи ас иааинырслан исгәалашәом иҳәеит, нас ҭынчрак ҟалап, уаҩы дахьсԥырхагам, уаҩы иб-жьы ахьысмаҳауа снатәап, уажә сыццакуеит, исцәыбжьахар ҟалоит, уи аҩыза аԥхыӡ абжьажьра схы исзанажьуам, иҳәеит. Насгьы уажәшьҭа иаб дааиԥылар ҟалон, усҟан иааҿахҵәаны даҟәыҵыр акәхон...

«Аус злоу иара сгәалашәоит, – уи абас игәы иҭиҳәааит, адунеиаҿ уаҳа акгьы имаӡамзаргьы, абни иԥхыӡ заҵәык ахьигәалашәо игәы еиқәнаҳәалозшәа, уаҳа акгьы иҭахы мызшәа... – насгьы шаҟа еилыхха, шаҟа иааигәаны салаԥшуа шәа исгәалашәозеи. Аԥхыӡ бзиагьы акраамҭа иухамшҭырц азыҳәан угәы иҭакны ушнеиуа, мышьҭа бзиак даауԥылар, ахааназ угәаҿы иаанхоит. Уаҳа акгьы сҭахымызт абыржәы саб ицәқәа иманы даасԥылар... Уи иаҟара зымшьҭа бзиа-да. Амала... амала ихази ҳара ҳзи ибзиамхазаргьы... Аха убригь лахьынҵоуп иара излеиҳәо ала. Ааи, лахьынҵоуп иеиҳаны иара иҟынтәи акгьы смаҳацт, убри ажәа зегьы аҵанакуазар акәхап... Аха уи ажәа адуқәа рҳәааҿ ирҳәо ауп, ҳара макьана ҳазхамлац, ҳшьапы зқәымгылац ашьхақәа реиԥш, иаҳцәыхароуп. Аха зегьы акоуп, уи хыԥшак амоуп, мчыдарак, лымшарак ақьыбжьеиԥш иахылҵны иаауеит. Дара адуқәаҵәҟьа рымч зқәымхо, изнышәахьоу, зеисра иаҟәыҵхьоу... Ҳара уи макьана иаанагаҵәҟьо ҳаздырӡом,
● 634 )	а и з га ●

иаҳҳәоит ауп, ианаҳҳәалак ауп егьырҭ ажәақәа зегьы иш реиԥшым анаадыруа, уаҳагь ҳзацәымцо ҳаанхоит, абиа ҟамла уаннацҳалак, уҿы еимаҳәах ишакуа еиԥш...»

Баҭал уаҳа даламгеит иԥхыӡ игәаларшәара. Уи иахьа ацәқәа анҵдыртлалак, иҽааӡәӡәан, акы днацҳан хазы ҭынч данынатәалак, исгәаласыршәоит ҳәангьы даламгакәа, иа ра амацара изааиуеит. Аус злоу, убасҟан аӡә диԥырхагам хандаз, убриаҟара ицәымӷу акы ыҟам аҷкәын, убас аӡә да ниԥырхагахо... Игәи иареи рыда уаҩы изеилымкаауа абыз шәала ианеицәажәо...

Ус дышнеиуаз, Баҭал уаҟьан-чаҟьан быжьқәак иаҳаит. «Анҭ имыԥшаакәа иуазма, – иаб дааизгәдууит иара иа-разнак, – уи уаха ацәарҭа ихы анылоу уизҵааргьы, ацәқәа ахьҳәуа, иарбан қьаԥҭоу изқәу идыруеит. Ҵыԥх урҭ руак амшә ианахәгьы, ауха дызмыцәаӡеит, сыԥхыӡқәа хәарҭам иҳәан, адырҩаҽны шаанӡа дцан иааицеит. Аха амшә ҟадыџь Қәыҭа ахәда иамцкласзар акәхап, ашьа ахьыжжы ашҭа иа нааҭала, харантәи уахьыԥшуаз, аӡә цас ахәыҷқәа ргалстук ҟаԥшь ахаиҵазшәа акәын ишубоз! Иара ацәгьы убас алақәа амцаԥшь рхын, иаабац Қәыҭа акәӡамкәа, ашьара иқәҟьаны иҟан. Иҟалап абни амшә абас иахьазныҟәаз ԥханашьазар, иара цәҵысым, қаблам, ацә наӡа-ааӡа, зымч зылӡаахьоу ар ха мшәы гәҳәы ахы иазҭанамырԥо ишԥаҟалеи?!»

Аха Баҭал иԥылаз иаб иакәмызт, хьшьцәан, урҭ аҭыԥаҿ рҩызцәа неины ирыԥсахзар акәхап, рхак ҳнықәԥшындаз ҳәа иазыгәшьуа иаауан.

– Уабацои, дад, шаанӡа? – руаӡәк аҩнынӡа ҳазкылсындаз ҳәа дшыццакуазгьы, аҷкәын даниба дааҭгылеит. Егьигь дааҭгылашәа иуит, аха, аҽыкәашеиԥш ихы изынкыломызт, аҷкәын ииҳәоз иаҳаргьы иҭахын, аха иаԥхьаҟагьы ихон.
– Ацәқәа срышьҭоуп, – иҳәеит Баҭал, издыруада дара акы рбазар ҳәагьы дҵаар иҭаххеит, аха ирбазар дара рхаҭақәагьы ишԥарымҳәари игәахәын уаҳа алаҿимҭит. – Сабгьы шаанӡа дцахьеит џьара рхабарк збозар ҳәа.

– Узԥада уара, арԥыс еиҿамс? – ани раԥхьа иаҳа зҽаа нызкылаз, егьи иаҵкыс иаҳагьы аҩныҟа ишихозгьы, уажә
● Анатоли Лагәлаа  )	635 ●


ашарԥаз абна агәҭа иԥылаз аҷкәын дизҵаар иҭаххеит. Нас-гьы уажә иццакуеит ҳәа, аҭыԥаҿ ианыҟаз ауаҩыдаразы имгәаҟуази, ас ҷкәынк дрықәшәазҭгьы, ихәы-иԥхь ааҟаҵан, ачамықәа ашә алҵәҵәа ицо инаидтәалон. Нас акранифа-лак, убас цәажәарыла дыхҭаркрын, аҷкәын уажәы-уажә ӡык днаҿымхәар, ибыз аӡы аҵабо дҟарҵон...

– Арсана, – иҳәеит Баҭал, уи иаб ихьӡ убас деигәырӷьан иҳәеит, дҽыҩ ҷкәынан, актәи аҭыԥ ганы, дызԥада ҳәа шьо-ук аниазҵаа, ирмаҳар ҳәа дшәаны, ибжьы рдуны иаб ихьӡ иҳәазшәа. Насгьы уи дырдырыр акәын дара, дара ракәым зны-зынла аҷкәын иаб аҵлақәацәҟьагьы дырдыруеит ҳәа игәы иаанагон, избанзар, урҭ ацәқәа ирышьҭалан иан-цоз, ма быцак ианашьҭаз, ма маҭәахәык, рхы неидкылан дара рыбна бызшәала еицәажәозшәа ибон. «Арсана иоуп,

– рҳәозшәа иаҳауан иара, – ари иеиԥш аҟәыш иеихагьы ахьымҩаниҵо имдыруеи. Егьырҭ шьоукы, урҭахӡамзаргьы, урмыхәаӡозаргьы, уԥҟаны улаган улкарыжьуеит. Ма ушьап ашшарақәа ҭыҟҟаны, арахә ахҵара анырнырҵо еиԥш, рыхьӡқәа анырҵоит, ирцәыӡыр ҳәа ишәошәа, ма ирхашҭыр ҳәа. Убри аҭыԥаҿ ауп ахәа ахьҭало, нас иӷьаанӡа иасымша ибыз-бызуа иҟазаауеит, кәасҭхак уваҵан ицазшәа... Арса на иеиԥш иҟәышындаз зегьы, Арсана абна ажьы ахьыр ҳәа дшәоит. Уаҳа акы акәым, иара иҵегь иҩнра ҳазааигәан ҳгы лазҭгьы, ма ихкаара ҳҭагылазҭгьы. Усҟан аӡә дҳалакьыс уа ҟәыҵ, уашхәа мақьаԥсыс шәирҳәарын!»

– Ҳаи, ухаҵкы сцааит! – иазҵаауаз ахаҵа иццакрақәа зегьы ааихашҭын, дызҵаз аидарагь наиргылеит. Аҷкәын уи убасҟан ада дшимбацызгьы, иаразнак агәра игеит уи дышуаҩы разыз, мамзар днаиаҩсны дцаргьы ҟамлози, аи дара даҵоуп аҽакуп. Аха иццакрагь, иааԥсарагь абни дыз ҵаз ааҵәеиԥш изқәа инкыдхны инаиргылазшәа, Баҭал дна иеигәырӷьан, днеиҿаԥшит.

«Саб ибзианы дыздыруа аӡә иакәхап, – аҷкәын игәы дааҭ гәыргьеит, уи ус акәын, иаб иааигәара дыҟамкәа аӡә ихьӡ аниеиҳәалак, есымша ҿыцбараха дбаны диеигәыргьон, – уи


бзиарак ззимуц аӡәы дыҟоуп ҳәа сыҟам. Абзиара уны аӡы ианеиҭалак, нас абас ҳгәы ҳҽанӡамкәа иааҳԥылоит...»

● 636 )	а и з га ●

– Уаби сареи быжьшықәса ашьха ҳауа еицаҳфахьеит. Сара уи данызбалак, хара-бара идӡамкәа, сашьа ибжьаӡыз, аҽыгә-ҽыгәҳәа дыччо мшаҽнеиԥш даацәырҵызшәа збоит. Уи даанӡа умнеиааит, дад, уажә иԥсы ҭоу-иҭаму сеидроу, иҭамзаргьы залымдарала дҭахеит, абарҭ ҳашьхақәа хара рыдзар аҳа идын... Уи дысгәалазыршәаз уаб иоуп, урҭ убас рыбжьқәа еиԥшуп, уаб дышцәажәо, исзымчҳакәа снаидҵны сцаны сашьа егьараан дысҵәыуахьеит...

Баҭал игәеиҭеит уи ахаҵа уажәгьы илабжыш аарц ак-гьы игымкәа мчыла иҽшникылоз. Нас, наҟ днаҳәын илакҭа ааирыцқьеит, «Кәыбры ҟадыџь, усыдызцалазеи?» – иҳәеит, ииашаҵәҟьан кәыбрык ила ихшәалазшәа... Нас иҽылаирҟәын, иааҵәа ахы аартны дынҭалеит. Уантәи иааҭигеит еицырхәхәа шашәак ашәыршақәа ахьнырҳаланы.
– Дад, абарҭ, акрануфо унарыцрыхала, дара хәыҷқәоуп, аха џьмашәыршақәоуп, ихаауп.

Баҭал азныказ имгарцгьы далагеит, аха уи иуазма.

– Аҭыԥ аҟнытә саауеит, напҭацәы суаҩсуама уара, ҿа ҵахә згымхаша, – иҳәан, – ихагәҭа ааигәӡын, – амҩан, Дана ҟаи ҳәа аӡә дысԥылан, цәгьала угәхьааигоит, улакҭа аҭаԥ шра иҭахуп ҳәа сызиаҳә, – иҳәан, иааҵәа аашьҭыхны иҿы неихеит. Нас ԥыҭрак днеихьан еиԥш, деиҭааҳәын: – Дад, угәы еиҭамԥааит, ари абна гыгшәыг ҳәа ахаангьы акгьы ыламлацт, ицқьоуп, – иҳәеит.

«Сышԥашәо, – инаишьҭеиҳәеит аҷкәын гәаныла, уи иб жьы ҭыганы иҳәарц иҭаххеит, аха дицәыԥхашьеит уи ахаҵа. Нас ишәыршақәа ихәда инхшьны, дыццакы-ццакуа иҿы неихеит. – Издыруада саб ицәқәа иаԥцаны даасԥыларгьы, издыруада... издыруада акәым хымԥада, арҭ рымшьҭа бзи-оуп... Рыӡбахә анаацәырзгалак иагьа дгәырӷьап...»
Баҭал уажәы иаҳагьы дыццакит. Иара игәаныла, иаб-гьы шьҭа ицәқәа иаԥцаны ддәықәлахьан, аха дара ариаҟара аҳаскьын илагылаз инкыдҳәыло-аакыдҳәыло раацара цәгьа зар акәхап.

«Аха агьаурым, – аҷкәын уажә урҭ ацәқәа дрыдгылазшәа игәы инҭиҳәааит, – абри ҳазҭатәоу шаалаҳҵаз шәоуҳажьуеит.
● Анатоли Лагәлаа  )	637 ●


Мчыбжьык аҟара акәхап аџьабаа ахьыжәбаша. Нас аӡын раз шәаргьы аҟашәа шәыгхашам. Ааи, ааи, иагьа иҵаарыҷ ҷаргьы, шәара шәымгәахә аншәоу, шәыҭра усгьы цәыкәбар кылсуам, шәӷыҵсызшәа ишәыԥхьаӡа. Аус злоу, лаҵарамза ауп , убра хәыҷык ҳаибаркарашт. Насгьы, иахьа ԥшьашоуп, саб иҳәашьала, иахьа анцәа имшоуп, амшқәа зегь раҵкыс амшьҭа бзиоуп. Иахьа инкауршәыз мчыбжьык ала ахы ааҵнагоит. Иагьаџьара шәыҟазаргьы, иахьа шәимԥшаар иуӡом уи...»

Баҭал иаԥхьаҟа данынаԥш, амахәдарҭа иҭаларц зыҽӡа-ҽӡо инеиуаз ажьа еиԥш, амра ахы аацәыҵнарҳәҳәахьан ашьхарԥ. Уи убасҟан агәра игеит абыржә иабгьы уи алакҭа дышҭаԥшуаз, абыржә гәаныла дышныҳәоз, илаҳҵаша иааҳ рыхша ԥшӡала иаҳфааит ҳәа...

Ҩыџьа ахацәа руапақәа ирҭашьшьы ҽыҳәцәыла иааиҿах хызшәа акәын ишубоз Баҭал дахьгылазынтәи рацәак ицәы харамыз ҩ-хәык. Урҭ ахәқәа ирыбжьыгаз амҩахәасҭа да-хьынкыдгылоз ӡыхь бзиак ыҵыҵуан. Знык убра дызнеины уа ихыршәлоу акәапеи хәҷы азна аӡыхь ыжәны дыҟазар, уаҳа акгьы иҭахымызт, иааԥсарагьы наихҟьазшәа ибон. Иара иаб излеиҳәахьаз ала, уи еиҵызхыз иабду иоуп, усҟан урҭ дара ахәқәа рнаҩс еиҭа мышныҟәа ахьыбжьаз шьха дук ашьа-паны рааԥҭра гылазаарын. Аха аҩныҟагь ирлас-ырласны ибжьысуазар акәхарын, ианцоз-ианаауаз, иааҭгыланы, рхапыц ыҵнахыртә ишыхьшәашәазгьы, кәапеик азна ааҭ таны, наҟ инацәхыкны инагылан, рҿы-рнапы рыӡәӡәон, рыҽдырхьуан, иржәуан. Убри нахыс иара Баҭал иабгьы убас акәын ишыҟаиҵоз, уимоу, арахь ашьхахь ирахә-ишәахә акгьы аныҟаӡамгьы, сыштәаз сыхәтәит, арҭ амшцәгьақәа рышьҭахь аӡыхь еимаҳазаргьы сыздыруам, снықәԥшны саапи ҳәа иҿынеихон. Уи ауаҩы иеиԥш игәхьааигон аӡыхь, иаакәыршаны хәачак гылацыԥхьаӡа напыла иҵихуан, ари ԥшьаҭыԥуп, ара есымша ауаҩы данааҭгыло ихы-игәы аԥ сашьартә, ицқьа-шәқьаӡа иҟазароуп иҳәон. Иаакәыршаны ицқьамзар, ауаҩы иԥсы изымгошәа ибон, ауаҩ иакәым, иара аӡыхь ахаҭагьы ахы хьымӡӷнашьар ҟалоит, иҭабар ҟалоит
● 638 )	а и з га ●

ҳәа ирыцҳаишьон. Раԥхьаҵәҟьа Баҭалгьы иџьеишьон уи, нахьхьи џьара абнаршәыра агәҭа хәқәак ршьапаны аар-ла зхы ааҵызго аӡыхь, ауаҩы убриаҟараҵәҟьа бзиа излеи-бои, зны-зынлагьы иусқәа аакажьны, агьама баны, ахәача иахыҵәаз рыцқьаны дызлаауеи ҳәа. Аха нас изгәамҭаӡакәа, иаргьы илалеит уи агәбылра, арахә анаарцоз-ианкарцоз ма ус иаб џьара аказы дицны данцоз, знык аӡыхь аҟынӡа ҳзынаӡандаз ҳәа игәы хыҭ-хыҭуа далагон. Уи иабгьы иды-рит, аха, аферым, убас ауп аӡыхьқәа пату шрықәҵатәу, ишеиҵыхлатәу ҳәа иеимҳәеит, амала ус гәаныла дшеигәыр ӷьаз иҵидырааит Баҭал. Уи акы данеигәырӷьо, илакҭа лашо-ит, аха убригь ирласны игәауҭароуп, ирласны уахьӡароуп, акәымзар иаразнак аҽаҵәахуеит, избанзар... избанзар...

Баҭал иаб аччаԥшь ихы-иҿы уиаҟара иқәирхаӡом, ахаан иаанимыжьыртә зны дахьхәхьазар акәхап... Баҭал зын заҵәык ауп иан лыӡбахә иаб иҳәо аниаҳахьоу. Иара убас ҟангьы иара Баҭал иан дышлызхәыцуаз идырызшәа (иахьа-гьы иџьеишьоит уи дзызхәыцыз, игәы иҭаз иаб излеиды-рыз, иҟалап дара еизааигәазтәуа ашьа уаҩ иимбо-имаҳауа абызшәала иеицәажәозар, амала ахәыҷқәа ртәы адуцәа ир ҳәо азеилымкаауа, дара адуцәа иаҳа иахьҟәышқәоу азы иаҳа ирласны ирызгәакьоу ашьа иаҳәо раҳауазар?..), иаразнак уи днеиҿаԥшын, «уан дугәалашәагәышьоит», иҳәеит. Баҭал азныказ ииҳәара иҿамшәеит, зынгьы игәы ааҭыԥсааит, иакәым акы ҟаиҵоны иаб дақәикызшәа, аха нас иаргьы дцәажәар, иан лзы игәы иҭаз игәалашәарақәа ицәеимпыр ҳәа дшәаны, ус ихы ааирҵысит, ааи, уи лоуп сзызхәыцуа аанарго. Иара иабгьы уи лакәхарын дзызхәыцуаз, аха аҩы џьагьы уаҳа акгьы иаламцәажәакәа рҿынархеит. Усҟан урҭ игәалашәарақәа данрылҵгьы, Баҭал ииҳәо дақәымшәо, ииуа дақәымшәо, ахаан иаби иареи еидымхалацызт. Аха усҟан игәы злаирӷәӷәоз иаб ацәажәара ахьиҭахымыз азы акәын, агәра игон уи иҵегь иауз, иҵегь идууз гәалашәарак дшалаз, насгьы, насгьы... Иара Баҭал иеиԥш акәымкәа, уи игәалашәарақәа иаҳа иԥкааны дрызхәыцуазар акәхарын...
Аха инирԥшӡомызт, зны-зынлагьы мчыла дыччон, усҟан
● Анатоли Лагәлаа  )	639 ●


игәалашәарақәа «рнапы» иан лнышәыргә иқәишьуазар ҟа ларын...

Баҭал аҩ-хәык ршьапаҿы иҵкәраан илеиуаз аӡыхьаҿ даннеи, иԥсы ааиҭеикырц дааҭгылеит. Усҟан ихыз акәапеи хәыҷы аҩныҵҟа ашша ахьшьызшәа ицырцыруан, ибааӡан. Ус анакәха, иаб уи азна ымжәкәа дымцеит, иҟалап ашьыжь аӡба дамкӡозҭгьы, аха зегь акоуп, уи ажәра уаналагалак, иу зуҿыхӡом иааҭаурцәаанӡа.

«Саргьы уара утәқәа сыласуеит, – игәы дааҭаччеит Ба ҭал иаб дизхәыцуа дахьгылаз, – абри аӡыхьаҿ сааиаанӡа, сзынаӡандаз ҳәа саауан. Уажәы ҿамҩақәак нылбааданы, акәша-мыкәша хәача-мачақәак ааҵхны исрыцқьар сҭа хуп. Уи уара ахаан ус ҟаҵа ҳәа соумҳәаӡацт, аха исазҳәо, ус шыҟаҵатәу сзырдыруа уара иуцырҟьаны иаауа мчык сы лазар акәхап. Сара уи амч ахаангьы пату ақәсҵоит, уи ахы смырдырӡакәа ауп ишцәырҵуа. Саргьы ахаан мап ацәы сымкыцт, сызцәырҵзеи ҳәа аҳәартә исмыргәаацт... Иҟалап, ус-ус ҳаишьцылар, зынӡа исылаларгьы... Аха уи макьана аҽ зыннакыло, иҵегь сеилнакаарц азы акәхап, ашьха ангыло, урҭ тәараны иахьыҟоу аҭыԥ раԥхьа ашьхыц ԥшыхәцәа цаны ишеилыркаауа еиԥш, ишгәарҭо еиԥш... Нас егьырҭ иаанхаз рҿы иааны, ишманшәаларҭоу анрарҳәалак, ар зегьы раҳ рыман иандәықәло еиԥш... Саргьы сазԥшуп уи амч ду, уи аҳ, адуцәа рҳәаа аҟны снеиаанӡа хәыҷы-хәыҷла сылалара иаҿуп...»

Баҭал акәапеи ааиҿымхӡакәа иҭрыкәкәаны ижәит. Ашь-ха аҳауа аџьбарара, ахьшәашәара зегьы иаразнак ицәа иал сызшәа, дкаххаа, длахҿыхӡа дааҟалеит. Нас шәымҭак даа тәеит, иаб иҳәо иаҳахьан аӡыхьаҿ уаннеи, умтәакәа уцар, иара аӡыхь ахаҭагьы агәы узҭынчхаӡом ҳәа. Уа ухьаақәа, угәалақәа зегьы ухауршҭыр ауп, шәымҭак иара аӡыхь аха ҭеиԥш уцқьазар ауп. Аҷкәын усҟан иааџьеишьеит иаб иа жәақәа. Ауаҩы аԥсҭазаара дуӡӡа имоуп, аха зегьы акоуп, иԥсы ҭанаҵы аӡыхь еиԥш дзыцқьахаӡомзаап, иара аӡыхьаҿ даннеилак акәзаап, ацқьара шаҭаху анигәалашәо, убасҟан шәымҭак ихьаақәа, игәалақәа, иҟыба-ӡыбарақәа зегьы иҽ
● 640 )	а и з га ●

рылыршәшәаны иҽирыцқьар акәзаап. «Ус анакәха, – иҳәеит усҟан убри аӡыхьаҿ гәанала, иабҵәҟьа ицәыҵәахны, – ауаҩы иҵегь аӡыхьқәа изааигәаны иҵыҵуазар акәын, абриаҟара хара дмаакәа, дыцқьазарц шихәҭоу игәаладмыршәалози...
Аха ус сҳәеит ҳәа, аԥсабара ус ианаҭахха, убригь акы аана-гоит. Усҵәҟьа еизааигәанатәыр, еибаҟьашьыр ҳәа ишәозар акәхап... Ауаҩы иаԥхьа аԥсабара уи иазхәыцит.. Нас ауп ауа ҩы даназхәыц, иагьанџьеишьа!..»

Баҭал уажәшьҭа иаҳагьы дыццакны ддәықәлеит. Уи иа-хьа ашьыжь даныҩагыла, арахь иҿааихеит, акгьы наиҿаи мыршәцызт, уимоу шәыркгьы иҿы инҭаимҟаҟеит, иаб иаҳә шьа илҳәалоит еиԥш, амшьҭагь дацәымшәеит. «Раԥхьа иу ԥыло уиҟаҭәоит уара, исҭынхаша» ҳәа, наишьҭалҳәеит, аха иара убригь агәра имгеит. Уи аӡыхь данаҿыхәа нахыс, иаҳа мчык илалазшәагь, иаҳа инархагьы ӷәӷәахазшәа, уимоу, иҵегь иааирццакыр, шарԥазӡа идәықәлахьаз иаб дахьнеи-ша днеины, ацәқәа иман арахь ддәықәлаанӡа дихьӡарашәа инарбеит игәы.

«Алаҵара шааз рцәа иалашәама, – Баҭал игәы дҭахәыцуан дахьнеиуаз, – урҭ абна рыҽшарҭаз ала, зынӡа ибнеикыр ҳәа сшәоит. Иаҳа хара ицацыԥхьаӡа аҳаскьын хаахошәа рбозар, мамзаргьы уахь иаҳа ргәы ҭынчу?..»

Баҭал иаб ишьҭақәа дырхылан дахьнеиуаз агәра игон уажәы-уашьҭан дышихьӡоз, мамзаргьы ибжьы наиргар, ҿиҭрашәа ибон. Аха иара ибжьы иқәмыргакәа, ус игәиҽан ӡамкәа дихьӡар иҭахын. Убасҟан игәалашәеит, ҵыԥх ауа сақәа абна ианырцәылаха хаз-хазы ишрышьҭаз даргьы шеицәыӡыз. Усҟан иаб иаԥхьаҟа ала иман акыр дамхацеит иара, аха шьҭақәак ибан зымҩа дахьымҩахыҵыз, изым дырӡоз мҩахәасҭала рацәак дымцакәа данынаԥш, нырцә ақьаԥҭаҿы, ас кәамҟьақәа реиԥш, ишкәакәа-шкәакәаӡа иуа сақәа шықәыз ибеит. Раԥхьаҵәҟьа ала иарырҳар ҳәа дшәан, иаразнак ахәда амаҟа аахеиҵан, иҩыргьы ма арахь амҩа хәасҭа ианылап игәахәын, аҩадахьала дрыхчнысны дара ахьыҟаз днеит. Урҭ уи ала ицны данырба, убас ирырҳан идәықәлеит, Баҭал дшәеит, уаҳа ахаангьы еидкылашьа роу-
● Анатоли Лагәлаа  )	641 ●


ам ҳәа. Рызегь хаз-хазы ицеит, иара аҷкәынгьы урҭ еиды-скылоит ҳәа дышрышьҭаз, амҩахәасҭагь ицәыӡын, дҟьалеит. Нас иаб иқәҿиҭуа далагеит, аха иабгьы ааигәа-сигәа ибжьы гомызт. Арахь аилашәшәра иаҿын, аҷкәын алагьы ицын, аха зегьы акоуп, игәы ҭыԥсаауа, ицәа дыҭӡыӡаауа далагеит. Игәалашәеит иаб иаҳәшьа изеиҭалҳәоз алакәқәа: ҷкәынак уахык абна дшылахаз; илашьцо ианалага, дахьцо-дахьаауа акгьы изымдыруа дшықәхаз; нас абгассақәа руубжьқәа го ишалагаз; уи аӡыхәашь абжьеиԥш ихыш-хыцәо еиҳа-еи ҳа ишизааигәахоз; аҷкәын даншәа, ҵлакы днахьынҳалан дшықәлаз; аухантәарак уи аҷкәын аҵла дшықәтәаз ишир-шаз; ашара иазыԥшыз арбаӷьқәа рыбжьеиԥш абгахәыҷқәа руубжьы дшазыӡыҩруаз... Баҭал убарҭ зегьы шеидихәыцлоз убри ауха иаб дахьынтәааз имбаӡакәа дихьӡеит.

«Аҳаҳаи, акы уацәымшәан! – иҳәеит иара, ишеилашә шәхьазгьы, Баҭал ихы-иҿы ашәара шықәз ибазшәа. Уи илаԥш убас иҵарын, иҟалап ибазаргьы. – Ауасақәагьы ана ақьаԥҭаҿы рхы еидыскылоит, уажәыҵәҟьа аҩны ҳҟалоит...» «Сара сымшәаӡеит, – иҳәеит Баҭал, иахьынтәааигаз изымдырӡо мчыкгьы ааиԥшаан, ибжьгьы аарла иааҭиган. Ааи, ааи, уи имчгьы иуасақәа реиԥш ишәаны иеимпхьан, илҵхьан. Аха зегь акоуп, уи иаб иирбар иҭахымызт, иаб иҿы убриаҟара акы дацәыԥхашьомызт. Аха уи илаԥш-ҵар Баҭал имчгьы шилҵхьаз збоит ҳәа иалагар ҟаларын, ааи, уи убриаҟара иҵарын, игәыҭҟьа-ԥсыҭҟьаха илҵны иахьцоз абазаргь ҟалап. – Урҭ ауасақәа анысцәеимп, сышрышьҭаз

ауп абрахь сшыланагалаз ...» «Уара угәы шымеиҭасуаз сымдыри, – Баҭал иаб дагьаач-

чеит, уи иччаԥшь ала хәыҷы-хәыҷла игәы ирӷәӷәарц, ани ицахьаз имч уи алашара арбаны, арахь иахьырԥшны иааи-гарц иҭахызшәа. Ииашаҵәҟьан, аҷкәынгьы иԥсы ааилале-ит, нас уаҳа ажәакгьы мҳәакәа, иҿынеихеит. – Урҭ ауасақәа умԥшаазҭгьы, уаха иаҳцәылахон, руа-ршәаџь ҳамбаргьы ҟаларын. Аха уара, Аиҭар иеиԥш, иаразнак уцәыӡ ахьамаз удырит, иуԥшааит. Асарақәагь уаха ишыҟаа-ҟаауаз ргәы баны иԥсуан, рыԥсы иахьугӡеит ранацәа... Уара згәахәтәы иахьӡаша!»
● 642 )	а и з га ●

Урҭ зегьы уажәы изигәалашәаз издыруам, аха игәала шәеит Баҭал. Иҟалап, иаб амыцхә дахьизхәыцуаз азы акәзар, иҟалап, абна данылаха имацара, аԥша хышәашәеиԥш шәа рак ихьысзар. Аха уи ашәара иара зынӡа иааигәара иқәижь лар иҭахымызт, игәы аҟәышра иаҳа иӷәӷәан. Уи иара ихаҭа ианџьеишьозгьы ыҟан, игәаҟәышра ихәыҷрагьы зны-зынла иахьӡаны, ус акәым, арс ауп ҳәа ианабжьоз. Зны-зынла уи игәаҟәышра убас дылахон, убас дылахон... ашколахь данцоз, аграпара ахьылгамыз асы даннылалалак, дшылахоз еиԥш...

«Амрагь ҳацәхалеит, – игәы дҭацәажәон амҩа дахьықәыз иара, ус акәын уи ишиҟазшьаз, амҩа данықәлалак, гәаныла ацәажәара далагон, нас имбаӡакәа гәаныла иҩызцәа, ма иаб, ма иаб иаҳәшьа, аӡәы дышиацәажәоз имҩагь ахьынҵәоз изгәамҭаӡакәа инҵәон, – аха зегь акоуп, иахьа ашьапы ҳкыроуп...»

Иахьа ԥшьашоуп, лаҵан амшгьы амышьҭа бзиазар ауп. Убригь акраанагозаап... Ацәқәа ҵаҳәаны аӷьара уаннықә гыло, адгьыл анԥужәо, ахцәы рҟәыдбжьеиԥш хәырҭ-хәырҭ ҳәа акәаҭан иԥҟаны еиқәнаԥсо адгьыл абжьы анго, аԥш цырақәа уажәыҵәҟьа «џьит» ҟаҳҵоит ҳәа аӷьара игәыр ӷьаҵәа ианылаԥсо, убри амш убас амшьҭа бзиазар ауп, уи нахыс аарҩара мыцхәы ҟамло, иагьӡысаамҭамхо, мчыб-жьык ала аџьықәреи ықәыҳәҳә иаауа... Абыргҵәҟьагьы уи илаԥш аннақәшәалак агәырӷьара илшо, уазхәыци, агәыр ӷьара иацәхьаҵхьоу, мап аҵәызкхьоу – дангәырӷьо... Кы раамҭа зых иоужьу адгьыл аџьықәреи рыц шыгәхьаанаго, ишазгәыкуа...»

Ус дышнеиуаз, харантәи аӡыжьеиԥш қьаԥҭак дназыԥшит. Ашҭа иаҵәаӡа иқәыҳәҳә аҳаскьын аахьан. Иаакәыршаны аандагьы еилаҳахьан, ахьатә масарқәа, зыдгьылаҿ аԥсра разҟыс изшьоз ар реиԥш, хара-бӷьара икаԥсан. Иара ашҭа агәҭаҵәҟьа ҳаҵлак гылан, сара зегьы сырхаануп, сара зегьы рыӡшьа-рыԥсышьа здыруеит, абра сышәшьыроуп изааӡаз аҳәозшәа. Аҳәасақәа ракәын ибыбыш-быбышӡа ишәҭхьан, изҭаху аӡәы дыҟаҵәҟьоушәа, аԥсабараҿ зегь раԥхьа ишәҭырц иаҳәон, иажьон... Ус уҳәеит, аха издыруада, аӡәы игәы
● Анатоли Лагәлаа  )	643 ●


иамукәа дхынҳәыр, схәыҷра зегьы ахьиасыз, иахьсызҳазҳәа, ауаҩы иакәым, ахьышьҭрахьгьы ӡык хынҳәхьеит... изды-руада, издыруада... Абас рҳәозшәа акәын аҵлақәа шгылаз. Аӡәы архәара дшавҵуаз абаны ишанханы иаанхазшәа, убас гәыӷрак аман иаауан амҩахәасҭа… Уи ауп ҳәа иҟаларын аҳәасақәагьы убас ирласны имшәҭызҭгьы... Аха урҭгьы аӷәра иашьцылахьан, насгьы зажәа баша, иара аҳәасашәҭқәа реиԥш, аԥша иазымҭо, аԥсабара дуӡӡа аҳәатәы харҵон...

«Абраҟагь шьоук нымхози», – игәы дынҭацәажәеит Ба ҭал ашҭа данаақәла, ашьаҟа заҵә игылаз иҽнадҵан, иара ашьаҟагьы, аласкәыгә еиԥш, арахә рхәыц аҿататан, рыз-хара иҳәы-ича ианааилак рҟәаҟәа рыбӷырц иахьшьуа иад цәқәаслозар акәхарын, ара усгьы ихьышәшәа-ҵышәшәа икажьу амасарқәеи ашьаҟақәеи роуп инхаз. Иаакәыршаны игылоу ашәыр аӡахәа рыхьнышьшьы ишԥарықәу мамзар. Иара аҩныргәы ахаҭа... уи хлымӡаахк заҳаны зыԥшшәы зыхҟьаз аԥҳәыс лхы-лҿы еиԥш ауп ицәышӡа ишыҟоу, уаҳа ҳаскьынкгьы ықәмиааит. Аҳаскьынҵәҟьа иазымгәаӷьит аҩныргәы ақәиаара, аҳаскьынҵәҟьа аӡәыр дхынҳәуа џьна шьоит...

Баҭал ақьаԥҭа днықәсны аҩада ихы рханы иҿынеихеит. Изыхҟьаз изымдырӡо игәгьы хәашьӡа иааҟалеит. Уи шәым ҭақәак зегьы ихашҭит, ԥыҭрак дааскьаанӡагьы ақьаԥҭа акәын ибла ихгылаз. Ашҭа иаҵәа, харбӷьара икажьу амасар қәа, аӷьара иалагылоу аҽага еиԥш изаҵәӡа иаанхаз ашьаҟа, шьацк зқәмиаац аҩныргәы. Нас, аҿымҭра зхаҵаны иаа кәыршан игылоу аҵлақәа, Баҭал урҭ азныказ игәгьы ааҭ дырԥсааит, зыхцәы зықәԥсаны аԥсы ихагылоу аҳәса џьа баҩцәа анигәаладыршәа... Аха нас дышнеиуаз ҽакахьы диа нагеит, нас... ихәыцрақәа ицәеимпит...

Уажәшьҭа иабгьы ицәқәа иман диԥылар акәын. Баҭал аз-ныказ џьара хаҳәык днықәтәан дааизыԥшыргьы иҭаххеит, аха игәы иамуит. Избанзар, иахьа амра акыр ирыцәҩеихьан, ацәқәа ахьыҟазаалакгьы иаацаны ҵыруак иадамзаргьы ирцәаӷәар акәын, ашьапы ркыр акәын. Акәыкәугьы иахьа мацара хынтә-ԥшьынтә абжьы иаҳахьан, сара исымҳәакәа
● 644 )	а и з га ●

ишыцәаӷәатәу, ишылаҵатәу шәзымдырӡои аҳәошәа... Акәы кәу, акәыкәу, уаргьы анхаҩ бзиа иеиԥш алаҵара анааилак угәы ҭынчӡам... Зегьы аԥшқәа ларҵар, аӡәы деиҵамхар, ин хара-инҵыра, аҽаҩра беиа ҭаргалар уҭахуп. Ашьыжь аӡәы маҷк ацәа далахаргьы ууӡом, убжьы иаразнак игәы иқәыҩуеит. Кәыкәу, кәыкәу, ишԥыкәу ушышьҭоу, узбеитеи! Аха нас, зе-гьы рлаҵатәқәа аныларҵалак, гәырӡ-шашәаӡ уныбжьаӡ уцо-ит. Уаҳа акгьы уаҳәом, акгьы уҭахым, акызацәык анхаҩцәа ианаамҭоу рџьықәреи ларҵар... иҟалап уи иеиҳау ҳалалра, ламыс ыҟамзар, иҟалап аԥсабара иашаз абеиарақәа зегьы иреиҳазар убри, ауаа рзы, ахәыҷқәа рзы, аӡәы чаӷьа шигымхо анудырлак, аӡәы амла дшамкуа агәра анугалак, ҭынч аԥсра...
Ах, акәыкәу, шаҟа уҳалалузеи акәыкәу...
Баҭал даныхәыҷыз зны иаб иаҳәшьа лакәк изеиҭалҳәа хьан. Усҟан уи алакә убас игәаԥхеит, уи аиҭаҳәара далагар, инҵәар ҳәа дшәаны илақәа еихмырсыӷьӡакәа дылҿаԥшуан. Аҵыхәтәан аишьцәа, алакә иалаз аҩыџьагьы, шәарыцара ицарц ишыҟаз аҩны индәылҵаанӡа акәыкәу абжьы ра ҳаит. Аҩыџьагьы аахынҳәын ршәақьқәа нкыддыргылеит, изхымԥарыз, иҟәадаз уск рзыҟалазшәа. Усҟан урҭ ус зыҟар ҵеи ҳәа дылзымҵааит лара, избанзар алакә иаразнак гәа ныла аиҭаҳәара далагеит, ихашҭыр ҳәа дшәаны. Ашьҭахь ԥыҭрак анҵы ауп данлазҵаа аишьцәа зыхынҳәи ҳәа. Уи иалҳәеит урҭ акәыкәу абжьы шраҳаз, уи абжьы анхаҩы па ту шақәиҵо, ашәарыцаҩцәагьы, иагьа дшәарыцаҩ ӷәӷәа заргьы, иагьа аҭамҳа еиҿажьны ауаа ирчозаргьы, иабџьар нкыдыргылан ацәаӷәара дышналаго. Убри аахыс иаргьы акәыкәу абжьы аниаҳалак уи алакә ааигәалашәон, зны-зынла иагьџьеишьон уи злакәу, уи зыԥсҭазаарам, уи алакә захьӡхалаз. Уи иҟалаҵәҟьаз акы иеиԥшзар иҭахын, имацара данынхалак лакәӡам уи ҳәа игәы иаанагон...

Ус иааигәаны быжьқәак иаҳаит. Иаргьы ихәыцрақәа зе-гьы иаразнак дрылҵны данынаԥш, иаб ацәқәа иаԥцаны, уаҳа злоу иԥсра убааит ҳәа даауан. «Ус ауп ишадыруа, – Баҭал игәы дааҭаччеит ацәқәа данынарыхәаԥш, – сара саб ихы нықәиҵар иагьаџьара шәыҟазаргьы шәыжаҳәабжь иаҳауеит,
● Анатоли Лагәлаа  )	645 ●


шәахьцаз изымыԥшаахуа дыҟазма?! Ашьац уажәы ақырбыҷ иаҩызоуп, аха мчыбжьык аҟара ишәхашәыршҭыроуп, аду-неи иқәуп ҳәагьы шәҟамлароуп! Амала аԥҳәҩа абарфын ҵкеиԥш аҷҷаҳәа ицәажәо инашәымҵаҳҵап. Уи иаҳәоу жәдыруоу, сышәфозаргьы, сыцк аашәрыхроуп аҳәоит! Ама-ла аӡыша шәанамыргарц, аӡгьы ақәаҳҭәоит, усҟан иаргьы татахоит, ҿыц ианыныхҳәаз еиԥш афарагьы мариахоит. Саб иҳәалоит еиԥш, ус лахьынҵас ишәиҭеит шәызшаз! Ҳара ак-гьы ҳхарам, ҳара хышла ҳкәабоуп!»

– Аӡаӡаха аҩны уакырауааз! – иҳәеит Баҭал иаб да нааизааигәаха, иара усгьы ччаԥшьк ааиҿыҵымшәаӡакәа. Уи ус акәын. Баҭал иаб иаҳәшьа Нанашь илҳәалоит еиԥш, иччаԥшь ахә иҭиуашәа ицәыригаӡом. Баҭал идыруан уи уа жәы дшаагәырӷьаз, аха ацәқәа рыҵаҟьаразыҵәҟьа ибжьы изҭымцо аҟынӡа дааԥсан. Аха уи ибара дшеигәыргьоз иир-бар иҭахымхеит. Амҩангьы Баҭал дхәыцит, деиҭахәыцит, аха уи ибара иаб дшеигәырӷьаз зиимырдырыз изымдырит, дара ацәқәа рхаҭақәагьы ас иахьа иаалырҟьан изырҭаххаз шырзымдыруаз еиԥш...

Баҭал иаби иареи шааиуаз қьаԥҭак ианаавала, уи илаԥш нақәшәеит, амшәцәақәа реиԥш, аҵлақәа ирымҵаԥсаз ашә шьырақәа. «Шәышгылаз шәшьахит, – игәы дынҭаччеит уи аҵлақәа дырзыԥшуа, – шәышәшьыра шәныҵатәан шәыԥ сы ааиҭашәкыр! Ажәҩан аҟынӡа усгьы шәызхалом, ҵлак ажәҩан ахыцәқәа ҵнаԥссахьеит ҳәа шәаҳахьоума?! Уи ус ауаҩы шәирҽхәарц аниҭаху иамхаҳәоит, ажәҩан аҟынӡа шәхеигалоит! Шәаргьы акәу џьышьаны, уажәымзар-уажәы ажәҩан аҟынӡа ҳнаӡоит ҳәа, шәыԥсы ааиҭамкӡакәа шәгы лоуп! Аха шәара шәеиԥш аҟәыш дуқәа ауаҩ мыц хәыҷык иҿыҵшәеит ҳәа ицәгәаауама? Агьаурым, нас, ауаҩ хәыҷы мыц хәыҷык иҿыҵшәазар!.. Убри шәхы иқәшәкып, ама-ла иара аԥсабара ахаҭа шәамжьааит. Ахьҭа ӷәӷәа ҟалараны ианыҟоу, ас ду анауа, имҟәылха мызла ишьҭымҵӡо иа нышьҭало, убасҟан џьара акала ишәанаҳәома? Мамзаргьы аԥша шәлымҳа иҭамхәыҭхәыҭӡои, “сара уахьынтәи саа уеит, сара сыла иабаз ауп исҳәо ” ҳәа. Нас шәаргьы шәбыз
● 646 )	а и з га ●

шәала еибышәҳәозар акәхап, ргәырҽанышәҵозар акәхап ҿыц зхы ааҵызгаз алҿарақәа, ахьацақәа, аџьқәа. Амала аџьҵлақәа, зҭаҳәрыкь цәгьоу адоуцәа реиԥш, аԥша иаҳәо иазымӡырҩуазар ҟалап. Уи дара рхы иавырбааит, аха аԥша иауалу ҟанаҵоит. Уи нахыс адгьыл шәшьапы аларԥсны ишәкуазар акәхап, ҳацәқәа аџьал анҭырго, акаӡӷрақәа рҿы адгьыл ршьацәхыԥқәа аларԥсны ишахо еиԥш!.. Аха шәара аҵлақәагьы ауаҩы дыгәхьаажәымго шәыҟоума, насгьы шәа-ра ауаҩы шәишьцылан, уажә ақьаԥҭа шәымацара шәанықә-ха, шәнеиҿаԥшы-ааиҿаԥшуа шәаанхеит. Убри акәхап шәара зегь раҵкыс шәгәы иалоу, ауаҩы шәеиҭеиҳаит, аӡахәа шәы қәиҵеит, аанда шәыкәиршеит, шәывара аҩны иргылеит, нас шәанеишьцыла, ашҭа дынҭыҵыргьы дыгәхьаажәгартә шәаннеи, иара днашәԥырҵны дцеит, ихәҷы-иду, ирахә-ишәахә акы аанмыжькәа. Уи агәырҩа шәара ас ду еиԥш ишәықәҳаит, кыраамҭагьы шәеишьхныԥсылан шәгылазар акәхарын. Уи закә цәыӡу шәараӡәзаҵәык шәоуп еилыз-каауа, аҵлақәа, абриаҟара аамҭа ауаҩы игәра згоз, ишьцы-лахьаз, ҭагалан ашәа ҳәо зымҵәышәқәа зман шәхыцәқәа иқәтәаз, уажә шәзықәгылоу адгьыл дуӡӡа џьара дамоуп, аха уанӡа шәаргьы шәнаӡом, шәдацқәагьы знеиуам. Ажәҩан ҵшәыԥссоит, убриаҟара шәҳаракуп ҳәа ауаҩы шәахьижьоз иаҳа шәхы иқәшәкуеит, иаҳа ишәылашәыгӡоит, абыржә ишә зиуз аҵкыс. Зыԥсы ҭоу дахьиз дахымҵуазар ауп, уи аԥҟара шәара шәеиԥш еилазымго адунеиаҿ аӡә дыҟам, аҵлақәа...»

– Маҭак иадымзаргь иаҳҵәаӷәароуп иахьа... – аҷкәын иаб амра днаҵаԥшит, иагьа уццакыргьы, ҳамцәаӷәар ҳуам иҳәозшәа. Аха иара амрагьы макьана иамырццеицызт, ан-хараха, ауаа аџьабаа усгьы ирбоит, аԥхӡы рылҵуеит, сара ашоура мыцхәы зрыжәысҵои ҳәа иреигӡозшәа. Иҟалап усҟан иара амрагьы еилнакаауазар анхаҩы игәҭакы, нас ишԥа, амра аҟара урҭ зҿу, ирыгәҭыхоу, измырҭынчуа збода, изаҳауада. Насгьы иахьа, лаҵарамзаха, амш мышьҭабзиа аан, амрагь цәырымҵыр агәы иауам? Иҟалап уи зегь раԥхьа ианыруазар ауаҩы игәы иҭоу, нас ԥсҭҳәацқәак аахыларгьы, уажә ақәа аха ҳамам ҳәа, урҭ инарылҵәраан аҿаанахозар...
Ажәҩан дуи ауаҩи ирыцҳаржәҳәаҩызар...
Анатоли Лагәлаа  ) 647 ●

– Ааи, ашьапы ҳкыроуп, – Баҭал дшааԥсахьазгьы, уи уажә иааԥсара, ҵыԥх араԥа иаганы иҟаз инапы ирҵаҩы ишылцәиҵәахуаз еиԥш, иаб ицәыҵәахны даауан, ибар, нас иахьа уаҳа акәаҭан иимыркыр ҳәа дшәон.

«Ухәызжәеит, – иҳәозар акәхарын уи, аҩныҟа ишыцца-куазгьы, инатәаны рыԥсы ааиҭаркырц идиҵон. Ари адгьыл ҳара рыцҳақәа ҳаума ихызфаауа. – Ари адгьыл ҳара ҳакәым, иаркы-иаркы-ирцә ҳәа иқәызгьы аҩнаххьеит. Аԥсра адунеи иқәуп ҳәа иҟамыз, ҳаԥсуеит ҳәа ахаангьы зыԥхыӡ иалам шәацыз... Ҳмыццакып, зегь акоуп анцәа иҟнытә ҳҿаҵахәы ааҳрыхыртә ҳаҟоуп, уи азы аӡәы дҳаргәамҵуам».
«Сара усцәымшәан, – Баҭал иаб игәы ирӷәӷәарц далагон усҟан, – ааԥҭра аҟынӡа сцаны, ацәқәа аасцеит ҳәа сааԥсома? Урҭ знык иқәыргылан исуҭар, уи нахыс нас уаргьы усҭахӡам, аԥжәатә сара иԥызжәоит. Ҵыԥхеиԥш сынтәагьы ацәмаа иахьаҭаху саго џьумшьан, дара ацәқәагьы сынтәа сатәар боит... Убас рышьҭахь игылоу сышхәыҷу рхасыршҭып, ауӷә анрықәсҵалакгьы сырмыҵаҟьакәа аканауа иҭымҵуа!»
Усҟан Баҭал иаб ишиҭахымгьы дыччоит. Иара иимыр-барц далагоит, аха Баҭал имдыруеи уи дшыччо. Иимырбар-гьы, димыхәаԥшзаргьы, идыруеит. Уи аныҳәаҩцәа реиԥш, амрагыларахь дыԥшны ауп дшыччо. Аха зегьы акоуп, иа разнак иҵидыраауеит иара. Иагьа иҵәахыргьы, убриак изицәыҵәахуам, иара иаб ихаҭагьы ус ирлас-ырласны дауч чахуа, уи иччаԥшь аҷкәын днахьырԥшны хәыҷык игәы ааир ԥсаҳәаргьы иҭаххоит. Уи уажә аччаԥшьҵәҟьа даналахәдаха, изхара данзымгәырӷьа, данзымыхәмар, дышхәыҷу игәы еиҵажәыр ҟалоит.

– Анкьа иансааз, абри уара уаҵкыс ӡаки х-нацәхырҟәараки раҟара санеиҳаз, – уи иаб деиҭааччеит уажәы, нас ачалт ишышуашәа, инапқәагьы неихьишь-ҩеихьишьит, шаҟа рыла диеиҳаз ирбо, – уажәааны исцәаӷәаша цәаӷәаны ацә қәа аусышьҭуан. Усҟан дара ацәқәагьы анцәа ишаны иҟам зи, «лаҟ» сҳәомызт, «ҩаҟ» сҳәомызт, ркәаҭан скын, сыргон, сааргон. Саб рыцҳа амацәаз ахы иҭагьежьуа ибжьахьан. Иара акәацҵәҟьагь, агәылара џьара иржәуазар афҩы хааӡа

● 648 )	а и з га ●

иааҩуан. Усҟан даҽа барақьаҭрак ыҟан... Усҟан анцәа игәар ԥханы ишон зегьы...

«Усҟан, – игәы инҭиҳәааит Баҭал ацәқәа рышьҭахь дгылан дахьнеиуаз, – саргьы “усҟан” ҳәа ак сымоуп. Сан даныҟаз, лыԥсы анҭаз. Уажә еиԥш, ашколаҿ ахәыҷқәа ранацәа ан-неиуаз сара снаԥш-ааԥшуа, сгәи-сылаӷырӡи еилаҵәо абар ҵахь сандәылымҵуаз, абыркьыл схы нықәкны сызхара сҵәуандаз ҳәа саныҟамыз... Усҟан... сан лыԥсы санаҳәоз, сҩызцәа зегьы рылымкаа, сара саныдан снылмыжьырц...

Ацәмаа еиҿнаххьаз саб сыхәшьара бзиақәа рыӡбахә аниа ҳалак, убриаҟара дааԥсаны дыҟан, реигәырӷьараҵәҟьа ил шомызт... Усҟан... иҟарҵо ҳәа мчыла дыччон, усҟан... ич чаԥшьҵәҟьа лхибаауан... сан лылымкаа саб сыбзиара мчы ла деигәырӷьон... Убарҭ зегьы сара изаацәан еилыскаауа салагеит, ишԥазурыз, сгәы иаҳа иааигәаны икыдушәа иҟа наҵеит сан лыҟамзаара. Ԥхыӡла дцәырҵлоит, аха убри аԥ хыӡҵәҟьагь гәаныла азхәыцха шысмоуц аасыҵылдыраар, дгәаан уаҳа дцәырымҵыр ҳәа сшәоит...»

– Знык ҳацәаӷәатәқәа ҳрылгар... – Баҭал иаб ацәқәа ааиаԥицан иара дааихьӡеит, – нас ҳаԥсқәа аагон, уаргьы џьара унеиааип. Агәылара уцаны узхараҵәҟьа умыхәма рыц. Уара сануқәлаз, – уи Баҭал дирлахҿыхырц еиҭа ак наи гәалаиршәеит, – сҩызцәа аркьыл рылԥаан сандәықәла лак, амба саҩнагар ҳәа сшәаны, уажәы-уажәы сааҭгылан цыгәхыршәҭ ҟасҵон. Акәымзар, ари нашанак далаҟоуп ҳәа исыцыхәмарӡомызт...

– Сынтәа ашьха сугома? – Баҭал уи шиҿыҵҟьаз изымдыр-ӡо иҿыҵҟьеит. Уи иара ахаангьы ашьха дымцаӡацызт, иабгьы уахь дкыдымлеижьҭеи ԥыҭк ҵуан, аха зегь акоуп, иҩызцәа хәыҷқәа реиԥш, иамхаҳәеит иаргьы. Амала иамхамҳәазҭ-гьы, ус иҳәаӡомызт, избанзар уи иаб ашьха дцартә дшыҟамыз идыруан. Баҭал иҩызцәа хәыҷқәа иаб ашьха узымцои ҳәа ианиазҵаалак, дыхәмаршәа иреиҳәалоит еиԥш, ишьҭахьҟа ибӷа ӷәӷәам... Аха урҭ ажәақәа Баҭал убриаҟара бзиа ибаны. Насгьы урҭ ажәақәа есымша иҟарҟы икылагылан, есымша имч рықәырхан илбааидон, амала абыржәы иамхаҳәеит,
● Анатоли Лагәлаа  )	649 ●


ишиамхаҳәаз иара ихаҭагьы изымдырӡо. Ашьҭахь ибз дац ҳаит, аха усҟан ииҳәашаз иҳәахьан...

Иаб азныказ акгьы имҳәеит, ацәқәа ракәушәа зегьы зха-роу, аҷын нархиҟьан инаиаԥицеит. Нас, абри зҳәаз уара уо-ума, сыла самжьазааит ҳәа дџьеишьазшәа, илаԥш наихиган, ҿааиҭит:

– Егьа ҳагхаргьы, иҳагхааит, ҩымз рзы ҳахҵәарым, сын тәа ҳгәыла Шьыма уицҵан ашьхаҟа усышьҭуеит.

Баҭал азныказ убас дгәырӷьеит, ииашаҵәҟьан ашьхамҩа дықәгылазшәа, уи уа иагьа дынхаргьы, ус ирлас-ырласны аҩны ныжьны хара дшымцацызгьы, дара гәхьааган рыхь ҵәуара дшаламгоз иирдырырц иҭахызшәа ашьхақәа днар ҿаԥшит, ани изхысыз ахәы анаҩсан шаҟа мышныҟәа ица тәуи ҳәангьы диазҵааит иаб. «Ҩымш роуп шәахьықәхо,
– убрыгь убас дгәырӷьеит уажәы, иҷкәын деиқәыршәаны амҩа дықәиҵошәа, амала маҷкгьы дышицәшәо мҩашьо лакҭала деимидон, изымдыруаз ак иеиҳәарц иҭахын, аха уи изымдыруаз иара изы убас аилкаара цәгьан, иеиҳәеит ҳәа изгәнымкылар ҟалон, амала ихы-иҿы игәырӷьара зхыж жуаз гәырҩа хәыҷыкгьы, шәарҭара хәыҷыкгьы џьара иша ҵаҵәахыз имацара идырыр акәын... – Анҭ аџьмақәа аӡхы ҵра иаҩызоуп, амҩан ҟәыҵәа-ҟәыҵәа ишәцәеимпуа иа-лагоит, реидцалара цәгьахоит. Аха знык ашьха шәызхалар, мышкы-ҩымш рыла ргәы ҭәуеит, аҳаскьын шьамхахьы ианылагылалак. Ааи, ауасақәа реиԥш, иҟәба-ҟәшәо иҟа лоит. Аџьмахырҵәы ҿацаӡа мызкаҟара иужәыр, ашьха аҳа уагь улсып, умчгьы ҭалоит, уеилыхха уҟалоит иаразнак. Амца уақәырҵар, умбылуа! Нас, уанаауа ашәыршақәагь ҳзааугап...»

«Уи са избап, – иҳәеит Баҭал, иара ус акәын, знык дзеи гәырӷьаша ак аниарҳәалак, нас уи нахыс иара азхәыцра да-лагон, егьырҭ зегьы ихаиршҭуан. – Шьхыҵын са сыхәҭаагьы сырҭозар акәхап, шәаргьы шәгәы зырхааша ак шәзаазгап!».
– Ҳара иаҳфаша ҳфахьеит, – Баҭал иаб убас дқыәԥсычҳаит, ииашаҵәҟьан ишьҭахьҟа ихигахьоу зегьы аӡмыжьеиԥш абыржәы дынхыԥшылазшәа, аха уи иаҵибааз деигәырӷьозу-
● 650 )	а и з га ●

дамеигәырӷьозу изымдыруа акәын дышцәажәоз, – уара цқьа уԥсы шьа, акрыф-акрыжә зҳәаз иеиԥш, ашьха уалача. Ашәарыцаҩцәа шәарах жьыкгьы унахырԥхьалап. Ус анакәха, уцқәа хла уажәнатә!

Баҭал иаби иареи аҩны ианааи, изыхҟьа изымдырӡо, дигәалашәеит ахәымпал еиԥш зыбӷа хәахьаз ианду. Уи аар-ла акәын дшигәалашәоз, еиҳаракгьы игәалашәоз лабжьы акәын. Уи уажәгьы зны-зынла игәы иқәҩуан, нас ахьаԥш-кәаԥшра далагон, ииашаҵәҟьан ивара аӡә дгылан лыб-жьы иаҳазшәа. Аха нас, лара шлакәмыз анидырлак, ихы аахьымӡӷишьон, ихы-иҿы зегьы хәацыхәаԥшьха амца нац-ралон. «Нан-хәыҷ, – лҳәеит лара, ҽнак аарла даашьҭылхын лшьамхы даақәлыртәан, уи знык лшьамхы данықәлыр тәа, иаб дыхәмарны иалҳәон еиԥш, амшәшьацҳәа иакыз ажьеиԥш, лымпыҵхра цәгьан, лызхара дилахәмарыр акәын, дышлырчыхә-чыхәуаз длырӷьазкыр акәын, – шьҭа ирласны удухароуп. Ааи, ааи, саргьы аҿцааҩцәа рацәаҩны исымоуп, аха џьарамзарџьара сыццакуам, уара утәык сымбакәа. Уахь усгьы мышкызны сымцар ҟалашам, аха сгәы рҭынчны сца-роуп. Нас ишԥа, ауаҩ џьара данцо игәы ҭынчзар ауп, уахь акәым, анкьа аҩны уаҩ даныҟамыз, аҟәыд ақәыргыланы санцалак, сгәы ҭынчӡамызт, ихыҵыр ҳәа сшәон... Изхыс ҳәаауа, ирласны иузҳароуп... Абри дызтәыда ҳәа иҵаауа, иуеигәырӷьан нацәахыла уеибадырбо...»

Усҟан Баҭал изеилымкаақәаз рацәан, аха лыбжьы уажәыгь игәалашәон. Лара дмыццакӡакәа акәын дышцәажәоз, аха лажәабжь, аӡыӷӷара абжьы еиԥш, иахьагьы дшазыԥшӡам игәы ианықәыҩак, иаразнак идыруеит...

– Ацәқәа уаарыҵаҟьа, – иҳәеит Баҭал иаб аҩны ишнеиз ауӷә аца иалбааиган. Уи ауӷәгьы, алҩа иарҩаз ашәхеиԥш, иласӡа иҟалахьан, хышықәса ҵуеит аԥша аҵасуа аца иқәижьҭеи. Есышықәса абас цәаӷәан иаалбааигоит, абжьааԥны, мҿык, маҭәахәык анҭыгатәу – аџьалаз даҽа уӷәк имоуп, ари уахь ицәыригаӡом. Ауҭә ацәқәа рыхәда ианнықәиҵа, урҭ аӡы хьшәашәа зқәырҭәаз иеиԥш, иа-разнак рцәа аархыбзааит. Урҭ шьҭа ирдырит ус аламала аԥсҭаҟа ишзыхнымҳәуаз, аратәи аҳаскьын хыц-ҩыцқәа рхы
● Анатоли Лагәлаа  )	651 ●


рыларыгӡар шакәыз. – Ари гәынкылагоуп, – иҳәеит Арсана иџьыба иааҭигаз ԥшлапҟьақәак нарҿишьын.

– Иа анцәа уҟазар, анцәа ҳарманшәал! – иаб акәаҭан ааган ауӷә ианнаҵеиҳәа, инапқәа ажәҩанахь инаирххеит,
– сынтәа инкашәо аԥш барақьаҭны иҟало, ҭаацәала агәаб зиара-ахабзиара ҳаман, ҳауа-ҳҭахы ҳахьынӡа-наӡааӡо ҳаи гымкәа, иааҳрыхуа зегьы абзеирақәа рзы иаҳфо-иаажәуа анцәа иҟаиҵааит.

– Амин! – лҳәеит Баҭал иаб иаҳәшьа ашҭа дахьықәгылаз, уи ииҳәаз зегьыҵәҟьа лара лҟынӡа имнеизаргьы, дышныҳәаз аҟара лдыруан. – Ҳгәы ҿызкааша анцәа иаҳзааумган, ҳалахь анцәа абзиара анҵа. Ҳаура хәыҷгьы абзиаразы иаҳфартә анцәа ҳақәиҭтә.

Баҭалгьы амин иҳәарц иҭаххеит, аха иҭаацәа абзеираз ҳәа реиҳәаанӡа здәыӷба дәықәлаз ахәыҷы иеиԥш, усҟан ацәқәа рҿынархахьан, иаргьы знык-ҩынтә ҵыруақәак алыргаанӡа раԥхьа дгылазар акәын.

– Ҵыруак анҩазгалак, нас акәаҭан уара иусыркуеит, – уи игәы ирӷәӷәарц иҭахушәа ҿааиҭит иаб, – арҭ ацәқәа макьана рқьаф ҭоуп, умҩахырҟьар ҳәа сшәоит...

– Ибзиоуп, – иҳәеит Баҭал, убасҟангьы уаҳа ацәажәара даламгеит, избанзар, уи агәра игон иаби адгьыли макьана дара адуцәа рбызшәала ишеицәажәоз, аха иара игәы ҿы ӷьыр ҳәа дшәаны шакәыз уажә дызиацәажәоз. Ишьҭахьҟа данынаԥш, рыҩнавара ишьҭоу ашьхымза еиҳәа еиԥш, ад-гьыл ушьапы нҭашәо аҵыруа алыргахьан. Убасҟан, иара изгәамҭаӡакәа, ани иахатәи аԥхыӡ ахы ааигәалашәеит. Уимоу, аԥсык-аԥсык игхеит аиҭаҳәара далагарцгьы. «Мап, мап, – иҳәеит иара гәаныла, ихарамыз харак идиҵазшәа аӡәы, – сара уи аԥхыӡ сеиҷаҳуеит. Ианеиҭасҳәогьы, ус аӷьа ра сықәгылан еиҭасҳәар сҭахым. Амала, хымԥада, уаха еи ҭасҳәоит, ацәаӷәара ҳаналгалак, ҭынч ҳанаатәалак... Иара ада ус шсымам асырдырроуп аԥхыӡгьы, иаракзаҵәык сшаз хәыцуа, исхашҭыргьы шысҭахым, ирлас-ырласнгьы ишыс


гәалашәо. Насгьы, иахьа ԥшьашоуп, ари амш агәы раҳаҭуп рҳәоит, аныҳәаҩ иеиԥш, амышьҭа бзиоуп... Ҳаргьы ахәлара иааҳамнахаанӡа ҳцәаӷәозар акәхап, аха зегьы акоуп, ашәаԥшь

● 652 )	а и з га ●

кыдлоит ажәҩан. Уи қьырса аныҳәа аан саб иаҳәшьа абар ҵаҿ амца зыркны икыдылҵо ацәашьеиԥш, иԥшӡаӡа иааԥ шуеит. Убри ашәаԥшь сахәаԥшуа еиҭасҳәоит сара сыԥхыӡ. Аус злоу, ашәаԥшь аԥсҭҳәақәа исыцәхырымҩар... зны-зынла саб иччаԥшь игәалашәарақәа ишхырҩо еиԥш... Аха иахьа ԥшьашоуп, адгьыл мацара акәым, иара ажәҩангьы ҳалалзар акәхап, иахьа ԥшьашоуп... амш амшьҭа бзиоуп...

аԥхыӡҵәҟьагьы амаршәа акуазар акәхап, ажьеиԥш ирҳар ҳәа ишәозар акәхап...»

– Ҩаҟ, Қәыҭараа, ҩаҟ! – ашыҵәҳәа иаб ииҟьаз арасатә ҷын абжьы ахеиԥш аҳауа иналҟьеит. Дара ацәқәагьы ҩаҭрысит, ирыхьыз рзымдырит, аха уи нахыс, акәата-кәатаҳәа ака-науа иҭалан рҿынархеит. – Амра ҟадыџь зынӡа илбааӡаны иканаршит, иҳалагылан иныҟәар аҭахушәа... Ацәқәагь абри аҵыруа ҩаҳгар иоуҳажьыр ауп.

– Иоуҳажьып, – иҳәеит Баҭал, агәрагь игеит уи уажәшьҭа адгьыли иаби иеибырҳәашаз шеибырҳәахьаз, игәгьы ша лаҟаз. – Ӡыкгьы дҳаржәып.

Урҭ даҽа жәантә илеиҩеир амаҭагь нҵәон, ацәқәагьы рыԥсы ргарц иоурышьҭуан. Убри аамҭаз, еиҭах акы игәы иааҵалеит Баҭал. Уи ани аԥхыӡ акәын, уи амшцәгьақәа рышьҭахь зхьышьҭрахь ихынҳәыз аӡеиԥш, еиҭах ижәлеит...
«Ус анакәха, – игәы инҭиҳәааит иара, аха убри игәы иҭиҳәааҵәҟьазгьы ахы иалаӡомызт иԥхыӡ, убригь дахна-баауеит, – абри аҵыруа шҩаҳгалак, уаҳа ак снапы асырку-ам, акы сазхәыцуам. Ах, амш, амш мышьҭабзиа, аԥхыӡгьы аҽахьнагӡар аҭахуп...»

Амра абарбанџьиа еиԥш ибылуан. Аҵарақәагь, иааҟәымҵ ӡакәа абарбанџьиа иахыԥо ахәыҷқәа реиԥш, ҳхыхь-гәыхьқәа зегьы ҳбылуеит, иаҳҷыҷуеит рҳәозшәа, зны алада иԥыруан, зны аҩада иԥыруан, иаарҳәны еиқәыжьыз адгьыл иалҵыз ахәаҷақәаҵәҟьа рхашҭны, амра иеигәырӷьо икәашон.


)






А Х Қ ӘА

Ажәабжьқәа

Сы садгьылгьы заҵәуп... ������������������������������������������������������� 3 Аҳаҭгәынқәа рырҳәҩцәа ������������������������������������������������������ 12 Ахҵәацәа ������������������������������������������������������������������������������� 22 Аныуаа рхәы �������������������������������������������������������������������������� 28 Сольвеиг �������������������������������������������������������������������������������� 44 Анасы амцәыжәҩақәа �������������������������������������������������������� 66 Зтәыла зшьала изкәабаз... ���������������������������������������������������� 76 Дшыцқьаз дҭахеит ���������������������������������������������������������������� 86 Иҭынчым аҵх ������������������������������������������������������������������������ 93 Ихәыцым алакә ������������������������������������������������������������������� 112 Зынасы зыцныҟәо ������������������������������������������������������������ 131 Шьхалбаан ��������������������������������������������������������������������������� 143 Издыруада �������������������������������������������������������������������������� 146 Асас дахь ������������������������������������������������������������������������������ 152 Саб ��������������������������������������������������������������������������������������� 154 Убла иамбар – угәы иабароуп �������������������������������������������� 164 Лы сы зыҿҳәараз ���������������������������������������������������������������� 226 Лгәеисыбжь еи ш дылзааигәан ����������������������������������������� 291 Удам-здам иасҳәомызт ������������������������������������������������������ 329 Издыруада дыҵәҩаншьапхар… ����������������������������������������� 362 Ажә усҭоит – аҿа сыҭ! ��������������������������������������������������������� 374 Уи ала леишӡом… ���������������������������������������������������������������� 396 Хәшәы змыхәаз ������������������������������������������������������������������� 401 Амц ныха ифаӡом... ������������������������������������������������������������ 418
● 654 ●




Агәашә абжьы геит… ���������������������������������������������������������� 429 Ашәыршақәа ����������������������������������������������������������������������� 434

ахәыҷқәа иразку Ажәабжьқәа

Ардәына ������������������������������������������������������������������������������� 455 Иацтәи амш абжьы ������������������������������������������������������������� 458 Алиқә ����������������������������������������������������������������������������������� 463 Арбаӷь ҟа шь����������������������������������������������������������������������� 467 Ҵис аҿы аӡәӡәоит ��������������������������������������������������������������� 471 Агәы абжьы ������������������������������������������������������������������������� 476 Асас �������������������������������������������������������������������������������������� 493 Забацәа рыгәнаҳа иаҵоу ���������������������������������������������������� 501 Ахьшь ����������������������������������������������������������������������������������� 505

Аповестқәа

Ҿаҵак анышә ���������������������������������������������������������������������� 515 У сы схыумбаан, сыҷкәын! ������������������������������������������������ 546 Абчараҳ �������������������������������������������������������������������������������� 598 Мышьҭабзиа ������������������������������������������������������������������������ 628






Анатоли Ианкәа-иԥа Лагәлаа


а и з га

Ҩ-томкны Аҩбатәи атом

Ажәабжьқәа Ахәыҷқәа ирызку ажәабжьқәа
Аповестқәа


)


Анатолий Янкович Лагулаа

о б ра н и е

двух томах Том второй

Рассказы Детские рассказы Повести

На абхазском языке





























Аредактор Света Ладариа

Акорректор Ирма Џьениа

Асахьаҭыхҩы Руслан Габлиа

Компиутерла еиқәлыршәеит Наира Гәынба


Аформат 84х108 1/32. Атираж 300. Иҟаҵә. акь. бӷь. 20,5.

Инықәыр. акь. бӷь. 34,44. Аҿаҵаԥҟа №....

Отпечатано в ООО «Флер-1» 350058, г. Краснодар, ул. Уральская, 98/2
