Михаил Лермонтов

COH
В полдневный жар в долине Дагестана 
С свинцом в груди лежал недвижим я; 
Глубокая еще дымилась рана,
По капле кровь точилася моя.

Лежал один я на песке долины;
Уступы скал теснилися кругом,
И солнце жгло их желтые вершины 
И жгло меня – но спал я мертвым сном.

И снился мне сияющий огнями 
Вечерний пир в родимой стороне.
Меж юных жен, увенчанных цветами, 
Шел разговор веселый обо мне.

Но, в разговор веселый не вступая, 
Сидела там задумчиво одна,
И в грустный сон душа ее младая
 Бог знает чем была погружена;

И снилась ей долина Дагестана;
Знакомый труп лежал в долине той;
В его груди, дымясь, чернела рана,
И кровь лилась хладеющей струей.


АԤхыӡ

Даӷьысҭан ацәҳәыраҿ, хызаҵә тса-хьанҭала,
Шьыбжь агәҳәҵәаз скажьын сгәы былны.
Сыхәра-ԥсҭыхга  алҩаҵә ашьҭуан; ԥшьаала
Ашьа цәыкәбарқәа цон исхьыкәкәаны.

Сышьҭан уа схала. Аԥслымӡра-сакара.
Иаасыкәыршан – ахрақәа еицрыхәхәа;
Жәҩан ахьтә исхацеиуан амра-цара,
Сшыбылуазгьы… сыцәан уа сҭахәхәа.

Ус ԥхыӡ избеит: хара, сахьиз атәыла,
Гәырӷьа-чарак рымоуп хәылԥазы.
Аҳәса қәыԥшқәа, ирҩычаз уа шәҭыла,
Жәа лахҿыхла еицырҳәон сыбзырӡы.

Урҭ рычча-ргәырӷьа, ирҳәоз далахәымызт,
Деиԥхьхәыцаауа ԥҳәызбак дтәан хазы.
Анцәа изада уаҩ изы иаартымызт
Изыргәаҟуаз уи лгәы-лыԥсы.

Ус ԥхыӡ илбоит: Даӷьысҭантәи асакара.
Дышьҭоуп арԥыск, – дызцәымҩашьо, дбылны.
Алҩаҵә-ԥсҭыхга ахылҵуеит ихәра-еиқәара,
Дышьҭоуп ацәҳәыраҿ - шьала дкәабаны.















































Кавказ 

Хотя я судьбой на заре моих дней,
О южные горы, отторгнут от вас,
Чтоб вечно их помнить, там надо быть раз: 
Как сладкую песню отчизны моей,
 Люблю я Кавказ.
В младенческих летах я мать потерял.
Но мнилось, что в розовый вечера час 
Та степь повторяла мне памятный глас.
За это люблю я вершины тех скал,
Люблю я Кавказ.
Я счастлив был с вами, ущелия гор,
Пять лет пронеслось: все тоскую по вас. 
Там видел я пару божественных глаз;
И сердце лепечет, воспомня тот взор:
Люблю я Кавказ.


Кавказ 
Ладатәи ашьхақәа, сшәҟәыгоуп иахьазы – 
Сышмаҷыз исоуит убас лахьынҵас,
Знык шәызбахьоу шәихашҭрыма нас?
Сыԥсадгьыл ашәақәа ишрылоу сыԥсы – 
Избоит сара бзиа Кавказ.

Сшысабиз дсыԥхеит сара сан,
Хәылԥ шәаԥшь анкыдлоз сгәы иснаҭон убас:
Асакарахьтә иааҩуашәа лыбжь исзынхаз,–
Убри ала ахрақәцә сыԥсы рыҿҳәаран,
Избоит сар бзиа Кавказ.

Насыԥ сыман уаҟа, ԥсҭеи хреи рыгәҭаны,
Хәышықәса ҵит, аа, шәыгәхьаазгт зынӡас.
Инцәахәыз ҩ-блакы, зны убраҟа сзытҟәаз,
Сҿаԥхьа ианцәырҵуа сгәы цоит иԥырны:
Избоит сара бзиа Кавказ!















*** 
Нет, я не Байрон, я другой,
Еще неведомый избранник,
Как он, гонимый миром странник, 
Но только с русскою душой.
Я раньше начал, кончу ране,
Мой ум немного совершит;
В душе моей, как в океане, 
Надежд разбитых груз лежит.
Кто может, океан угрюмый,
Твои изведать тайны?  Кто?
Толпе мои расскажет думы?
Я – или бог – или никто!



*** 
Мап, Баирон сакәӡам, са схазуп,
Аӡәгьы сшәыздырам иахьазы.
Уи иеиԥш сыԥхарс адунеи сахуп,
Аха иаурысуп сгәы-сыԥсы!
Заа сцәырҵт, сымҩасуеит заа,
Иазырҿиарым сыхшыҩ усҟак.
Аокеан аҵеиԥш еилараа
Иамоуп сгәыӷрақәа дамрак.
Аокеан, игәрыму,  изҳәарыда,
Маӡас иуҵоу есқьынгьы?
Сыгәхьаа шәышҟа еиҭазҳәарыда?
Сареи анцәеи ҳауп, уаҳа аӡәгьы! 






















И Скучно и грустно 

И скучно и грустно, и некому руку подать 
В минуту душевной невзгоды...
Желанья!.. что пользы напрасно и вечно желать?.. 
А годы проходят — все лучшие годы!

Любить... но кого же?.. на время — не стоит труда,
А вечно любить невозможно.
В себя ли заглянешь? — там прошлого нет и следа: 
И радость, и муки, и все там ничтожно...

Что страсти? — ведь рано иль поздно их сладкий недуг 
Исчезнет при слове рассудка;
И жизнь, как посмотришь с холодным вниманьем вокруг, —
Такая пустая и глупая шутка…




Гәырӷьарак  ыҟам,  лахьеиҚәроуп…

Гәырӷьарак ыҟам, лахьеиқәроуп, унапы зуҭара
Ус еиԥш уаҩ дыҟам, арахь гәхьаак уцрасуеит…
Ак азхьра-азгәышьра? – иунаҭои есааира ак азхьра?..
Ашықәсқәа ракәзар – иреиӷьу аамҭа мҩасуеит!


Аӡә бзиа дубар, уи дарбан умҳәои? – аамҭалатәи усзар, иаԥсоума?
Наӡаӡа аӡә бзиа лбара? – башоуп, излымҵуа ак ауми!
Угәы-уԥсы рышьҭа урхыл! – убраҟагь шьҭа-мышьҭак убоума:
Иухысхьоу гәырӷьеи гәырҩеи ҵак рымазу? – рыӡбахә ҵәахтәыми!..
	
Узырхаго, амца узыркуа? –  ушнеиуа еихсыӷьуеит иуԥырҵ,
Ус шакәу ҩашьарак ақәым, изуӡои, аргама ибатәуп,
Аԥсҭазаара злаҟаҵәҟьоу ала иҵаула уаназхәыц:
Иҭацәуп, ҟәыӷарак алам, хәмаршақәшәа иаԥуп...















СМЕРТЬ ПОЭТА

Погиб Поэт! – невольник чести – 
Пал, оклеветанный молвой,
С свинцом в груди и жаждой мести, 
Поникнув гордой головой!..
Не вынесла душа Поэта 
Позора мелочных обид,
Восстал он против мнений света 
Один, как прежде... и убит!
Убит!.. к чему теперь рыданья, 
Пустых похвал ненужный хор 
И жалкий лепет оправданья?
Судьбы свершился приговор!
– «Не вы ль сперва так злобно гнали 
Его свободный, смелый дар 
И для потехи раздували 
Чуть затаившийся пожар?
Что ж? веселитесь... он мучений 
Последних вынести не мог:
Угас, как светоч, дивный гений, 
Увял торжественный венок.

Его убийца хладнокровно 
Навел удар... спасенья нет:
Пустое сердце бьется ровно,
В руке не дрогнул пистолет.

И что за диво?., издалека, 
Подобный сотням беглецов,
На ловлю счастья и чинов 
Заброшен к нам по воле рока;	
Смеясь, он дерзко презирал 
Земли чужой язык и нравы;
Не мог щадить он нашей славы;
Не мог понять в сей миг кровавый,
На что он руку поднимал!.. 

И он убит — и взят могилой,
Как тот певец, неведомый, но милый, 
Добыча ревности глухой,
Воспетый им с такою чудной силой,
Сраженный, как и он, безжалостной рукой.

Зачем от мирных нег и дружбы простодушной
Вступил он в этот свет завистливый и душный 
Для сердца вольного и пламенных страстей? 
Зачем он руку дал клеветникам ничтожным, 
Зачем поверил он словам и ласкам ложным, 
Он, с юных лет постигнувший людей?..

И прежний сняв венок — они венец терновый, 
Увитый лаврами, надели на него:
Но иглы тайные сурово 
Язвили славное чело;
Отравлены его последние мгновенья 
Коварным шепотом насмешливых невежд,
И умер он — с напрасной жаждой мщенья, 
 С досадой тайною обманутых надежд.
Замолкли звуки чудных песен,
Не раздаваться им опять:
Приют певца угрюм и тесен,
И на устах его печать.


А вы, надменные потомки
Известной подлостью прославленных отцов,
Пятою рабскою поправшие обломки
Игрою счастия обиженных родов!
Вы, жадною толпой стоящие у трона,
Свободы, Гения и Славы палчи!
Таитесь вы под сению закона,
Пред вами суд и правда – всё молчи!..
Но есть и божий суд, наперсники разврата!
Есть грозный суд: он ждет;
Он не доступен звону злата,
И мысли и дела он знает наперед.
Тогда напрасно вы прибегнете к злостовью:
Оно вам не поможет вновь,
И вы не смоете всей вашей черной кровью
Поэта праведную кровь!




Апоет иԤсра

Апоет дҭахеит! – знамыс зыԥсахаараз,–
Дрыхәхеит, даԥырырхит амц-агәаӷ,
Дызгоз ахы, ашьаура шигәхьааз – 
Ихы наикәаҽт, иикыз дҩах!..
Иаламӡеит Апоет иԥсы цқьа
Чҳашьа змамыз ицәаԥҽра,
Дрыԥгылт ҳра зуаз, дрыԥгылон уаанӡагь – 
Даӡәыкны: дшьуп, дҭархоуп иара!
Уи дшьуп, иарбан шәзықьыз-қьызра?
Абзырӡажәа иаҭыԥу – иҭацәу?
Харак ыҟаӡамшәа ахҿыхра?..
Иразҟы иразҟхеит, уҵәыу-умҵәыу!..
Шәа шәакәӡамыз-мшәа, хәымгарала
Ибаҩхатәра гәымшәа змаз иԥхарс?
Шәгәахәа ишәыҵанаҳәоз ала
Игәы амца еиҳа-еиҳа иазыркуаз?
Шәеицгәырӷьа шьҭа! Ес-шар ирҿыцны
Изхымгеит ирҳәауаз, дзыцҟьаз;
Ицәашьы еихәлацәт иссиру агени,
Иканӡеит ашәҭырқьақьа ихаз!..

Дызшьыз имаӡамызт гәхьаа,
Иабџьар дҩахт, ихы кашәом – 
Агәы иҭацәу краныруоу, аа:
Атапанча зку инапы ҵысӡом...
Умашәа ибатәыми, ахарантәи,
Арахь, шәҩы-шәҩыла, еишьҭаххны,
Аразҟи ачынқәеи ирызгәышьны
Иаҳзаанаго мҩа-мӡышәа аҟынтәи…
Убас, зыҽҳалазыжьыз ахаҵа:
Дырхыччон ҳа ҳбызшәа, ҳа ҳҵас,
Ицәтәымыз ракәын урҭ зынӡас,
Ҳахьӡ-ԥша акәзаргьы дрыгәҭас…
Ашьаарҵәыратә еиҿахысраҿ
Идыруазу иҭахоз дызусҭоу?!

Уи дшьуп, дагеит шьҭа адамра,
Зны дыззышәаҳәоз иара
Ахыбаара иахҟьаны
Иҭахаз иара иеиԥшҵәҟьа убра
Урыцҳазымшьо ахымҭа иатәны*.

Агәкаршәра, аҭынчра, аиҩызара ааныжьны
Аҳра зуаз дызрылалеи инеиужьны?
Игәы-иԥсы еибазыркуаз иҽрыҭа?
Ауаа гьангьашқәа инапы нарымда,
Агәра зигеи ражәа, рымц, рҿагәыбзыӷгьы,
Ауаҩԥс ицәаҩа здырхьаз иакәмыз аханатәгьы?..

Ԥасатә ишәҭырқьақьа рыԥсахт, абар, ҽак ала,
Уахьахәаԥшуаз  иҩычан, ихьӡыркын зегь рыла, 
Аха амаӷ-гәырҵар маӡа-аргама илакьакьон,
Ихҭәасаауан, хьӡы змаз илахь ахәра анаҭон…
Аҵыхәтәантәи имш хьанҭақәа шҳамла имҩасуан,
Ицәнымхоушәа иҭыӡшәа дыршон – иҭархага,
Дцеит, еҳ, баша ашьоурашҟа игәы шыҭрысуаз,
Адамра иҭеигалт имаӡақәа – игәыӷра еижьага.
Ашәа џьшьахәқәагь шьҭа еихсыӷьт, абар, аргама,
Уаҳа рышьҭыбжь ааҩуам, иҿаҳауп.
Илашьцоуп, иҭшәоуп анышә дахьамоу,
Наӡаӡа мҳәырла иҿы шәаҳауп. 

Шәарҭ ҳауп ҳәа игылаз абацәа ирхылҵшьҭроу,
Уаҩрак, намыск змамыз рԥацәа,
Аҩада иеибарс инагоуп шәышьҭа,
Шәаауан зразҟымҩа зцымныҟәоз нырҵәа!
Аҳәынҭқар мчра уахгьы-ҽынгьы иахаҩо,
Шәа шәыла ахьӡ-ԥша, Агени, Ахақәиҭра ԥшьа рхәашоуп,
Азакәан ашәшьыра зҽалакуа, иазыҩуа,
Аӡбра-ҵабырг шәҿаԥхьа аҿаԥа аҿоуп!..
Аха иаԥуп ҳазшаз имыхьтәу иҵабырг-ӡбарҭа,
Уаҩра злам зегь дышәзыԥшуп убра,
Уи хьы дазхыхуам, иџьбароуп иԥшырҭа:
Шәгәы иҭоу, шәхы иҭоу ибарҭоуп заа иара. 
Ус акәзар башоуп шәзышьҭоу цәгьамыцәгьарала:
Ҩаԥхьа уи шәазҿыхуам ҳәа ишәшьа,
Ишәызрыцқьом шәарҭ ахаан шәшьа ҟьашь ала
Апоет ишьа цқьа – гәнаҳа змам ишьа!
___________________
* Зны дыззышәаҳәоз иара – араҟа апоет иӡбахә имоуп адиуал аҿы иҭахаз Пушкин иҩымҭа «Евгени Онегин» афырхаҵа Владимир Ленски (аиҭагаҩ иазгәаҭа). 










































       * * * 
1
Выхожу один я на дорогу;
Сквозь туман кремнистый путь блестит; 
Ночь тиха. Пустыня внемлет богу,
И звезда с звездою говорит.

2
В небесах торжественно и чудно!
Спит земля в сиянье голубом...
Что же мне так больно и так трудно ? 
Жду ль чего? жалею ли о чем?
3
Уж не жду от жизни ничего я,
И не жаль мне прошлого ничуть;
Я ищу свободы и покоя!
Я б хотел забыться и заснуть!

4
Но не тем холодным сном могилы...
Я б желал навеки так заснуть,
Чтоб в груди дремали жизни силы,
Чтоб, дыша, вздымалась тихо грудь;
5
Чтоб всю ночь, весь день мой слух лелея 
Про любовь мне сладкий голос пел,
Надо мной чтоб, вечно зеленея,
Темный дуб склонялся и шумел



*** 
 1
Амҩахь сцәырҵит, снеиуеит сымацара,
Анаҟә зхажьу ашьанҵамҩа лашоуп.
Аҵх ҵәца. анцәа изыӡырҩуа асакара,
Аеҵәақәа аицәажәара иаҿуп.

2
Ажәҩан акәзар, убла ахьӡом, ишаноуп,
Адгьыл ыцәоуп ҵых каххак агәаны…
Исыҵалазеи? гәхьаа хьанҭак самоуп,
Сзызхьуеи? Сыгә иалои, исымои гәырҩаны?
3
Сазыԥшым аԥсҭазаарахьтә ҽак уаҳа,
Исаҩсхьоу акәзар – ибжьаӡыз рхабар!..
Са сзышьҭоу: агәкаршәреи ахақәиҭреи!
Исҭахуп схы схашҭыр, цәак сагар!..
4
Аха сазхьуам адамра хьшәашәатәи ацәа,
Исҭахуп са сыцәазар убас:
Аԥсҭазаара амч-алшара схыҵәа,
Сгәеисрагь сгәы ааннамкыло зынӡас, – 
5
Ес-иаашар, ес-ихәлар абжьы-хаа
Сара сзы наунагӡа игыларц,
Исхагылоу аџьҵла, сышҟа ихырхәо,
Ашьҭыбжь шана ԥымҵәо исаҳаларц!












































 В альбом

  (Из Байрона)

Как одинокая гробница
Вниманье путника зовет,
Так эта бледная страница
Пусть милый взор твой привлечет.

И если после многих лет
Прочтешь ты, как мечтал поэт, 
И вспомнишь, как тебя любил он,
То думай, что его уж нет, 
Что сердце здесь похоронил он. 


      Альбом ианҴоу

(Баирон иахьтә)

Зхала иԥшу дамрак имҩасуа
Ихәыцра ахара ишаго,
Абри ақьаад шкәакәаҿ ицәырҵуа
Базааҭгыла быбла ахго…

Акыр шықәс еишьҭаххы ианцлакь,
Апоет ибҿынҵәаауаз еснагь
Ицәаҳәа аԥхьара  банаҿу – 
Ибгәаларшә дшыҟам шьҭа иара:
Игәы-иԥсы абраҟа ишжу!..


























ПАРУС
Белеет парус одинокой 
В тумане моря голубом!..
Что ищет он в стране далекой? 
Что кинул он в краю родном?..

Играют волны — ветер свищет, 
И мачта гнется и скрыпит... 
Увы, — он счастия не ищет 
И не от счастия бежит!

Под ним струя светлей лазури, 
Над ним луч солнца золотой...
А он, мятежный, просит бури, 
Как будто в бурях есть покой!


    АԤра

Ихуп аԥра шкәакәа ахала
Амшын гәиаҵәаҿ хара!..
Иаԥшаауеи убра, тәым-тәыла?
Аԥсадгьыл аҿ иацәыӡи иара?..

Аԥша ҵәаауеит уа: ацәқәырԥ халоит,
Амазгәыҭ еилаҳап – аҿҿа-ҿҿа…
Насыԥым изышьҭоу, иаԥыло,
Убас иԥхазҵо иҿырҟьаса!

Аҵахь – ацәқәырԥ иаҵә кәеикәеиуеит,
Хыхь – амра ахьы шәахәа аҟьоит.
Иарах – аурҭ иазшоуп, иазыҩуеит,
Уа ҭынчрак ианиара џьнашьоит! 

















***

Прощай, немытая Россия, 
Страна рабов, страна господ,
И вы, мундиры голубые,
И ты, им преданный народ.
Быть может, за стеной Кавказа 
Сокроюсь от твоих пашей,
От их всевидящего глаза,
От их всеслышащих ушей.




*** 
Бзиала, иӡәӡәам, иҳәҳәам Урстәыла,
Атәцәеи урҭ раҳцәеи рыԥсҳара,
Шәарҭ, еилаҳәоу маҭәа иаҵәала*,
Убас урҭ рхәура иҭоу жәлара.

Издыруада, Кавказ аҭӡы-хра
Сахьчар, уԥашьацәа срымбартә**,
Сахьыҵамшәаша убарҭ рыбла,
Ак звымшәо рлымҳа самаҳартә!

*Еилаҳәоу маҭәа иаҵәала. Автор рыӡбахә имоуп ажандармцәа иреиуоу ашьклаԥшыҩцәа, акылыԥш-кылӡырҩцәа. Урҭ зыԥштәы иаҵәаз маҭәа ҷыдала иеилаҳәан.
**Сахьчар, уԥашьацәа срымбартә. Аԥашьа, аԥашьацәа – ҳаҭыр хьӡуп, абас ирышьҭоуп Ҭырқәтәыла, убас акырџьара уи анҭыҵ ар рҿы, ауаажәлар рҿы аҭыԥ ҳаракқәа змоу ауаа. Араҟа хыччарашақә ауп апоет ари ажәа ихы иаширхәо (а и ҭ а г а ҩ     и а з гә а ҭ а)




















*** 
На севере диком стоит одиноко 
На голой вершине сосна 
И дремлет, качаясь, и снегом сыпучим 
Одета, как ризой, она.

И снится ей все, что в пустыне далекой, 
В том крае, где солнца восход,
Одна и грустна на утесе горючем 
Прекрасная пальма растет.



*** 
Ҩадатәи абнаршәыраҿ игылоуп ахала
Ахәы ҩаӡараҿ ԥсакы,
Ихырсысуа иԥшуп, иҭаҳәҳәоуп иара сыла,
Иҟам ихнамхуа блакы.

Уи ԥхыӡла иабоит ихароу цәҳәырак,
Амра ахьгыло ижжаӡа:
Иқәгылоуп шыцк бахәаԥшь ҳаракырак
Алахь еиқәны – изаҵәӡа…





























НИЩИЙ

У врат обители святой 
Стоял просящий подаянья 
Бедняк иссохший, чуть живой 
От глада, жажды и страданья.

Куска лишь хлеба он просил,
И взор являл живую муку,
И кто-то камень положил 
В его протянутую руку.

Так я молил твоей любви 
С слезами горькими, с тоскою; 
Так чувства лучшие мои 
Обмануты навек тобою!


Арыцҳа 

Аԥшьаҭыԥ агәашә аҟны дыԥшын
Инапқәа рымҵакны убра,
Ицәеи ибаҩи еикәыршан – 
Амла, аҿажәкра, аҵыкәкәара...

Даҳәон ча ҿаҵак иара,
Дахьгылаз уи агәаҟ деихәлаҳа…
Ус, иаацәырҵыз аӡә абра
Хаҳәык аниҵеит инап раҳа.

Саргь сыбзиабара абас
Бара ибызкын, илаӷырӡ-гәхьаан;
Иреиӷьыз сгәаҳәара, ус-ус,
Ибжьеит, исхамышҭуа ахаан!..



















ИЗ ГЕТЕ
Горные вершины 
Спят во тьме ночной; 
Тихие долины 
Полны свежей мглой;
Не пылит дорога,
Не дрожат листы...
Подожди немного, 
Отдохнешь и ты.


     Гиоте иахьтә

Ашьха рыкьышә-кьышәра
Аҵх лашьцараҿ ицәоуп…
Ҭынч иԥшу акаршәра
Ҳауа ласк ахыҵәоуп.
Амҩа ианычылам сабак,
Иҵысуам быӷьгьы.
Уааԥшы, о, ԥыҭрак,
Уԥсушьап уаргьы…




























*** 
Есть речи – значенье 
Темно иль ничтожно, 
Но им без волненья 
Внимать невозможно.

Как полны их звуки 
Безумством желанья!
В них слезы разлуки,
В них трепет свиданья.

Не встретит ответа
Средь шума мирского 
Из пламя и света 
Рожденное слово;

Но в храме, средь боя 
И где я ни буду, 
Услышав, его я 
Узнаю повсюду.

Не кончив молитвы, 
На звук тот отвечу,
И брошусь из битвы 
Ему я навстречу.


*** 
Ааи, иҟоуп жәақәак,
Имаӡоу ма инагам…
Аха ирыҵоуп аумак – 
Уртәыртәуеит уҩаган!

Игәылҭәаауп урҭ рышьҭыбжь,
Гәаҳәарак рыцуп,
Аиԥырҵра-аиниара
Лабжышла иргәылсуп.

Мцабзи лашареи
Ирылиааз ажәа – 
Ауаа рыбзи рҟаршоуреи
Ирнаалом, ирнышәа!..

Аха жәылараз, баашыз
Сахьнеиуа, исымӡозар,
Уи ашьҭыбжь, аиашаз,
Са издыруеит иаразнак!

Аныҳәаԥхьыӡ схаршҭны
Иароуп са сыззыҩуа,
Аибашьрадә ныжьны
Сеихоит уи ахьааҩуа!..

*** 
Я жить хочу! хочу печали 
Любви и счастью назло;
Они мой ум избаловали 
И слишком сгладили чело.
Пора, пора насмешкам света 
Прогнать спокойствия туман;
Что без страданий жизнь поэта?
И что без бури океан?
Он хочет жить ценою муки,
Ценой томительных забот.
Он покупает неба звуки,
Он даром славы не берет


*** 
Исҭахуп аԥсҭазаара! – агәхьаа
Насыԥи бзиабареи рцасгьы – 
Сҟарҵеит урҭ сырқьынцыцны заа,
Инаҩцан срылкаууа  аханатәгьы.

Мап, мап, ахычча зысҭахузеи?
Агәкаршәра усԥырҵ хара, абан!..
Гәырҩа змам апоет дзакәызеи?
Ма афарҭын зыҟәгоу аокеан? 

Агәаҟра, аџьа – урԥыл, уаарыха,
Изыԥсоугьы рыхшәаала.
Ажәҩан ашьҭыбжь шанагь аахәа,
Иуоуам ахьӡ-ԥша амала!..






















УТЕС

Ночевала тучка золотая 
На груди утеса-великана;
Утром в путь она умчалась рано,
По лазури весело играя;

Но остался влажный след в морщине 
Старого утеса. Одиноко 
Он стоит, задумался глубоко,
И тихонько плачет он в пустыне.


Абахә 

Иԥхьон аухантәарак аԥҭа шкәакәа –
Абахә дуӡӡа агәы ҭбаа-ҭыцәра иадын,
Идәықәлеит ашьыжь уаҳа ара имыԥшӡакәа,
Ихәмаруа, ажәҩан гәиаҵәара аҽаҭан…

Аха ажәытә бахә ахаҿра ҭҳәаа-ҭҳәаами,
Ацәаакыра нхеит… иԥшуп ахала,
Ихәыцуеит, еҳ: игәыннаго рацәами,
Инхәыҵакны иҵәыуоит иара ԥшьаала…


Иеиҭеигеит М. Лашәриа 

																																																																																																																																																																																																																																																																																															
