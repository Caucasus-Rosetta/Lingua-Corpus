Аҧсшәеи ахархәареи, иӡрыу иаанхару?
Акыр иаҧсоу "Алашара" аҧхьаҩцәа! Шәара шәыҧсшәа шәазхьаауеит азоуп ажурнал уажәы шәнапы изаку. Аҧсны иҭыҵуа акьыҧхьтә органқәа рахьтә "Алашареи"  агазеҭ "Аҧсни" рыда егьырҭ аурысшәалоуп ишҭыҵуа. Иҟоуп "Аҧсны аҟазара" аиҧш ҩ-бызшәак рыла иҭрыжьуа. Иааидкыланы иуҳәозар, зынӡа имаҷӡоуп аҧсышәала иаҧхьогьы, урҭ ирыдыргало аҧхьатәқәеи.  Иуҳәр иауама ҳбызшәа гәыгәҭажьхеит ҳәа? Мамзаргьы, асҟак имырџьбаракуа иуҳәозар, иахәҭоу ахаҵгылара амоумашь? Ус акәхап, иамам, изааӡарызеи? Арҭ аҽҧныҳәақәа ажурнал ианнаҵозар, хымҧада ашәҟәыҩҩцәагьы рылаҧш инарықәшәап. Акәты иалшо акәтаҕь ауп ҳәа, аҧхьаҩ илшо ахәыҷы ҟаиҵароуп ҳәарада, аха ҳашәҟәыҩҩцәа баагәарак еиҧш ҳазхәаҧшуа, аҧсышәала аҧхьара ауааҧсыра ирылазырҵәаша, урҭгьы дара ртәы рҳәароуп, избанзар иҟоуп дара ари аус излацхрааша. Убри ҳалацәажәап.
Иҳамоуп иахьа даҽакгьы, аинтернет захьӡу ахархәага, уи зеиҧшрои, иабанӡарылаҵәои аҧсышәала аицәажәара згәаҳәо? Аинтернет акьыҧхь аасҭа еиҳа иласуп ахархәагас, иаалырҟьаны азҵаа-аҭак алнаршоит наҟ-ааҟ аимадара. Аха аҧсышәала уаагьы зынӡа имаҷӡоуп асаитқәа, ара агазеҭқәа шмаҷу еиҧш. Ишәыдаагалоит уантәи анҵамҭақәак, бжеиҳан урҭ Аҧсуа-Абаза апортал иатәу ауп, избанзар егьирахь, иаҳҳәап facebook.com аҿы абжаҩык аҧсуаа атранскрипциа ауп рхы иадырхәуа, ҿырҧштәыс иаагозар, абас еиҧш иҟоу, ажәаҧҟақәа реиқәыҧсара зны иахьаҧшьыргаз: Апсуа ахаца иакум даланагалозаргьы ахацаразоуп, амал азы ихьыдз ити,дзом (аҧсуа хаҵа иакәым даланагалозаргьы, ахаҵаразоуп, амал азы ихьӡ ииҭиӡом), Ап,суара шэылаз иуаарамкуа, ауаюреи, агуыцк,ьареи шэеимаркуа! (Аҧсуара шәылаз иуаарамкәа, ауаҩреи агәыцқьареи шәеимаркуа!). Иҟоуп анбан иашала изыҩуа: "Hayri Kutarba – Абар атәым жәҩан аҵаҟа (Ҭырқәтәылан) зхатәы бызшәа зҵаз ҳ-хәыҷқәа рфото. Зыҧсадгьыл иқәынханы зхатәы бызшәа зхы иаҭазымшьо иҟазар, ари афото минутқәак аҟара иахәаҧшыроуп. Издыруада, иахәшәтәыргьы ҟалап". Аҵыхәтәантәи анҵамҭа иамоукрагьы уҿы иаузырҳәарым. Абар даҽа ҿырҧштәык аинтернет излабзиоу ззуҳәара, ҳәоула аимадара. Hayri Kutarba: Иорданиантәи ҧсуак ижәлантәқәа иҧшаауеит. Шьешьа ижәлазаап. Абри ажәла Аҧсны иҟоума? 
"Hi dear brother Hayri , i hope that you found any of shesha family that i can contact in Abkhazia , my best regards ...thank u!"БесланКуцниа:   ШьашьааАчачбақәаракәзарҟалап. Hayri Kutarba:  Саргьы "Чачаа" роупҳәааупсшәазхәыцыз. БесланКуцниа: акырисзаҧсоуаҩыза Hayiri! ДавидДасаниаи-ФорумсшаҧхьозсылаиаҧыхьашәеитузызҵаауазШашаарыӡбахә. Ичачбақәамзаарын. Шәачаиаҳцәан. абаруиадаҟьа, ухалаиба. 
9276738 лиза
9951871 кестум
Абасалаиааларыҟьаныиманшәалахеитаинтернетаҟныиуҭахуаинформациааиура. АхауажәшьҭаҳрыҧхьапзыӡбахусҳәазАҧсуа-АбазаФорум.  Араианаҳҵоитҵыҧҵәахақәак, иналаршә-ааларшә, арыцхәқәаҳармыхәаҧшкәа. АфорумеиҿикааитАҧсуаҭҵааратәинститутаусзуҩДавидДасаниа, иарауажәыдынхоитРостовақалақь. Зааисҳәарсҭахуп, арҭанҵамҭақәаДасаниаиӡыргараакәымизызку, аҧсшәаахархәараирӡыргагоуп.
«АҧсуаФорум» ахархəаҩцəареибадырга
11 дек 2010, 08:28 
Акыриаҧсоуаҩызцəа!Аҭоурыхаҿраҧхьаӡаакəныиаҧҵоу «АҧсуаФорум» ахархəаҩцəаҳаибадыруазароуп, ианаҭаххагьы, ҳаицхыраароуп. Избан акəзар «Аҧсуа Форум» - ари хықəкык, дҵак, ҭакҧхықəрак змоу, збызшəа еиқəзырхарц зҭаху аҧсуаа рҵеицəеи рҭыҧҳацəеи еидызкыло ҭаацəароуп. Инҭакəкəа ицап аамҭа, ашықəсқəа. Мышкызны ицəырҵып шəареи ҳареи иҳалшаз ҳəа ҳҩымҭақəа, ҳсиақəа лымкаала иҭызҵаауа агəыҧқəа (аҵарауаа, ажурналистцəа, ашəҟəыҩҩцəа…). Иҟалап ҳфорум иабзоураны аҧсуа бызшəа аҭҵаара иалагаргьы Урыстəыла, Европа, Америка… 
Ажəакала, иахьоуп шəареи ҳареи аҭоурых хаҭа анаҧаҳҵо. Сара, «Аҧсуа Форум» аусура иахылаҧшуа хадак иаҳасабала, сгəы аладуны аешьа исалам рзынасышьҭуеит ҳгəыҧ ҿыц иалалаз зегьы: Амра (Заира Гəырцкаиа-ҧҳа), Лариса Кəаҕəаниа-ҧҳа, Alina (Алина Жьи-ҧҳа), Chkotua (Оқтаи Чкəатыуа), Atarba (уажəазы ихьыӡ сыздыруам). Ҳхыҧхьаӡара наӡоит 6-ҩык рҟынӡа, аха мышкы ахы-аҵыхəала ҳара ҳ-Форум ахь имҩахыҵхьеит 16-ҩык. Ари ахҭыс иацы иҟалеит. Уи, сара агəра ганы сызлаҟоу ала, ҷыдала ибзоуроуп «Аҧсуа Форум» Аҧснытəи ауниверситет аҩныҵҟа аӡыргара иацхрааз ҳҩыза бзиа, аҧсуа ҵарауаҩ Арда Ашəба. 
Иахəҭаны исыҧхьаӡоит уажəазы аф-ҩык Афорум зыҽҭазгалахьоу иааигəаны ҳаибадырразы. Сара сыхьыӡ жəдыруеит. Сара снапы злаку: сҵарауаҩуп, Аҧсуаҭҵааратә институт ажәларҭҵаара аҟәша аусзуҩс сыҟоуп, жәларбжьаратәи апроеқт «Кавказ – ҳара ҳзеиҧш ҩны» напхгара азызуеит, Аҧсны аекономика арҿиара апартиа ахада ицхырааҩс аус зуеит. Сара сҭел: +79407767679. E-mail: dasania@ mail.ru.
Re: «Аҧсуа Форум» ахархəаҩцəа реибадырга
22 дек 2010, 17:03 
Аешьа исалам рзынасҭиуеит ҳ-Форум ааигǝа ҿыц зыҽҭазгалаз ахархǝаҩцǝа Apsman, Gurkan Ashuba. Уажǝшьҭа, акыр иаҧсоу сашьцǝеи саҳǝшьцǝеи, ҳара ҳхыҧхьаӡара наӡоит 10-ҩык рҟынӡа. Акызаҵǝык ҳахьеиҵахо, уи аҧсышǝала иҩуа дахьыҟам ауп. Ҵабыргуп, имариам Аинтернет ишаднакыло ала аҧсышǝала акьыҧхьра. Аха ара баргǝыра дуӡӡак, ҳазҵымсуа, ма ҳазхымҧо уадаҩрак ыҟам. Сара скьыҧхьуеитеи… Уимоу, сышкьыҧхьуа еиҳа исгǝаҧхоит иҟоу егьырҭ ашрифтқǝа раасҭа. Аҧхьаӡан акǝын аҧсышǝала акьыҧхьра аныуадаҩыз. Ажǝеи арыцхǝи узеицмыҩуа, шрифтк аҟынтǝ даҽа шрифтк ахь ииаго, аџьабаа баны, аамҭа ырӡны… 
Re: «Аҧсуа Форум» ахархəаҩцəа реибадырга
04 июн 2013, 00:00 
Давид, ухаҵкы!
Раҧхьаӡакәны аинтернет аҧсышәала иурцәажәеит. Хы-шықәса дуӡӡа абра утәаны урзыҧшуп зхатәы бызшәала ҷышәрақәак зцәымҕым. Ари аамҭа иалагӡаны ииуа асабигьы ацәажәара далагоит, адуцәа ракәым. Ма ҵара згым иахьатәи аҧсуаа аҧсшәа ирцәымҕуп, мамзаргьы ирыздыруам ас еиҧш ахархәага шеиҿукааз. Иаҭахны иҟазар ҟалап ари Афорум телехәаҧшралоума, арадиола ма агазеҭқәа рылоума еиҳа аӡыргара. Ирдырҳатәуп рыда рыҧсшәа-ҧшӡа ишхәарҭам, ишрыцҳахаз. Ҳжурнал-заҵә "Алашара" адаҟьақәа рыҟны икьыҧхьтәуп абра имҩаҧысуа аицәажәарақәа, хараӡа иҟоугьы аҧсуаа рџьынџь, рҭоурых, рыбызшәа, рҵас, рдоуҳа ишазхьаауа. "Шәаҧсуаами, шәыбызшәала шәышҧазамыҧхьауеи?" ҳәа шьоук ирҧхашьо, мчыла рықәаҕәҕәара акәым са иуасҳәо. Аинтернет иамоуп иаратәы ҷыдарақәак, егьырҭ акьыҧхьтә хархәагақәа излариааиуа. Ара иаҭахым аредақтор хада уқәгылара азы иршаҳаҭга, ара иаҭахым ажәаҟазара дуӡӡак аарҧшра, ара иаҭахыуп акы заҵәык: ҳәоук зманы иҟоу ицәажәара, еиуеиҧшым агәаанагарақәа иҟоу ҳаҭырла реимадара. Иудыруеи, згәы азыбылуа рыҧсшәа еиҳа рҿахьы иааргар!
Re: «Аҧсуа Форум» ахархəаҩцəа реибадырга
04 июн 2013, 15:25 
Иҭабуп, Андреи, сгәала ахьеилукаауа, сҽазышәарақәа уахьрыдгыло. Ари афорум, ҳәарада, иаҧсыуа форумны аартра, арҿиара, ацҵара акәын аханатә сгәы иҭаз. Ҵабыргуп, иахьа уажәраанӡагьы ари, ахҧатәи аҩаӡара змоу, асаит изаҵәны инхеит аҧсышәала ицәажәо афорум-саитқәа рыбжьара. Иҟан аамҭа афорум даҽа бызшәак аҧымшькәа иаҧсышәамацараны избар анысҭахыз. Уи сыцызҭахызгьы аӡәык-ҩыџьак ыҟан. Асаит аиҿкаара иадгылаз, ахашәыла анаанамышьҭ, игәыгәҭарыжьт. Сышнеи-шнеиуаз саргьы сҧараагарҭа бзиа хаҧсыра азкашәеит. Аха сџьабаа рыцҳашьаны сацрымҵит. Иҟасҵеит ҩба-хҧа хҧышәара. Афорум ахаҿсахьа ҩынтә-хынтә иаҧсахт. Сара снатәаны схәыцт: иаҳҳәап, абыржәы (иузҭахуада акәымзар) сара исымоуп зыцәқәырҧа адунеи иахыҵәо радиостанциа ӷәӷәак. Нас, ишҧасҟасҵарыз: аҧсышәа мацараны арадио сышьҭрызу, мамзаргьы исҭаху, Аҧсни аҧсуа жәлари ззыбжоу аҳәахьа еиқәыршәаны еиуеиҧшым аҳәаанырцәтәи абызшәақәа рыла исышьҭрызу? Иарбану еиҳа идеологиала ииашоу? Хымҧада, ҳажәеи-ҳуси атәым милаҭқәа еилыркаароуп ҳара ҳҟынтә, ианаҭахха, қырҭшәалагьы арадио еиҿкааны иҳамазароуп Аҧсны иамоу агәцаракрақәа рыхьчараз. 
Ибзиахон абра имҩаҧысуа аилацәажәарақәа рыхҳәаа аҧсуаа телехәаҧшрала ирылаҳәалазар. Ари еиӷьу уск зыҟаларымызт абызшәа арҿиаразы, ажәлар ҭаҷкәымҵас реиларҵәараҿ. Андреи, уара ари аус излаулшо ала уадгыл, саргьы, знык Аҧсны сзынаӡар, иахьаҭаху азҵаара цәырзгоит. Акыр ҵуеит уи сазхәыцуеижьҭеи. Иахьа уажәраанӡа исыцсырӷызуаз ауаҩы дыҟамызт умҳәозар…
Аҳаҭ жǝлар рҭоурых
26 ноя 2010, 19:22 
Акыршықǝса уажǝаҧхьаҟа, сҵаҩны, абжьаратǝ ҵараиурҭа алгаразы уамак сыгымкǝа, сара раҧхьаӡа акǝны исаҳаит аҧсуа-адыга жǝларқǝа хылҵшьҭрала ҳаҭаа ишреиуоу. Исаҳаз гǝныскылеит, уинахыс аҭҵаара нап асыркит аҳаҭ жǝлар ирызку аҭоурых, срышьҭалеит ашǝҟǝқǝеи абыҕьшǝырқǝеи (даҽакала иуҳǝозар, ажурналқǝа). Еиҳарак уи гǝацҧыҳǝарала исгǝазырҧхаз ирхадан аҧсуа жǝлар ҳҵеи лаша, аҵарауаҩ ду Владислав Арӡынба ари аҭҵаара аус акыр дшазааҧсахьаз. Хымҧада, сара усҟан, егьа сыхǝҷызаргьы, ибзианы еилыскаауан ари ас, машǝыршақǝ, ишыҟамлаз. 
Шықǝсқǝак рнаҩс, журналистк иаҳасабала, Кавказынхыҵ, ҷыдала Аиадыгьтǝыла, Ҟарачы-Черқьесиа, аҳǝынҭқарратǝ телерадиоеилахǝыраҿ аусура ансықǝшǝа, исылсыршеит уаҟа рацǝак иззымӡырыҩуаз арадио аҧсы ахаҵаны, иаҳзеиҧшу аҧсуа-адыга тематикала арцǝажǝара. Сусура аханатǝ ишьҭысхыз ахырхарҭақǝа иреиуан аҳаҭ жǝлар рҭоурых иадҳǝалаз азҵаарагьы. Исгǝалашǝоит арҭ адырраҭарақǝа гǝцаракны ишрыдыркылаз аҭыҧантǝи аиадыгь, ашǝуа, ачерқьес ҵарауаа, ашǝҟǝыҩҩцǝа, ауаажǝларратǝ усзуҩцǝа, арҵаҩцǝа. 
Урҭ рахьтǝ еиҳа схаҿы даанхеит сдырраҭарақǝеи скьыҧхьымҭақǝеи рыбжьы ақǝзыргаз ашǝуа шǝҟǝыҩҩы, иахьазы адунеи зыҧсаххьоу, қǝрала сиеиҵбаӡазаргьы, ҩызадук иаҳасабала пату зқǝысҵоз ауаҩ нага Ҭҳаиҵыхǝ Бемырза (ашǝуаа рҟны, иахьа уажǝраанӡагьы, ауаҩы ихьӡи ижǝлеи еидкыланы ианырҳǝо аҧхьа ажǝлоуп идыргыло, анаҩс ахьыӡ). Агазеҭ «Абазашҭа» 1997 шықǝса, ажьырныҳǝа 15 рзы ианылаз Ҭҳаиҵыхǝ Бемырза икьыҧхьымҭа иахьӡын «Ауаа рҿалаҳǝара ҳҭурых иауап» ҳǝа. Ашǝуа ҳашьцǝа «аҿалаҳǝара» ҳǝа ззырҳǝо ажǝа уи «афольклор» ауп. 
Абар Ҭҳаиҵыхǝ Бемырза инапы иҵҵыз аҩымҭа иаҳǝо цыҧҵǝахақǝак (ианаҳҵоит ашǝуа бызшǝала): 
«Ҳгазеҭ ҵыҧх аномерқǝак – 99, 100, 103 – иаарыншǝалаз абхаз ҭоурыхҩоу ҿа, ажурналист Давид Дасаниа инаука нхара «Асқǝшызқьқǝа урылаҧшхырқǝын» (иара инаплаҩыра ишаныз ари акǝын: «Шумеры, хатты и абхазо-адыгский мир») ҳыбызшǝала ианасрыҳазыруазгьи, ауи анаақǝшǝа санаҭаҧхьахгьи хǝыцра џьашьахǝак аасыланаҵан, ауи ҳаҧхьаҩцǝагьи идсырдырра сҭаххат. Иызсҭаххазгьи аҧхьахьақǝа (аҵарауаа – Д.Д.) сранҟǝаҟǝныс (срацлабразы – Д.Д.), ҽсрыгǝыбзыҕаҭа сха иакǝым ақǝсҵауа ҿыцрак аасҳǝарныс гьакǝым. Исҭаху закзаӡǝык акǝп: абазақǝа ари адгьыл ахахь апны ҳааншишьҭара, ҳбзазауишьҭара иҵуа гьсқǝшышǝҧхьаӡарам, сқǝшызқьҧхьаӡара шьарда ааҵанакит. Ауи алызбаат Дасаниа Давид иынхара «Асқǝшызқьқǝа урылаҧшхырқǝын». Ауаҟа аисторик ҿа иааиҳǝит иҧсыз ауаақǝа – а-шумер-қǝа, а-хатты-қǝа, а-хетты-қǝа даҽагьи ари ҳызлабзазауа аера ҿыц аҧхала сқǝшы 3000-4000 унаскьахырқǝын аан абаза-абхаз-адыгьа уаақǝа ауаҭ ишрыцбзазуз, рыбызшǝақǝалагьи, рҳальқǝалагьи (рҟазшьақǝала – Д.Д.), ркультурақǝалагьи ишырҟаҳыльцǝаз (рыуацǝа шракǝыз – Д.Д.)».
«Ауаса уахьҵǝа ари аҩыра рыҵа иаалскаара сҭаххаз ҳҿалаҳǝарақǝа ирылу ажǝак акǝп. Ауи Дасаниа Давид иааигуа ашǝаҧхақǝа (аҿырҧшқǝа – Д.Д.) ирыцнакит, иарыбаҕьит. Иыззысҳǝауа ажǝа «ҳаҭы» акǝп. Зынла уаҧшрықǝын «ҳаҭы» иамаану аадырит – аҧхала аџьмацǝа иаалырхҭа ирчҧуз амашақǝ хǝыц акǝп. Ауаса (абас) сара уи ажǝа «ҳаҭы» ҳуаа рҿалаҳǝарак «Ҵаракǝыжǝ сакǝп…» аҧны сананиара («Уабаҟаз? Ҳаҭы сцан…») иызҿсырҧшра гьсзымдыруазт. «Ҳаҭы» машақǝҷкǝынызҭын (ааҵǝахǝҷызҭгьы), аҩыҵǝҩыс (ауаҩы) (Ҵаракǝыжǝ) ауи амашақǝҷкǝын аҧны дшҧацауа, ауаҟа иааиҷазҳқǝауа (пату иқǝызҵаз), дзырчақǝауа иырмааныиа?
Re: Аҳаҭ жǝлар рҭоурых
28 май 2013, 06:58 
Мысратәи (Египет) аҭоурых аҿы афараон-хацәа рыбжьара дҟалахьан аҧҳәысгы, Тутмос I иҧҳа Хатшепсут. Уи Мысра аҳра луан 18 ашәышықәс азы ҳера ҟалаанӡа. Лаб, Тутмос I, Азиа Маҷ зегьы иамҽханакуаз хеттаа раҳра дабашьуан. Хеттаа усҟантәи аамҭақәа рзын жәлары ҕәҕәан, акәымзар мысраа рацлабра рылшарымызт. Хатшепсутгьы лыхьӡ машәыршақә иҟамлеит, хеттаа зхылҵыз хаттаа раҳаҭыр азын ус лыхьӡхеит, насгьы хазы иазгәаҭатәуп уи ажәа аҩбатәи ашьаҭа "пс". Аҧсуаа дырҳара мцхәуп уи аҧсуа-дыга жәлар рзы иаҵанакуа, уи ҳҭоурых ауп. Инал-иҧа Шьалуа ифольклортә нҵамҭақәа рҿы иаҳҧылоит ажәлар ирзынханы иҟоу хҭысқәак, ажәа "ачеи-џьыка" зхылҵыз. Ҳауаажәлар ихҵәаны Кавказ ианаақәла, инзырҵәоз раҕа-бааҧс дрыхьӡаны рнырҵәара дҩашьҭалазаап, - иаҳәоит убри алаку, - аха жәлары, Анцәа ихьӡ ҳәаны, иашьапкны иазҵаауа иалагеит, иҳаҧсыху ҳәа. Ирылаз адырҩы ила Анцәа ирыҵеиҳәеит, аҕа дызлаашаз ашыла каҧсаны, аџьыка нақәыҧсаны, имҩәа ркырц. Ус егьыҟарҵеит, иҧшызар - аҽеиқәа ду дақәтәа, ихаҭагьы деиқәҵәамслаҳӡа, зҿаҧшылара цәгьаз уаҩ-еиқәак даауеит, ачеи-џьыка ахькаҧсаз данҩеи, иҽы ашьҭахьтәи ашьапқәа ирықәгыланы, ачеи-џьыка изаҕрамгылауа, аҽааннакылеит, ауаҩы ҿаасҭагьы ишьҭахьҟа даахынҳәит. Убыс рҽеиқәдырхеит ажәлар. 
Аҧсуа-дыга жәлары Кавказ иқәнагалеижьҭеи 4-5 нызқь шықәса ҵуеит, адольментә культура (адамратә) абаҟақәа ржәытәра злашьақәыдырҕәҕәоу, хеттаа ҽнак ала ихҵәаны иқәымҵӡеит Азиа Маҷ, дара аныхҵәоз, рхаҭарнакцәа Кавказ иқәнагалахьан, абарҭқәа роуп иҳанаҳәо аҭоурыхтә ҧшаарақәа. Тутмос иҧҳа Хатшепсут лакәзар, абар уи илыхҳәаау астатиа 
Аҧсуааи аубыхцәеи рхылҵшьҭратә еимадарақәа
07 дек 2012, 21:32 
Аҧсуа-адыга жǝларқǝа иреиуоу, хылҵшьҭрала аҧсуаа еиҳа ирзааигǝоу, кǝасҭҕахык рыцеиҩызшаз, рхнышьнак рыцеиҩызҵǝаз, шарҧыеҵǝа еиҧш иҩыҵхахаз, хǝылҧыеҵǝа еиҧш инҭашǝаз аубых жǝлар рбызшәеи рҭоурыхи иахьа уажәраанӡа ишрыхәҭоу еиҧш иҭҵаам, рҵас-рқьабз ӡыргам, рхыҵхырҭа дырым, уимоу, урҭ рыҧсадгьыл хәҷы аҵакыраҵәҟьагьы ҳәаақәҵам, иахьыҟаҵәҟьаз, иахьынхоз-иахьынҵуаз цқьа еилкаам. 
Хара ҳазцари, аубыхҭҵаара аҩаӡара ахьынӡаҟоу зегьы иреиӷьны иааҧшуеит ҳаҧсуа жәлар аубыхцәа ишрышьҭаҵәҟьаз ахьаҳзымдыруала. Иаадыруазаргьы, уи ахьыӡ ала урҭ ҳара иахьа ҳашрышьҭам. Изеицәааӡари, «аубых» ҳәа акәӡамызт аҧсуаа аубыхцәа ишрышьҭаз. «Аубых» ажәа иахам аҧсуа цәа. Уи цәажәом аҧсышәала. Ари ажәа хыҵхырҭас иамоу адыга бызшәоуп ҳәа агәаанагарақәа шыҟоугьы, еилкаам зыӡбахә ҳамоу ажәа иаанаго уи абызшәалагьы. Нас, ишҧарышьҭаз аҧсуаа аубыхцәа? «Иахьа аубых сасдахьк дысҭан», «урҭ аҭаца иааргаз дубыхҭыҧҳан», мамзаргьы «абааҧс, аубыхцәа ҳақәлеит» рҳәозма? 
«Аубых» ажәа аҧсуа цәа шаҟәным здыруа ҳҵарауааи ҳашәҟәыҩҩцәеи иашьҭоуп ари ажәа зларҧсахша хьӡык аҭоурыхаҿ аҧшаара. Џьоук ргәаанагарала, аҧсуаа аубыхцәа ирышьҭан «аублаа» ҳәа. «Аублаа жәлар» ҳәауп аубыхцәа рыӡбахә шҳәоу Баграт Шьынқәба ироман «Ацынҵәарах» аҿы. Уи иҿырҧшы иқәныҟәеит аҧсуа жәлар реиҳараҩӡак. Аха ҳаамҭазтәи аҵарауаа ирзымдыруа иҟам «Аублаа» шыжәлоу. Уи жәлархьӡым, уи жәлахьӡуп. 
Иҟоуп гәаанагарақәак аҧсуаа аубыхцәа «асаӡуаа» ҳәа ирышьҭан ҳәа зҳәо. Аха араҟагьы иааҧшуеит аиқәымшәара: ирзутәи Аҧсны аҩада-мраҭашәаратәи ахәҭаҿы инхоз, аҧсуа хылҵшьҭра змаз, асаӡ иҧсуа бызшәала ицәажәоз ҳажәлар рыхәҭа ҷыда? 
Иҟоуп даҽа ҩ-гәаанагаракгьы. Актәи агәаанагара излаҳәо ала, аҧсуаа аубыхцәа «агәхауаа» ҳәа ирышьҭан. Ашәуа ҭоурыхҭҵааҩцәа ҿарацәақәак ргәаанагарала, аҧсуааи ашәуааи аубыхцәа «абыхәаа», «абыхә жәлар» (абахәрақәа рҿы инхоз) ҳәа ирышьҭан. Иарбану аҵабырг еилкаатәуп иаарласӡаны. Иаҭахны иҳаҧхьаӡоит аубыхцәа рҭоурых иазкны аӡы злоу ашәҟәдуқәа рҭыжьра аҵкыс еиӷьуп ҳәа аубыхҭҵаара азҵаара хадақәа рҭак ҟазҵо еилацалоу аусумҭа аҭыжьра. 
Аубыхцәа ирзынарханы аҵарауаа ирымоуп еиуеиҧшым, лассы-лассы еиҿагыло, аимак-аиҿак цәырзго агәаанагарақәа. Иҟоуп аҵыхәтәантәи аамҭақәа рзы зымҽхак зырҭбааз, аубыхцәа рдоуҳатә ҭынха аимҵәара хықәкыс измоу, аҧсуа-адыга жәларқәа ирыҵкару аҵарауаа иаадырҧшуа аҽазышәарақәа. 
Ҵабыргуп, иахьазы аӡәгьы азин имам аҳәара аҵарауаа аубых жәлар рҭоурыхи рбызшәеи хылаҧшыда иаанрыжьт ҳәа. Мап, аубыхцәа рҭоурых гәыгәҭажьӡам. Иҷыдоу азанааҭтә литератураҿы имаҷым ари ажәлар рбызшәеи ркультуреи ирызку аҭҵаарадырратә ҩымҭақәа, ашәҟәқәа. Имаҷым иара убас адунеи аҿы имҩаҧысуа, аубыхцәа рбызшәеи ркультуреи ирызку аконференциақәа. Аамҭа-аамҭала имҩаҧысуеит аҵарауаа рыҭҵаарадырратә ныҟәарақәа. Еиҳарак урҭ мҩаҧысуеит Ҭырқәтәыла: аҵарауаа еиҭахгьы рыҽҧыршәоит ахатәы бызшәа здыруа аубыхцәа рыҧшаара. 
Аубыхцәа рҭоурых, иналаршә-ааларшәны, даҽа жәларык ирыдцәыланы, еиҳарак зҵаара мацарала, ҭакда акәзаргьы, проблемак аҳасабала аҭҵаарадырраҟны иқәгылоуп а-19-тәи ашәышықәса алагамҭа инаркны. Усҟантәи аамҭазы Кавказтәи аибашьра зҽалазгалахьаз Урыстәыла ахадара иаарласӡаны ирҭаххеит Кавказ нхыҵ-аахыҵ иқәынхоз ажәларқәа ирызкыз, аҧхьан ирзымдыруаз, иззыбжаз адыррақәа реизгара. Уинахыс ашьхарыуа жәларқәа рахь иаашьҭын аруаа ирыҵкарыз аҧшыхәцәа, аибашьратә ҭоурых ҭызҵаауаз аҵарауаа. Аубыхцәа рахь урҭ иаадырҧшуаз агәцаракра шьаҭас иамаз аилкаара уадаҩым. Урыстәылан ираҳахьан аҧсуааи адыгааи рыбжьара ишынхоз арҭ аҩ-жәларык ирзааигәаз, аха цқьа иреиҧшымз, зхатә бызшәа змаз, егьырҭ ашьхарыуаа иаарылукаартә агәаӷьра злаз, ҟазшьала бнагәы згәыз, аха зхыҧхьаӡара маҷыз жәларык. 
Еицырдыруа аҵарауаҩ А.Н. Генко игәаанагарала, аубыхцәа ирызку ижәытәӡатәиу агәаларшәара ҧшаауп а-6-тәи ашәышықәсазы инхоз византиатәи аҭоурыхдырҩи агеографи Прокопи иусумҭак аҿы. Уи уаҟа иҩуан: «Кавказ, абазгаа ртәыла анаҩс, инхоит абазгааи аланааи рыбжьара ишьҭоу брыхәаа ртерриториа». А.Н. Генко иажәақәа рыла, «брыхәаа» зыхьӡу убыхцәоуп. 
Ҳаамҭазтәи ҵарауаҩцәақәак ргәаанагарала, еицырдыруа аҭырқәа ныҟәаҩы Евлиа Челеби 1641 шықәсазы ииҩыз иусумҭақәа руак аҿы иазгәеиҭоит «Ваипига» ҳәа хьӡыс измоу, инықәырҧшны аубых жәлар ирхырҧхьаӡалаз ахылҵшьҭра. Аха «Ваипига» аубыхцәа рахь рыҧхьаӡара уадаҩуп, уи ус шакәу зырҵабыргуа шьаҭакгьы ыҟам. 
Акьыҧхь аҟны, иҟоу адыррақәа рыла, аубыхцәа рыӡбахә «убух» ҳәа раҧхьаӡа ицәырган И.А. Гиульденштедт ибзоурала 1787 шықәсазы. Аҵарауаҩ иусумҭаҿы иазгәеиҭоит «убух», «туби» ҳәа хьӡыс измоу, еизааигәоу, амифтә ҟазшьала иаарҧшу ҩ-хылҵшьҭрак. Арҭ ахылҵшьҭрақәа рынхарҭаҭыҧс иалхуп Аҧсны аҩада-мраҭашәаратәи ахәҭа. Маҷк ихьшәаны И.А. Гиульденштедт ибзоурала ицәыргаз аҩ-хылҵшьҭрак П.С. Паллас (1793-1794 шықәсқәа рзы) иалаиҵоит Кавказынхыҵ ишьҭоу Аҧсынду, Шаукеш (иахьазы Белаиа зыхьӡу, аха ҭоурыхла Шьхагәашә, даҽа гәаанагарак ала Шәҳагәашь зыхьӡыз) аӡиас ахы ахьыҵнаго аҭыҧаҿ. 1797 шықәсазы И. Райнегс, И.А. Гиульденштедти П.С. Палласи реиҧш, аубыхцәа Аҧсны иалеиҵоит. 
Уи ашықәсан И. Потоцки, аубых жәлар рынхарҭаҭыҧ ицәеилагазаргьы, раҧхьаӡа акәны иазгәеиҭеит аубыхцәа адыгааи аҧсуааи ишрыҵкармыз, иара убас раҧхьаӡа акәны иқәиргылеит азҵаара «аубыхцәа аланцәа ирхылҵшьҭроума» ҳәа. 
Хыхь зыӡбахә ҳамаз аҩ-хылҵшьҭрак («убух», «туби») И. Клапрот игәаанагарала аҧсуа бызшәа адиалектла ицәажәон, рлеишәа цәгьан, иқәылаҩцәан, аҩ бзиа ҭарҭәон, аҳцәа (аҭауадцәа) рымаӡамызт, аамсҭацәа рыман, қыҭа-қыҭала акәымкәа рҽырҧсаҟьаны, хҧа-ҧшьба ҭӡы иреиҳамкәа, инхон. И. Клапрот иусумҭаҿ раҧхьаӡа акәны «убухаа» рхылҵшьҭра арбоуп «туби» ҳәа зыхьӡыз ахылҵшьҭра ада. Иара убас раҧхьаӡа акәны Шәача азааигәара, ари аусумҭаҿ, иазгәаҭоуп «шашаа» ҳәа хьӡыс измоу, Л.И. Лавров игәаанагарала, ихыҭҳәаау ахылҵшьҭра. Аха, Л.И. Лавров иҳәамҭала егьа «ихыҭҳәаазаргьы», аҭоурых ибзианы иадыруеит Шәача акәша-мыкәша ишынхоз аҧсуа хылҵшьҭра змаз, асаӡқәа иреиуаз, иахьагьы «ҳаҧсыуаауп» ҳәа Ҭырқәтәыла инхоны изҳәо, иаамсҭацәоу Шәашаа (Шәачаа) рыжәла. Машәыршәа иҟамлазар акәхап Шәача ақалақь ахьыӡ аӡиас Шәачаҧсҭа аҟынтә иахьынтәаауа. Шәачаҧсҭа ахьыӡ иаҿшәырҧшы Кәдыҧсҭа (Акәыдбақәа рыҧсҭа – «ущелье Кудбовых»), Мациҧсҭа (Амацбақәа рыҧсҭа – «ущелье Мацбовых»), Гәымсҭа (Гәымҧсҭа аҟынтә иаауеит, Агәымбақәа рыҧсҭа ҳәа аанагоит – «ущелье Гумбовых»). 
1823 шықәсазы «шашаа» («саши» ҳәа аформала) ахылҵшьҭрақәа «убых», «туби» инрыдҳәаланы, нхарҭаҭыҧс Аҧсынду рзалхны, урҭ зегьы асаӡқәа нрылаҵаны иазгәеиҭоит аҵарауаҩ С. Броневски. 
Урыстәылатәи анырра Кавказ аҩныҵҟа аҽарҭбаацыҧхьаӡа еизҳауа иалагеит аубых жәлар рыҧсҭазаашьеи рҭоурыхи ирызку адыррақәа. Аҭоурыхтә ҵабырг зныҧшуа аилкаарақәа рнаҩс ицәырҵуа иалагеит мыцла еибарку, аханатә еидкылаз ажәабжьқәа ирҿагылоз адыррақәагьы. А-19-тәи ашәышықәса актәи азбжа инаркны аҭҵаарадырраҿ ицәырҵит арҭ ашьақәырӷәӷәарақәа акыр изырблаҟьаз, аубыхцәа адыга хылҵшьҭра змоу жәларуп ҳәа ауаа ирылазырҵәоз, уинахыс акыршықәса ҧсахрада иаанхаз аурыс афицар Г.В. Новицки итеориа. 
А-19-тәи ашәышықәса а-30-тәи ашықәсқәа рзы, раҧхьаӡа маӡалатәи ҧшыхәҩыс, анаҩс Аҧсны иҭҟәаны иҟаз Ф.Ф. Торнау игәаанагарала, Мраҭашәаратәи Кавказ иқәынхо хы-жәларык ыҟоуп: аҧсуаа, адыгаа, аҭаҭарцәа. Ишаабо еиҧш, уи араҟа аубыхцәа рыӡбахә иҳәаӡом, избан акәзар иара издыруам урҭ ҧхьаӡатәу аҧшьбатәи жәларны, мамзаргьы иҧхьаӡатәу аџьарныҟәгаҩцәа раҧхьаӡатәи аныҟәараан амшынҿықә иқәнажьлаз ашәуааи, адыгааи, европааи ирхылҵшьҭраны. 
Игәцаракны иҭҵаатәу аусумҭақәа иреиуоуп 1840 шықәсазы идырым автор инапы иҵҵыз арратә-географиатә хҳәаак аҳасабала еиқәыршәоу аусумҭа. Уи излаиҩуа ала, Ҭҟәаҧси Шәачеи рыбжьара инхоит аӡәы ихәура иҭам асаӡқәеи шәачааи ргәыҧтә еилазаарақәа. Ҷыдала иазгәаҭатәуп еилкаам автор аубыхцәа рҭыӡҭыҧс ишазгәеиҭо Аубыхтәыла аҩадатәи ахәҭа. 
1852 шықәсазы агазеҭ «Кавказ» адаҟьақәа рҿы ицәырҵуеит аубых жәлар рҭоурых наӡа ганрацәала аҭҵаара аус аҧшьызгаз, «Аубыхцәа аӡынтәи рныҟәара» ҳәы хыс измоу еицырдыруа аҧсуа етнограф, Урыстәылатәи ар афицар С.Ҭ. Ажәанба иусумҭа. Аетнографиатә ҟазшьа шамазгьы, аусумҭа иалалеит аҭоурыхаз хәы змаӡам аубыхцәа рыреилазаареи Абырзыкьаа рыжәла аҭоурыхи зныҧшуа аматериалқәа. 
1887 шықәсазы аизга «Кавказ аетнографиа» аҿы иҭыжьын «Аубыхцәа рбызшәа иазкны» ҳәа хыс изауз, аҵарауаа гәацҧыҳәарала ирыдыркылаз абызшәадырҩы П.К. Услар иусумҭа. Ари аҭыжьымҭа раҧхьаӡа акәны ицәырнагеит аубых бызшәа аҷыдарақәа. Уи азыҟаҵараан автор хархәара рзиуит аубых бызшәа ицәгьамкәа издыруаз, 14 шықәса зхыҵуаз арҧыс, ашьхарыуа жәларқәа рхақәиҭратә қәҧара ахагылацәа иреиуаз Ҳаџьы Бырзыкь иҧа иҿиҵааз ажәабжьқәа.
Аҧсуа бызшәа аҧеиҧш
27 апр 2012, 08:04 
Ажәала аҧсуа бызшәа аҧеиҧш аҧсуаа ҳахьтә ахыжәеиҧш згәы иалоу ауаа маҷым, уимоу даараӡа ирацәоуп. Аха аус аҟны иаабоит уи ҳаамҭазтәи аҿиара шхьысҳау. Уи ус шакәу агәра аагоит уажә шәызҭоу афорум ҳҭымҵкәа. Аинтернет аҟны ахьхьаҳәа аҧсышәала ицәажәо даҽа саитк ҳамазҭгьы, ҳәарада, абраҟа иасырбаз аҽҧныҳәагьы анысҵомызт. Иҳамамзар акәын арыцҳара, аха, Анцәа иџьшьаны, иҳамоуп. Уи Аҧснынтә аӡәгьы дшацымхраауагьы, уалны исыдушәа ҧхьаӡаны, есымша саҿуп арҿыцра.
Аха сара уажәы аҧсуа ихатәы бызшәа зхаиҭахым акәӡам ишәеилсыркаар исҭаху. Дышәсырдырыр сҭахуп Гәдоуҭатәи аҧсуа абжьаратә школ № 5 аҿы аус зуа, алагарҭатә классқәа рырҵаҩы Кама Быҭә-ҧҳа. Ааигәа сара, Кама лҟынтә ааҧхьара сыманы, саҭааит ари ашкол, салатәан аҧсуа (ахатәы) бызшәа аиқәырхара иазкыз, а-2-тәи акласс аҵаҩцәа злахәыз, акласстә сааҭ. 
Кама Быҭә-ҧҳа аҧышәа бзиа змоу, аҟыбаҩ ҷыда злоу, дыррала ибеиоу рҵаҩуп. Сара уи акласстә сааҭ шымҩаҧылгаз атәы сааҭк иалагӡаны исҳәар исҭаху акьыҧхьра саҿызаргьы исзымхар ҟалап, убас уамашәа еиҿкааны Кама имҩаҧылгеит ари аусҩаҧгатә. Иналукааша ак акәны исыҧхьаӡоит ҵыҧх Кама Быҭә-ҧҳа лкласс дшаднагалаз аҧсшәа зынӡагьы иззымҳәоз, ашәуа хылҵшьҭра змоу ҷкәынак. Акласстә сааҭ иалатәаны избаз зегьы еицџьаҳшьеит, шаҟа иҧшӡаны ари аҷкәын далацәажәоз, Кама Дырмит-иҧҳа илырҵаз абызшәа. 
Еизаз иаҳдырбеит атеатртә қәгыларак, ахәыҷқәа ирыҧхьеит ажәеинраалақәа, ахатәы бызшәа аиқәырхашьа иазку ахыҭҳәаақәа. Аиашазы, телехәаҧшрала иҳамбо, арадио ала иаҳмаҳауа, газеҭла иаҳзымдыруа, Аҧсны, аҧсуа школқәа рҟны, лассы-лассы имҩаҧысуазаап еиуеиҧшым, иҳарбазар, иҳардырзар ҳгәы шьҭызхшаз ахҭыс бзиақәа. Сара схы-сгәы ҭәны убри аҽны сшыҟаз еиҧш, исҭахуп Кама Быҭә-ҧҳаи лҩызцәеи ирзеиҕьасшьарц агәалаҟара бзиа, ақәҿиара дуқәа, агәабзиара наӡа, аҧсҭазаараҿы аманшәалара!
Re: Аҧсуа жǝлар ражǝаҧҟақǝа
02 мар 2011, 09:27 
Аӡәы изы ажра зжыз – иара дҭаҳаит - Кто для другого яму вырыл, тот сам в него и провалился.
Аӡәы изы иаашьо ихазгьы даашьоит - Кто за другого ленится, тот ленится и за себя. 
Аӡәы изы иҟаҵа – ухазы иҵа - Для другого делай – для себя учись.
Аӡәы иҧҳәыс шаҳаҭс дҟаиҵон - Некто свою жену в свидетельницы выставлял. 
Аӡәы ихьаа уздыруам, уара ухаҭа уақәшәаанӡа - Не поймёшь чужую боль, пока сам не попадёшь в неё. 
Аиаша амҩа ҭбаауп - У правды дорога широка. 
Аиба икәакәар ҟәнишьон, уигьы агәҭа изеиҩыршеит - Сирота жаловался, что его вареник маленький, но и того дали ему половину. 
Акамбашь аҧсра алазы иныҳәа дууп - Смерть буйвола для собаки – большой праздник. 
Акамбашь ахәыл абон, ашш абомызт- Буйвол видел кольраби, а забора не замечал.
Re: Аҧсуа жǝлар ражǝаҧҟақǝа
 02 апр 2011, 13:41 
Ҳаҭыр зқәу Дауҭ, аџьабаа ижәбо хашҭра ақәым!!! Саргьы ажәаҧҟак нацысҵап, азин сымазар...
Зашҭа уҭоу иашәа ҳәа. (Пой песню того, в чьём дворе ты находишься).
Re: Аҧсуа жǝлар ражǝаҧҟақǝа
 04 апр 2011, 12:52 
"Аб бзиа аҧа бзиа диоуам" рҳәоит, аха уажәтәи ҳҭагылазаашьа иаҳа ианаалоит ажǝаҧҟа - "рыба гниёт с головы". Насгьы, "ахәҷы иибаз иҵоит". Ажәлар рхада амч змоу иакәзар, ижәларгьы ргәабзиара ӷәӷәахоит, ииуа раасҭа иҧсуа рхыҧхьаӡарагьы маҷхоит ҳәа сгәы иаанагоит.
ажәаџьбаразаргьыхы-ҭҟьакиаҩызоуп, абраисҳәоиагьаиџьбарахаргьысаҭашәымҵан, исзыргәаҕьуа - арисандулыҟнытәаупиахьсаҳа:

зымгәажәиазхәыцыз - иҟьыиҿанаҵеит, заҳәажәиазхәыцыз - иандинаркит.

лара лҟнытәиздыруеитдаҽажәаҧҟак:

ан лымгәарҭааҵкьыс ари адунеи шаҟаеиҳау, шаҟаиҧшӡоуаҟара, нарцәгьыариадунеиаасҭаеиҳауп, иҧшӡоуп.

уажәааигәафейсбукаҿыаҧсуаҿаражәаҧҟақәаеиқәырыҧсорҿаархеит. абарурҭ:

абзиара анузыруы аҟаражәабаацуҵароуп
амш зшаз уҿгьыакынҭаиршәып
ажәаҧшӡауахәыштәуеит, ажәабааҧсуашьуеит.
напы еилаҧсаауаҩыдааӡоит, лабаеилаҧсаауаҩыдашьуеит
хара ихәыцуаинархадууп
хара имхәыцуа, иламыскьаҿуп.
ламыс змоу даҽакдарҧшӡомеиҳа
абна ду зыубылреи, амца хьынӡахәыҷуиырцә.
аҧсуаиламысаҵкьысеиҳауӡбаҩдимаӡамызт.
аҧсуара - иушәухуа, иушәуҵомаҭәам.
аламысдажәизын: дагьшәомдагьҧхашьом
цәгьеибзиеиузыҵәахуам
абзиара ҟацаныаӡыиаҭ
аҧсуаикапанрбаҕькшьҭнахып, иламыс - акамбашьқәаирыздырҵысуам
агыруа игәразлоугари?
аиҳабыиуаажәларрзыдышәшьыроуп.
уаҕадуаҭабуааит
уаҕаажәалауиааи
аҧҳәыслоупаусқәазырҿио
ачеиџьыка кырҳаҳарам, аҧшәмаиламысауп
зажәаашәаҟынӡаиузнамгодаҧсыуам
асас даҧшәымоуп
аҧшәмарагьыумазкуадсасым, уҩнаҭадаҕоуп
аламыс змам ичеиџьыка уҽоумырҟьашьын
иахьуаҳәоууагымхан, иахьуаҳәамуацымлан.
иахьуаҳәамунеираҧсроуп
беиарас иҟоуауаҩроуп
акры зычҳазкрыибоит
уаҩразылааӡоупатууқәызҵоиоуп
апату ахьыҟам, ауаҩраыҟам.
ҧаралаахьыӡузаахәуам. Ламысла - ахьыӡурҳауеит!
заҕаиҧаиирадазҧшнызшьазуызихаҵараҩбоуп
 
Re: Аҧсуа жǝлар ражǝаҧҟақǝа
10 фев 2012, 09:56 
Иацаҳҵоит аҧсуа жәеинраалақәа рыҭҵаара. Ари аус ҳара имҩаҧаагоит ажәаҧҟақәа аҧсышәала ранҵареи, урҭ аурысшәахь реиҭагареи, насгьы урҭ ажәала реиҿыршәшәареи рыла. Сгәы иаанагоит ари азнеишьа рыхәап ҳәа аҧсшәа зҵар зҭаху зегьы: аҧсуаагьы, абазақәагьы, атәым милаҭқәагьы.
Акамбашь иақәҧаз ацә атәыҩа хжәеит - Бык, боровшийся с буйволом, рог сломал. 
Акрызмаз иаб иҧсхәгьы иуит, иабҧса иҧсхәгьы иуит, егьызмамыз иабҵәҟьа иҧсхәы изымуит - Богатый устроил поминки и по отцу, и по отчиму, а бедный не смог устроить поминки даже по собственному отцу. 
Акы згыз игыз идыруан, ҩба згыз игыз издыруамызт, ауаа дырхыччон - Тот, кто имел один недостаток, осознавал его, а тот, кто имел два недостатка, не сознавал их и смеялся над людьми. 
Акыр зычҳаз – акры ибеит - Кто много вытерпел, тот много видел. 
Акьаҿ днамӡеит – ау дымлаҟәит- Низкий не достал, высокий не нагнулся. 
Акәты ашьыга ашьапхыц иҵнахит - Когти курицы отрыли то, чем её режут. 
Акәты иалшо акәтаҕь ауп - То, что может курица, это яйцо.
Акәыбыргьы алым ианаиааиуа ыҟоуп - И комар иногда одолевает льва. 
Ақәа аура ныукылар ҟалап, ахаҵацара иақәызкыз аҧҳәызба лынкылара еиҳа - Легче остановить дождь, чем девушку, собирающуюся выйти замуж.
Re: Аҧсуа жǝлар ражǝаҧҟақǝа
20 май 2013, 15:00 
Ҳаҭыр зқәу Давид. Узлагаз ажәаҧҟақәа рынҵара аӡә имацара илшарым. Ара azamana ҳәа аӡәы ицәырҵыз, далагеит унҵамҭақәа рхарҭәаара. Саргьы акык-ҩбак нацысҵоит. Аҳәынҭқараа жьабаӷь уардынла иркуеит (государственные люди зайца и на арбе словят). Аҧша иаанагаз аҧша иагоит (ветер что принес, ветер уносит). Аҩсҭаа амшын дҭажьцәан, «ари зегьы са истәуп» иҳәеит (черт плюнул в море и сказал: это все мое.). Ҳгеи-шьхеи ҳамазкыз шьоук иугәаланаршәап аҵыхәтәантәи.
Re: Аҧсуа жǝлар ражǝаҧҟақǝа
26 май 2013, 14:20 
Даараӡа исҭахуп аҧсуа жәаҧҟақәа рдыруазарц ҳаҧсуа ҿарацәа. Егьа зундаз арахь џьоук ҭало-иҭыҵуа исзыҟамҵеит. Аҧшаагақәа араҟа акгьы рхарам. Аҧсыуажәак ҧшаагак ахышә иақәкны иааукьыҧхьыр, лассы ицәырҵуеит Аҧсуа-Абаза форум иатәу ахьарҧшга. Сара исзеилкаауам избан ҳара атәым ҳзачычоу, ҳбызшәа кәаза згәыгәҭаҳажьуа, уи ҳзалахәмаруа. Ииаӡӡаазаап аҧсуа бызшәа «ахьтәы шәышықәа»… Избарушь Аинтернет аҿы аҧсуа ихатәы бызшәала дыҩуа, асаитқәа аҧиҵо, атемаҵарқәа шьҭыхуа? Ных-ных, ааигәа изымбар ҟалап… Ари аҭагылазаашьа ас шықәсык инаркны хәышықәса рҟынӡа инаӡар ауеит. 
Уажәы ирыцаҳҵап жәаҧҟақәак…
Re: Ажәеинраалақәа
Искандер 21 май 2013, 16:41 
Фазиль Искандер (Ещё по прежнему ты весел И с сигаретою в зубах Дымишь из модерновых кресел Во всех присутственных местах. Еще ты шутишь с секретаршей И даришь ей карандаши. Но сумеречный призрак фальши Колышется на дне души. Еще в начальственном обличье Ничто и не сулит беду, Но с неким траурным приличьем Тебе кивнули на ходу. Еще ты ходишь в учрежденье, Еще ты свойский человек, Но желтой лайкой отчужденья Стянуло головы коллег. И тот, кого считал ты братом, С тобой столкнувшись невзначай, Как бы кричит молчащим взглядом: - Не замарай, не замарай! И как там стойкостью ни хвастай, Прокол, зияние в судьбе. Зрак византийский государства Остановился на тебе.) 
Уара макьаназ улахҿыхуп, Аҭҭын ухаҧыцқәа инрыбжьак, Апақҳәа, уҽеиҵҳәа, унаҿыхоит, Унеины ҭыҧкаҿ уахьтәалак.
Амаӡаныҟәгаҩ-ҧҳәыс макьана Улхлафуа, ҳамҭа-хәыҷқәак луркуеит, Аха, изаку узымдыруа, аргама Акы уныҧшуеит, ак уаршуеит.
Џьара акы иугымшәоушәоуп, Иабаанагарызеи уи акы, Аха избан, дышшылароушәа, Изуеихырхәа шьоук харантәы.
Аусҳәарҭақәа унрыҩнала, Зегьы кашырроушәа иунарбоит, Аха абар, иацы иунаалоз, Уажәы аҽзымдыр ҟаиҵоит.
Ешьас иушьозгьы шәааиҿаҳан, Бла иамбараҳәа днауҿаҧшын, Дыҳәҳәоит гәаныла, иҿы раҳан: Сыумҟьашьын, сыумҟьашьын.
Иагьа ухаҵаз, уфырҭыныз, Иулдмыршазшәа иҧхьаӡа, Ари ажьа акәым иуҧылаз, Уардынла жьа зкуа роуп иумаабуа.
Ишыжәбо, Афорум аҟны еиуеиҧшым атемақәа шьҭыхны ирыдыргалоит ахархәаҩцәа. Арҭ зегьы рнаҩс иамоуп иара убас Абаза порталгьы, нас аурысшәалагьы егьырҭ аҭааҩцәа рзгьы. Аха ҳара уажәы ҳазлацәажәо аҧсуаа рмаҷра ауп Афорум аҟны. Иҟалап, аӡәи-аӡәи ҳаибахьарҧшны уахь анеира, ес-ҽны амҩахыҵра ҳналагар. Издыруада? Зегьы ҳнапы иануп. Ианаҳҭаххагьы, зеиҧш ыҟам ҳбызшәа аҵыхәтәы ҳарааигәеит, аха уи ҳхы ҳаҕазар. Ирымҳәалои, ухы иазууа уаҕа иузиурым ҳәа. Аҵыхәтәаны, даҽа нҵамҭа цыҧҵәахак. Уи акырҭшәеи аҧсшәеи реиҿарҧшра иазкуп. Лымкаала шәызхәаҧшра ақырҭцәа рсаит аҭааҩцәа рхыҧхьаӡароуп.
Асаит lingvoforum: аҧсуа-адыга бызшәақәеи ақырҭшәеи
22 ноя 2011, 21:03 
Ари еицырдыруа, Аинтернет аҿы ҳаҭыр зқәу асаит шьақәгылоуп еиуеиҧшым аиҵафорумқәа рыла. Уахьынтә ҳара, жәаҳәарада, иалҳкаауеит ҳбызшәеи ҳмилаҭреи ирзааигәоу атемақәа, иаҳҳәап, кавказтәи абызшәақәа ирызку атемақәа еидызкыло аиҵафорум. Уаҟа ҳара иаабоит атема «Ақарҭвел бызшәақәеи аҧсуа-адыга бызшәақәеи реимадарақәа» («Контакты картвельских и абхазо-адыгских языков). Уи ааиртит милаҭла иақырҭуоу, аха, иџьынџьуаа даарылукаартә ииашаҳәаҩу ахархәаҩ Chkoni. Атема аартын 2005 шықәса рзы. Уинахыс, иахьа уажәраанӡа, атема еиҵыҵт 19 даҟьа рҟынӡа. Уи злашьақәгылоу анҵамҭақәа афорум ахархәаҩцәеи асасцәеи аҧхьеит 72 нызқь инреиҳаны. Атема аартҩы зегь раҧхьаӡа далацәажәеит ашәаныуа бызшәа иалоу, аҧсшәа иамҧсаху ажәақәа (Аҧсааҭ), (џьира - џьиҳра), (мус). 
Ашәаныуаа рҳәамҭала Аҧсааҭ аҧсаатәқәа драҳан. Уи ашәарацара хылаҧшҩыс даман. Даҽа ҳәамҭақәак рыла, Аҧсааҭ агыгшәыгқәа рыхьча иакәын. Chkoni иҳәоит аҧсшәаҟынтә ашәаныуа бызшәа иалалаз Аҧсааҭ ихьӡ шуҧыхьашәо ауаҧсааи, аҟарачқәеи, абалқарцәеи рмифологиаҿ. 
Автор иҩуеит ашәаныуа бызшәаҿы аџьҵлазы (џьира), ма (џьиҳра) шырҳәо. Иазгәеиҭоит арҭ ажәақәа аҧсшәа ишадҳәалоу. Арҭ иаагоу аҿырҧштәқәа рҿы аҵыхәтәантәи «-ра», уи игәаанагарала, аҵиаақәа рыхьӡқәа еиқәзыршәо шьҭангылоуп… 
 
Шәазхәыц, шәыхь згеит, ҳбызшәеи ҳҩыреи ианаҳҭахымха, «иамаӡамкәа хьаҳәа-ҧаҳәа» изықәҩҩлару Аҧсынра? Ажурнал "Алашара" иалнамыршара иарбану, аҧсышәала иаҧхьо ӡәыр дҳамазар зегьы зыҧхьо, араагьы ҳаиднакылап, ахеиқәырхаразы аибашьра шцац ицоит, ҳгәы ҳамжьааит, ақәӡаареи аҧсҭазаареи ҳара ҳнапалоуп излалҳхо.
 
Аслан Куцниа.

