Аԥсны Аҳәынҭқарра Аконституциа.	Конституция республики Абхазия.
1994 шықәса абҵара 26 рзы Аԥсны Аҳәынҭқарра Иреиҳаӡоу Асовет аилатәара 12-тәи ааԥхьара иаднакылеит, 1999 шықәса жьҭаарамза 3 рзы жәларзегьтәи бжьыҭиирала иақәшаҳаҭхеит, 1999 шықәса жьҭаарамза 3 рзы жәларзегьтәи абжьыҭиира (ареферендум) аан ирыдыркылаз аԥсахра алагаланы.	Принята на сессии Верховного Совета Республики Абхазия 12-го созыва 26 ноября 1994 г., одобрена всенародным голосованием 3 октября 1999 г. с изменением, принятым на всенародном голосовании (референдуме) 3 октября 1999 г.
Ҳарҭ, Аԥсныжәлар, ҳхатәҳәаақәҵаратә зин аԥсҭазаара иаларҵәо, жәлары зегьы рзы насыԥла аԥсҭазаареи аҩнуҵҟатә гәҭынчреи ҳарзықәԥо, ауаҩытәыҩса изинқәеи, ихақәиҭрақәеи, ауаажәларратә ҳәоуеиқәшәареи шьақәырӷәӷәо, гәеизҳарала ирылаҳҳәоит, егьышьақәҳаргылоит Аԥсны Аҳәынҭқарра Аконституциа.	Мы, народ Абхазии, осуществляя свое право на самоопределение, стремясь содействовать всеобщему благоденствию, внутреннему спокойствию, утверждая права и свободы человека, гражданский мир и согласие, торжественно провозглашаем и устанавливаем Конституцию Республики Абхазия.
Актәи ахы. аконституциатә шьақәгылашьа ашьаҭақәа.	Глава 1. основы конституционного строя.
Аԥсны - жәлар рхатәҳәаақәҵаратә зин инақәыршәаны, ҭоурыхла ишьақәгылаз, суверентә, демократиатә, зинтә ҳәынҭқарроуп. Ахьыӡқәа "Аԥсны" ("Аԥсны Аҳәынҭқарра"), "Республика Абхазиӷ" ҵакыла акоуп, еиҟароуп.	Республика Абхазия (Апсны) - суверенное, демократическое, правовое государство, исторически утвердившееся по праву народа на свободное самоопределение. Наименования Республика Абхазия и Апсны равнозначны.
Ажәлармчра - Аԥсны аҳәынҭқарратә мчра шьаҭас иамоуп. Аԥсны асуверенитет ныҟәгаҩыси уи амчра хыҵхырҭаси иамоу Аԥсныжәлар роуп. Ажәлар рымчра аԥсҭазаара иаладырҵәоит дара рхала ма рхаҭарнакцәа рыла.	Народовластие - основа государственной власти в Республике Абхазия. Носителем суверенитета и единственным источником власти в Республике Абхазия является ее народ - граждане Республики Абхазия. Народ осуществляет свою власть непосредственно или через своих представителей.
Аԥсны - жәларбжьаратәи азин иалахәу-егьырҭ аҳәынҭқаррақәеи иареи рыбжьара ишьақәнаргылоит аиқәшаҳаҭратә еизыҟазаашьақәа. Жәларбжьаратәи аиқәшаҳаҭрақәа рыбжьаҵашьеи, акьыԥхь рарбашьеи, рышьақәырӷәӷәашьеи, рԥыргашьеи шьақәыргылахоит закәанла.	Республика Абхазия - субъект международного права - вступает в договорные отношения с другими государствами. Порядок заключения, опубликования, ратификации и денонсации международных договоров устанавливается законом.
Аԥсны шьақәгылоуп араионқәеи (Гагратәи, Гәдоуҭатәи, Аҟәатәи, Гәылрыԥшьтәи, Очамчыратәи, Тҟәарчалтәи, Галтәи) ақалақьқәеи (Гагра, Гәдоуҭа, Афон Ҿыц, Аҟәа, Очамчыра, Тҟәарчал, Гал) зҵазкуа аҭоурыхтә дгьылқәа Саӡны, Бзыԥын, Гәма, Дал-Ҵабал, Абжьуа, Самырзаҟан рыла. Аԥсны иаку, лакьысра зқәым, зыцәгара ҟамло тәылоуп.	Республика Абхазия состоит из исторических земель Садз, Бзып, Гума, Дал-Цабал, Абжуа, Самырзакан, на которых расположены районы (Гагрский, Гудаутский, Сухумский, Гулрыпшский, Очамчырский, Ткуарчалский, Галский) и города (Гагра, Гудаута, Новый Афон, Сухум, Очамчыра, Ткуарчал, Гал). Территория Республики Абхазия целостна, неприкосновенна и неотчуждаема.
Адгьыли егьырҭ аԥсабаратә аагарҭақәеи ажәлар ирхатәуп, Аԥсны аҩнуҵҟа урҭ рхы иадырхәоит егьырыхьчоит ажәлар рыԥсҭазаареи рџьауси шьаҭас изларымоу ала. Аԥсабаратә аагарҭақәа рныҟәгашьеи рхархәашьеи ирыдҳәалоу азҵаарақәа рҭыԥ иқәҵахоит Аԥсны азакәанқәа рыла.	Земля и другие природные ресурсы являются собственностью народа, используются и охраняются в Республике Абхазия как основа жизни и деятельности ее граждан. Вопросы владения, пользования и распоряжения природными ресурсами регулируются законами Республики Абхазия.
Аԥсны ҳәынҭқарра бызшәас иамоуп аԥсуа бызшәа. Аурыс бызшәа, аԥсуа бызшәа инаваргыланы, аҳәынҭқарратәии егьырҭ еиуеиԥшым аусҳәарҭақәеи рыҟны ахархәара амоуп. Аԥсны иқәынхо егьырҭ ажәлар гәыԥқәа зегьы рхатәы бызшәа иақәиҭны ахархәара аҳәынҭқарра азин рнаҭоит.	Государственный язык Республики Абхазия - абхазский. Русский язык наряду с абхазским признается языком государственных и других учреждений. Государство гарантирует всем этническим группам, проживающим в Абхазии, их право на свободное использование родного языка.
Аҳәынҭқарратә мчра Аԥсны имҩаԥгахоит азакәанԥҵаратәи, анагӡаратәи, аӡбаратәи мчрақәа рыла еихшаны. Азакәанԥҵаратәи, анагӡаратәи, аӡбаратәи - ихьыԥшым мчрақәоуп.	Государственная власть в Республике Абхазия осуществляется на основе разделения на законодательную, исполнительную и судебную. Законодательная, исполнительная и судебная власти самостоятельны.
Аԥсны ахархәара аманы иршьоит иагьалдыршоит аҭыԥантәи ахаланапхгара, иара азинмчхарақәа рыҩнуҵҟа ахақәиҭра аманы. Аҭыԥантәи ахаланапхгаратә усбарҭақәа аҳәынҭқарратә мчра аусбарҭақәа реилазаара иалаӡам.	В Республике Абхазия признается и обеспечивается местное самоуправление - самостоятельное в пределах своих полномочий. Органы местного самоуправления не входят в систему органов государственной власти.
Абри Аконституциа иреиҳаӡоу азинтә мчра амоуп. Аԥсны ирыдыркыло азакәанқәеи егьырҭ азинтә нҵақәеи Аконституциа иашьашәалазароуп.	Настоящая Конституция имеет высшую юридическую силу. Законы и иные правовые акты, принимаемые в Республике Абхазия, должны соответствовать Конституции.
Аԥсны ахатә ҳәынҭқарратә символика амоуп - аҳәынҭқарратә бираҟ, адырга, ахьыӡрашәа - урҭ шеиқәыршәатәу шьақәдыргылоит Аконституциатә закәанқәа рыла. Аҟәа (Сухум) - Аԥсны иаҳҭнықалақьуп.	Республика Абхазия имеет свою символику: государственный флаг, герб и гимн, описание которых устанавливается конституционными законами. Столица Республики Абхазия - город Сухум (Акуа).
АҨБАТӘИ АХЫ. АУАҨИ АТӘЫЛАУАҨИ РЗИНҚӘЕИ РХАҚӘИҬРАҚӘЕИ	Глава 2. права и свободы человека и гражданина
Аԥсны рықәшаҳаҭуп егьахьчоит ауаҩы изинқәа Еицырзеиԥшу Адекларациеи, аекономикатә, асоциалтә, аполитикатә, акультуратә, атәылауаҩратә зинқәа ирзынархоу Жәларбжьаратәи Апактқәеи, иара убас егьырҭ еицеиқәшаҳаҭны ирыдыркылахьоу жәларбжьаратә-зинтә нҵақәа зегьы рыҟны иарбоу азинқәеи ахақәиҭрақәеи.	Республика Абхазия признает и гарантирует права и свободы, закрепленные во Всеобщей Декларации прав человека, в Международных Пактах об экономических, социальных и культурных правах, о гражданских и политических правах, других общепризнанных международно-правовых актах.
Ауаҩы ицшоуп ихадароу азинқәеи ахақәиҭрақәеи. Дарбанзаалак ауаҩы дшоуп ихы дақәиҭны. Азакәани аӡбареи рҿаԥхьа зегьы еиҟароуп милаҭлеи, хаҵалеи, ԥҳәыслеи, бызшәалеи, хылҵшьҭралеи, маллеи, маҵуралеи, нхарҭа ҭыԥлеи, динлеи, дунеихәаԥшышьалеи, идеологиалеи, цәаԥшшәахәылеи ҳәа еилых ҟамҵакәа.	Основные права и свободы принадлежат человеку от рождения. Каждый человек рождается свободным. Все равны перед законом и судом независимо от расы, национальности, пола, языка, происхождения, имущественного и должностного положения, места жительства, отношения к религии, убеждений, идеологий и других обстоятельств.
Ауаҩы ԥсабарала имоуп аԥсҭазаареи, ахақәиҭреи, ахатә мали, аӡә диламкьысуа аҟазаареи рзин.	Естественными правами и свободами человека являются: право на жизнь, свободу, неприкосновенность, частную собственность.
Дарбанзаалак ауаҩы ихатә ԥсҭазаареи, ихатәи, иҭаацәаратә маӡеи, ихьӡ-иԥша ахьчареи, инамыси, идинхаҵареи, ирҿиаратә уси, ихәыцреи, иажәеи, идунеихәаԥшышьеи дрықәиҭуп.	Каждый человек имеет право на свободу частной жизни, личную и семейную тайну, защиту чести и достоинства, свободу совести, вероисповедания, творчества, мысли, слова и убеждений.
Дарбанзаалак ауаҩы ирҳәацәара, иргәаҟра, иаҳаҭыр аларҟәра, иакәым иақәыршәара залшом.	Никто не может быть подвергнут пыткам, насилию, другому жестокому или унижающему человеческое достоинство обращению или наказанию.
Дарбанзаалак ауаҩы дақәиҭуп дахьцо-дахьаауа, иҭыӡҭыԥ алхра, шәҟәыла-быӷьшәыла, егьырҭ ацҳаражәҳәарақәа рыла аимадара амаӡа.	Каждый человек обладает правом свободы передвижения и выбора места жительства, тайны переписки и других сообщений.
Ауаа зегьы ахеидкылареи, аҭынчратә еизарақәеи, аицымҩасрақәеи рымҩаԥгара азин рымоуп.	Все люди имеют право на объединение, проведение мирных митингов, собраний, шествий и демонстраций.
Аконституциатә шьақәгылашьа мчыла аԥсахра, аҳәынҭқарра ашәарҭа аҭаргылара, бџьарла еибыҭоу архәҭақәа реиҿкаара, ауаа социалла, милаҭла, динла реичырчара хықәкыс измоу ауаажәларратә хеидкылақәеи, апартиақәеи, аҵысрақәеи реиҿкаара ҟалом.	Запрещается создание и деятельность общественных объединений, партий и движений, цели и действие которых - насильственное изменение конституционного строя, подрыв безопасности государства, создание вооруженных формирований, разжигание социальной, расовой, национальной и религиозной розни.
Дарбанзаалак ауаҩы дрықәиҭуп аҩны-агәара, аекономикатә, аџьатә хақәиҭра, аҵарадырра, аԥсшьара, ахәшәтәыратә цхыраара, асоциалтә маншәалара.	Каждый человек имеет право на жилище, экономическую свободу и свободу труда, образование и отдых, медицинское обслуживание и социальное обеспечение.
Ауаҩы иҩны-игәара лакьысра ақәым. Аӡәгьы азин имам, изтәу дазыразымкәа, иҩны аҩналара, закәанла ианышьақәыргылои аусӡбара азин анинаҭои рыда.	Дом человека неприкосновенен. Никто не вправе проникать в жилище против воли проживающего в нем лица иначе как в случаях, установленных законом, или на основании судебного решения.
Дарбанзаалак ауаҩы изинқәеи ихақәиҭрақәеи аҳәынҭқарреи аусӡбареи ишырыхьчо ала агәрагара имазароуп.	Каждому человеку гарантируется государственная и судебная защита его прав и свобод.
Аԥсны аус ауеит ахарадара апрезумпциа. Ахара здырҵо хара имам хәа дыԥхьаӡоуп, ахара шиду еилкаахаанӡа, азакәантә мчы зоухьоу аусӡбаратә лахьыҭарала ишьақәыргылахаанӡа. Ахара здырҵо ахара шидым ашьақәырӷәӷәара иара иуалӡам.	В Республике Абхазия действует принцип презумпции невиновности. Обвиняемый считается невиновным, пока его вина не доказана и не установлена вступившим в законную силу судебным приговором. Обвиняемый не обязан доказывать свою невиновность.
Дарбанзаалак иаанкылоу ма иҭакыу ауаҩы, данааныркыла ма данҭарк инаркны, азин имоуп адукат ицхыраара ихы иаирхәар, азин имоуп иара убас идукат дыҟамкәа иҿахәы римҭар.	Каждое задержанное или заключенное под стражу лицо вправе пользоваться помощью адвоката с момента задержания, заключения под стражу и может не давать показания в отсутствие адвоката.
Иҟаиҵаз ацәгьоуразы аҵыхәтәантәи ахарадҵарала ахара здырҵахьоу дарбанзаалак иара убри ацәгьоуразы еиҭа иусӡбара залшом.	Никакое лицо не может быть судимо повторно за деяние, за совершение которого оно уже было признано виновным по заключительному приговору суда.
Аҭакԥхықәра шьақәзыргыло ма изырымчуа азакәан ҿыц ииасхьоу аус аилыргараан мчы амаӡам.	Закон, устанавливающий или отягчающий ответственность, обратной силы не имеет.
Дарбанзаалак азин имоуп аҳәынҭқарратә усбарҭақәеи амаҵурауааи закәандарала иахьизныҟәаз иахҟьаны иоуз аԥырхага аҳәынҭқаррала ахарҭәаара.	Каждый имеет право на возмещение государством вреда, причиненного незаконными действиями государственных органов и должностных лиц.
Аԥсны атәылауаҩ ҳәа иԥхьаӡоу ари ахьӡ зихыххом, итәыла дзалцахом, насгьы даҽа ҳәынҭқаррак дзаҭахом.	Гражданин Республики Абхазия не может быть лишен ее гражданства, выслан за ее пределы либо выдан другому государству.
Аԥсны иара атәылауаа агәра днаргоит, урҭ атәыла анҭыҵгьы ишахьчо, ишырхылаԥшуа.	Республика Абхазия гарантирует своим гражданам защиту и покровительство за ее пределами.
Жәаа шықәса зхыҵыз Аԥсны атәылауаҩ абри Аконституциеи Аԥсны азакәанқәеи ишьақәдыргылаз азинқәеи ауалԥшьақәеи зегьы инагӡаны инапаҿы иҟоуп.	Гражданин Республики Абхазия, достигший 18 лет, обладает всей полнотой прав и обязанностей, установленных настоящей Конституцией и законами Республики Абхазия.
Аԥсны атәылауааи уи иқәынхо зегьи ируалуп азакәан инақәыршәаны ашәахтәқәа ршәара.	Все граждане и жители Республики Абхазия обязаны платить налоги в установленном законом порядке.
Аԥсны иҟоу дарбанзаалак иуалуп Аԥсны азакәанқәеи Аконституциеи рықәныҟәара.	Каждый человек, находящийся в Республике Абхазия, обязан соблюдать Конституцию и законы Республики Абхазия.
Дарбанзаалак ауаҩы иуалуп егьырҭ ауаа рзинқәеи рхақәиҭрақәеи ҳаҭыр рықәҵара.	Каждый человек обязан уважать права и свободы других людей.
Дарбанзаалак ауаҩы иуалуп иааикәыршаны иҟоу аԥсабара аи3аҳареи ахьчареи.	Каждый человек обязан уважать и защищать окружающую среду.
Аԥсадгьыл ахьчара Аԥсны атәылауаа зегьы ируалԥшьоуп.	Защита Родины - долг и обязанность каждого гражданина Республики Абхазия.
Аконституциаҿы иалкаау зинқәак реиқәыԥхьаӡара иаанагом ажәларбжьаратә-зинтә нҵақәа рыла еицрыдыркылаз егьырҭ азинқәа мап рыцәктәуп ма иларҟәтәуп ҳәа.	Перечисление в Конституции определенных прав не должно толковаться как отрицание или умаление других прав, общепризнанных международными правовыми актами.
Аԥсны ирыдрымкылароуп егьҭырмыжьроуп ауаҩы изинқәеи ихақәиҭрақәеи аԥызхуа ма илазырҟәуа закәанк иадамхаргьы.	Ни один закон, отменяющий или умаляющий права и свободы человека, не должен быть принят или издан в Республике Абхазия.
Азинқәеи ахақәиҭрақәеи рыԥкрақәак алагалазар ҟалоит конституциатә закәан мацарала Аконституциатә шьақәгылашьа ахьчаразы, ашәарҭадареи ауаажәларратә еиҿкаареи рырӷәӷәаразы, ауаҩы игәабзиареи инамыси рыхьчаразы, иара убасгьы аԥсабаратә рыцҳарақәеи, и3ыдоу ма аибашьратә ҭагылазаашьеи раан.	Отдельные ограничения прав и свобод могут вводиться только конституционными законами при необходимости защиты конституционного строя, обеспечения безопасности и общественного порядка, охраны здоровья и нравственности, а также в случаях стихийных бедствий, чрезвычайного или военного положения.
Ахԥатәи ахы. азакәанԥҵаратә мчра	Глава 3. законодательная власть
Ари Аконституциа ишьақәнаргылаз азакәанԥҵаратә зинмчхарақәа зегьы Жәлар Реизара - Апарламент имҩаԥнагоит.	Все законодательные полномочия, установленные настоящей Конституцией, осуществляются Народным Собранием - Парламентом Республики Абхазия.
Аԥсны Жәлар Реизара шьақәгылоуп 35-ҩык адепутатцәа рыла.	Парламент Республики Абхазия состоит из 35 депутатов.
Жәлар Реизарахь алхрақәа мҩаԥысуеит зегьы еицырзеиԥшу, еиҟароу, изныктәиу алхратә зинтә шьаҭа инақәыршәаны, маӡа бжьыҭирала.	Выборы в Парламент осуществляются на основе всеобщего, равного и прямого избирательного права, посредством тайного голосования.
Жәлар Реизара азинмчхарақәа ҿҳәарас ирымоуп хәы-шықәса.	Срок полномочий Парламента пять лет.
Жәлар Реизара адепутатцәа ралхшьа аԥҟарақәа шьақәнаргылоит аконституциатә закәан.	Порядок выбора депутатов Парламента устанавливается конституционным законом.
Аԥсны Жәлар Реизарахь ддепутатхарц илшоит 25-шықәса зхыҵуа, алхратә зин змоу дарбанзаалак Аԥсны атәылауаҩ.	Депутатом Парламента Республики Абхазия может стать каждый гражданин Республики Абхазия, достигший 25 лет и обладающий избирательным правом.
Аԥсны Аҳәынҭқарра Ахада ма Аминистрцәа Реилазаара иалахәу, насгьы аҳәынҭқарратә усбарҭа аилазаареи аӡбаратә усҳәарҭақәеи ирыҵанакуа амаҵураҭыԥқәа аанызкыло, мамзаргьы аԥара зхыршәаауа даҽа усурак знапы алаку, арҵаҩратә, анаукатә, арҿиаратә усқәа аламҵакәа, Жәлар Реизара алахәхара илшом.	Должности Президента Республики Абхазия, члена Кабинета Министров, официальные посты в государственном аппарате и в органах судебной власти, равно как и занятие любой иной оплачиваемой деятельностью, кроме преподавательской, научной и иной творческой деятельности, несовместимы с членством в Парламенте Республики Абхазия.
Жәлар Реизара адепутатцәа Жәлар Реизараҿы имҩаԥырго русуразы Аԥсны Аҳәынҭқарра ирзоунажьуеит рџьабааԥса.	Депутаты Парламента получают за свою работу в Парламенте денежное вознаграждение, выплачиваемое Республикой Абхазия.
Жәлар Реизара адепутатцәа рылакьысра зинӡам, урҭ рымчхара аҿҳәара ааиаанӡа. Урҭ раанкылара, рҭакра, реимдара азин ыҟам, ацәгьара ахьыруз аҭыԥ аҿы иаанкыламзар, иара убасгьы хаҭала ргәаҭара залшом, егьырҭ ауаа ашәарҭа иҭазыргыло дара акгьы рыдбаламзар. Рыламкьысра аԥыхра азҵаара Жәлар Реизара иаӡбоит.	Депутаты Парламента обладают неприкосновенностью в течение всего срока полномочий. Они не могут быть задержаны, арестованы, подвергнуты обыску, кроме случаев задержания на месте преступления, а также подвергнуты личному досмотру, за исключением случаев, когда это предусмотрено законом для обеспечения безопасности других людей. Вопрос о лишении неприкосновенности решается Парламентом.
Жәлар Реизара адепутатцәа руалԥшьа анагӡараҿы ралхцәа рыдҵала иҿаҳәахарц залшом.	Депутаты Парламента не могут быть связаны императивным мандатом.
Ҿыц иалху Жәлар Реизара раԥхьатәи аилатәара ааиԥхьоит Аԥсны Ахада алхрақәа рышьҭахь мызкы аҩнуҵҟала.	Первое заседание вновь избранного Парламента созывается Президентом Республики Абхазия в течение месяца со дня проведения выборов.
Жәлар Реизара иара аилазаара аҟынтәи иалнахуеит Аиҳаби уи ихаҭыԥуааи, егьырҭ амаҵурауааи, еиҿнакаауеит акомиссиақәеи агәыԥ 3ыдақәеи.	Парламент из своего состава избирает Спикера, его заместителей и других должностных лиц, образует комиссии и комитеты.
Жәлар Реизара Аиҳабы Жәлар Реизара аилатәарақәа мҩаԥигоит, Жәлар Реизара адепутатцәа рзинмчхарақәа рынагӡараҿы ацхыраара риҭоит, иаҭаху адыррақәа рыла еиқәиршәоит, Жәлар Реизара ақәҵарақәа инапы рыҵаиҩуеит.	Спикер Парламента ведет заседания Парламента, оказывает содействие депутатам Парламента в осуществлении ими своих полномочий, обеспечивает их необходимой информацией, подписывает постановления Парламента.
Аиҳабы далырхаанӡа, ҿыц еиҿкаау Жәлар Реизара раԥхьатәи аилатәара мҩаԥигоит қәрала дара зегьы иреиҳабу Жәлар Реизара адепутат.	До избрания Спикера первую сессию вновь избранного Парламента ведет старейший по возрасту депутат Парламента.
Ҿыц иалху Жәлар Реизара аусура ианалага инаркны уанӡатәи Жәлар Реизара азинмчхарақәа нҵәоит.	С момента начала работы вновь избранного Парламента полномочия предыдущего Парламента прекращаются.
Жәлар Реизара имҩаԥнагоит шықәсык ҩ-еилатәарак (ааԥынтәи аилатәара, ҭагалантәи аилатәара).	Парламент проводит сессии не реже двух раз в год (весенняя сессия и осенняя сессия).
Жәлар Реизара аусушьа арегламент иҳәаақәнаҵоит.	Порядок работы Парламента определяется регламентом.
Жәлар Реизара иаӡбозаалак иаҭаху адепутатцәа рхыԥхьаӡара ыҟазароуп. Азакәанԥҵаратә нҵақәа рыдкыларазы, 3ыдала Аконституциа иазгәанаҭаз акы акәымзар, иҟазароуп Жәлар Реизара адепутатцәа рзеиԥш хыԥхьаӡара аҟынтә реиҳараҩык. Аконституциатә закәани даҽа закәанқәаки рыдкылара аан иҟазароуп ахԥа рыҩхәҭак ирыҵаркуа рбыжьқәа Жәлар Реизара адепутатцәа рзеиԥш хыԥхьаӡара аҟнытә.	Любое решение Парламента требует кворума. Для принятия законодательных актов, за исключением случаев, особо предусмотренных Конституцией, необходимо простое большинство от общего числа депутатов Парламента. При принятии конституционного закона, а также при необходимости квалифицированного большинства требуются голоса двух третей от общего числа депутатов Парламента.
Жәлар Реизара иаднакылаз иарбан закәанӡбатәзаалак Аԥсны Ахада изнагалатәуп.	Каждый законопроект, принятый Парламентом, представляется Президенту Республики Абхазия.
Аԥсны Ахада инапы аҵаиҩыр, уи азакәанӡбатә акьыԥхь иаирбоит Жәлар Реизара ианаднакылаз инаркны жәохәымш рыҩнуҵҟала.	Если законопроект подписывается Президентом, то он публикует его в течение 15 дней со дня его принятия Парламентом Республики Абхазия.
Азакәан амч аиуеит ианыркьыԥхь инаркны, еиҳа ихьшәаны азакәан амч аиура, азакәан ахаҭа ианышьақәнаргыло ада.	Закон вступает в силу с момента его опубликования, за исключением случаев, когда более позднее вступление закона в силу устанавливается самим законом.
Азакәанӡбатә Аԥсны Ахада дақәшаҳаҭымзар, уи Жәлар Реизарахь иргьежьуеит, дзықәшаҳаҭым азгәаҭаны. Аҩынтәтәи ахәаԥшра аан ахԥа рыҩхәҭак ирыҵаркуа абжьқәа рыла азакәанӡбатә рыдыркылазар, Аԥсны Ахада инапы аҵаиҩыроуп, егьҭижьроуп.	В случае неодобрения законопроекта Президентом, он возвращает его со своими возражениями в Парламент. Если при повторном рассмотрении законопроект будет принят квалифицированным большинством, то Президент обязан подписать и опубликовать его.
Аԥсны Ахада азакәанӡбатә аниоу инаркны жәамш рыҩнуҵҟала Жәлар Реизарахь имыргьежьзар, усҟан азакәанӡбатә закәанхоит, Аԥсны Ахада инапы аҵаиҩызар еиԥш. Азакәанӡбатә закәанхаӡом аилатәара ахгара иахҟьаны Аԥсны Ахада Жәлар Реизарахь измыргьежьзар.	Если законопроект не возвращен Президентом в течение десяти дней после того, как он был ему представлен, таковой законопроект становится законом так же, как если бы он был подписан Президентом. Законопроект не становится законом, если из-за переноса заседания он не мог быть возвращен в Парламент.
Аԥсны Жәлар Реизараҿы азакәанԥҵаратә ԥшьгара азин рымоуп Жәлар Реизара адепутатцәеи, Аԥсны Ахадеи, Аԥсны Иреиҳаӡоу Аӡбареи, Аԥсны Апрокурор Хадеи.	Право законодательной инициативы в Парламенте Республики Абхазия принадлежит его депутатам, Президенту Республики Абхазия, Верховному Суду Республики Абхазия, Генеральному прокурору Республики Абхазия.
Аԥсны Аҳәынҭқарра Жәлар РеизараҚ	Парламент Республики Абхазия:
иаднакылоит Аконституциеи Аԥсны Аҳәынҭқарра азакәанқәеи;	принимает Конституцию и законы Республики Абхазия;
иаднакылоит аҭыԥантәи аҳәаақәа рыԥсахрақәа ирызку ақәҵарақәа;	принимает решения об административно-территориальных изменениях;
иазыӡырҩуеит атәылаҿы ҭагылазаашьас иҟоуи, аҳәынҭқарра аҩнуҵҟатәи, адәныҟатәи аполитика ахырхарҭа хадақәеи, нас урҭ рымҩаԥгареи ирызку Аԥсны Ахада инашьҭымҭақәа;	заслушивает послания Президента о положении в стране, об основных направлениях внутренней и внешней политики государства и ее осуществлении;
иахәаԥшуеит егьышьақәнарӷәӷәоит аҳәынҭқарра абиуџьет, уи анагӡарагьы хылаԥшра азнауеит;	рассматривает и утверждает государственный бюджет, осуществляет контроль за его исполнением;
иаднакылоит ашьауӷатә, ашьауӷатә-усеилыргаратә, амҩақәҵаратә-џьатә, атәылауаҩратә, атәылауаҩратә-усеилыргаратә, аиныршәаратә уҳәа азакәанԥҵарақәа, аӡбареиҿкаареи апрокуратуреи ирызку азҵаарақәа;	принимает уголовное, уголовно-процессуальное, исправительно-трудовое, гражданское, гражданско-процессуальное, арбитражное и иное законодательство, законы по вопросам судоустройства и прокуратуры;
имҩаԥнагоит Аконституциеи Аԥсны азакәанқәеи реилыркаара иазку аусқәа;	осуществляет толкование Конституции и законов Республики Абхазия;
ишьақәнаргылоит Аԥсны Аҳәынҭқарратә ҳамҭақәеи, аҳаҭыртә, арратә хьӡалкаақәеи;	устанавливает государственные награды, почетные и воинские звания Республики Абхазия;
ишьақәнарӷәӷәоит, ишыԥнарго рыланаҳәоит Аԥсны Аҳәынҭқаррабжьаратә еиқәшаҳаҭрақәа;	ратифицирует и денонсирует межгосударственные договоры Республики Абхазия;
иалнахуеит Аԥсны Жәлар Реизара Аиҳаби уи ихаҭыԥуааи;	избирает Спикера Парламента Республики Абхазия и его заместителей;
амаҵура ианаҭоит, рхы иақәиҭнатәуеит, азакәан инақәыршәаны, Аԥсны Ахада иқәиргыло Апрокурор Хадеи, Амилаҭтә банк Ахантәаҩи, егьырҭ амаҵурауааи;	назначает и освобождает по представлению Президента Генерального прокурора, Председателя Национального банка и других должностных лиц в соответствии с законом;
иаднакылоит Аминистрцәа Реилазаара иалахәу џьоукы бжьыҭирала иӡбоу рыгәрамгара рылаҳәара иазку ақәҵарақәа;	принимает решения об объявлении вотума недоверия отдельным членам Кабинета Министров;
Аԥсны Ахада ахара иднаҵоит уи имаҵура нижьразы;	выдвигает обвинения против Президента Республики Абхазия для отрешения его от должности;
ирыланаҳәоит амнистиа;	объявляет амнистию;
иаӡбоит аибашьра рылаҳәареи аинышәара рыбжьаҵареи ирызку азҵаатәқәа;	решает вопросы объявления войны и заключения мира;
иаӡбоит Аԥсны Жәлар Реизара адепутатцәа рыламкьысра азҵаатәқәа;	решает вопросы о неприкосновенности депутатов Парламента Республики Абхазия;
иаӡбоит и3ыдоу аҭагылазаашьеи аибашьратә ҭагылазаашьеи ралагалара ахьынӡазинрку;	принимает решения о правомерности введения чрезвычайного и военного положения;
инанагӡоит Аконституциеи Аԥсны азакәанқәеи иадырҵо егьырҭ азинмчхарақәа.	осуществляет иные полномочия, возложенные на него Конституцией и законами Республики Абхазия.
Аԥшьбатәи ахы. анагӡаратә мчра	Глава 4. исполнительная власть
Аԥсны Аҳәынҭқарра аҩнуҵҟа анагӡаратә мчра Аԥсны Ахада имадоуп.	Исполнительная власть в Республике Абхазия предоставляется Президенту Республики Абхазия.
Аԥсны Ахада Аԥсны Аҳәынҭқарра хыс дамоуп.	Президент Республики Абхазия является главой государства.
Аԥсны Ахада иалхра мҩаԥысуеит зегьы еицырзеиԥшу, еиҟароу, изныктәиу алхратә зин ашьаҭала, маӡа бжьыҭирала, хәы-шықәса аҿҳәара аҭаны.	Выборы Президента Республики Абхазия осуществляются на основе всеобщего, равного и прямого избирательного права при тайном голосовании сроком на пять лет.
Аԥсны Ахадас далырхуеит милаҭла иаԥсуоу, 35-шықәса иреиҵамкәа, қџ-шықәса иреиҳамкәа изхыҵуа, алхра азин змоу Аԥсны атәылауаҩ.	Президентом Республики Абхазия избирается лицо абхазской национальности, гражданин Республики Абхазия, не моложе 35 и не старше 65 лет, обладающий избирательным правом.
Аԥсны Ахадас аӡәы инеиԥынкыланы ҩ-ҿҳәарак иреиҳаны иалхра залшом.	Одно и то же лицо не может быть Президентом Республики Абхазия более двух сроков подряд.
Аԥсны Ахада имчхарақәа рынагӡара далагоит ҭоуба аниу инаркны, имчхарақәа рынагӡара даҟәыҵуеит иҿҳәара анааилак, ҿыц иалху Аԥсны Ахада ҭоуба аниу инаркны.	Президент Республики Абхазия приступает к исполнению полномочий с момента принесения им присяги и прекращает их исполнение по истечении срока его пребывания в должности с момента принесения присяги вновь избранным Президентом Республики Абхазия.
Аԥсны Ахада иалхшьеи, иалхра аҿҳәареи шьақәыргылахоит конституциатә закәанла.	Порядок и сроки выборов Президента Республики Абхазия устанавливаются конституционным законом.
Аԥсны Ахада имаҵура данахагыло, Аԥсны Жәлар Реизараҿы ҭоуба иуеит Иреиҳаӡоу Аӡбара аӡбаҩцәа адԥхьаланы. Аҭоуба атекст Жәлар Реизара ишьақәнарӷәӷәоит.	При вступлении в должность Президент Республики Абхазия приносит в Парламенте Республики Абхазия в присутствии членов Верховного Суда присягу, текст которой утверждается Парламентом.
Аԥсны Ахада изинмчхарақәа неигӡонаҵы, аполитикатә партиақәеи ауаажәларратә хеидкыларақәеи иҽрылаирхәуам.	На время выполнения своих полномочий Президент Республики Абхазия приостанавливает свое членство в политических партиях и общественных объединениях.
Аԥсны Ахада Жәлар Реизара дадепутатӡам, аҳәынҭқарратә, ауаажәларратә усбарҭақәа ирыҵаркәа иарбанзаалак даҽа маҵурак идикылар ҟалом, ахаԥшьгаратә налаҵаны.	Президент Республики Абхазия не является депутатом Парламента и не может занимать никакие другие должности в государственных и общественных органах, предпринимательских структурах.
Аԥсны Ахада ишьақәыргылоу аҿҳәарақәа раан иусуразы ианашьахоит иџьабааԥса Аԥсны Аҳәынҭқарра аҟынтә.	Президент в установленные сроки получает за свою службу денежное вознаграждение, выплачиваемое Республикой Абхазия.
Аԥсны Ахада:	Президент Республики Абхазия:
дырхылаԥшуеит ауаҩы изинқәеи ихақәиҭрақәеи, Аконституциеи Аԥсны азакәанқәеи, уи ажәларбжьаратә хыдҵақәеи рынагӡашьа;	обеспечивает соблюдение прав и свобод человека, Конституции и законов Республики Абхазия, ее международных обязательств;
иҳәаақәиҵоит аҩнуҵҟатәи, адәныҟатәи аполитика ахырхарҭа хадақәа;	определяет основные направления внутренней и внешней политики;
аҳәынҭқарра дахаҭарнакуп ажәларбжьаратә усқәа рҟны;	официально представляет государство в международных делах;
инапы рыҵаиҩуеит аҳәынҭқаррабжьаратә еиқәшаҳаҭрақәа;	подписывает межгосударственные договоры;
имҩаԥигоит Аԥсны ашәарҭадареи аҳәаақәа рыламкьысреи рзы иаҭаху аусқәа, еиҿикаауеит, хадарагьы азиуеит зыстатус закәанла иҳәаақәҵахо Ашәарҭадара Асовет;	принимает меры по обеспечению безопасности и территориальной целостности Республики Абхазия, формирует и возглавляет Совет Безопасности, статус которого определяется законом;
ишьақәирӷәӷәоит Аԥсны аибашьратә доктрина;	утверждает военную доктрину Республики Абхазия;
Аԥсны Ар ԥызас дрымоуп;	является главнокомандующим Вооруженных Сил Республики Абхазия;
аҳәаанырцәтәи аҳәынҭқаррақәеи жәларбжьаратәи еиҿкаарақәеи рҟны Аԥсны адипломатиатә хаҭарнакцәа ықәиргылоит, ирхынҳәуеит;	назначает и отзывает дипломатических представителей Республики Абхазия в иностранных государствах и международных организациях;
ишьақәирӷәӷәоит аҳәынҭқарратә, аекономикатә, асоциалтә, акультуратә, амилаҭтә ҿиара апрограммақәа;	утверждает программы в области государственного, экономического, социального, культурного и национального развития;
Аԥсны иахьаҵанакуа иалиршоит афинанстә, акредиттә политикеи, анаука, аҵараиура, акультура, агәабзиара, аекологиа, асоциалтә еиқәшәара ирыдҳәалоу аполитикеи рымҩаԥгара;	обеспечивает проведение на территории Республики Абхазия финансовой, кредитной политики, политики в области науки, образования, культуры, здоровья, экологии, социального обеспечения;
иалиршоит атәылауаҩра, ахатә мал азыҟазаашьақәа, абиуџьет-финанстә система, ашәахтәқәҵара, иааҳакәыршан иҟоу аԥсабара ахьчара, аҳәынҭқарратә маҵура рызҵаарақәа иаку рзакәанԥҵаратә мҩақәҵара;	обеспечивает единство законодательного регулирования вопросов гражданства, отношений собственности, бюджетно-финансовой системы, налогообложения, охраны окружающей среды, государственной службы;
Жәлар Реизара аилатәарақәа рылатәара азин имоуп, ианааиҭаххо аамҭазгьы ажәа иҭалатәуп;	имеет право присутствовать на сессиях Парламента, ему должно быть предоставлено слово в любой момент по его требованию;
атәылауаа ршәарҭадара ахьчаразы, азакәан инақәыршәаны Аԥсны иалеигалоит а3ыдаҭагылазаашьеи аибашьратә ҭагылазаашьеи, убри анаҩс урҭ аҭагылазаашьақәа Жәлар Реизара ишьақәнарӷәӷәоит;	в интересах обеспечения безопасности граждан вводит в соответствии с законом чрезвычайное и военное положение в Республике Абхазия с последующим утверждением Парламентом;
Аԥсны Жәлар Реизараҿы иара изинмчхарақәа инарықәыршәаны иқәиргылоит Амилаҭтә банк Ахантәаҩи, Апрокурор Хадеи, егьырҭ амаҵурауааи ркандидатурақәа, иара убас Жәлар Реизара иалеигалоит урҭ рхы рақәиҭтәра азҵаарагьы;	представляет в Парламент Республики Абхазия на избрание кандидатуры Председателя Национального банка, Генерального прокурора, других должностных лиц в соответствии со своими полномочиями, а также входит в Парламент с представлениями об их освобождении;
ишьақәиргылоит Жәлар Реизарахь алхрақәа рымҩаԥгара;	назначает выборы в Парламент Республики Абхазия;
амаҵура иеиҭоит иагьамихуеит Аԥсны ақалақьқәеи араионқәеи рҟны анагӡаратә мчра ахадацәа;	назначает и освобождает глав исполнительной власти в городах и районах Республики Абхазия;
дрыхәаԥшуеит анагӡаратә мчра аусбарҭақәа реиҿкаареи русушьеи рызҵаарақәа;	рассматривает вопросы об организации и деятельности органов исполнительной власти;
аминистррақәа, аусҳәарҭақәа, араионқәа, ақалақьқәа рхадацәа, иара убас аҭыԥантәи ахаланапхгара рынҵақәа аԥихуеит, урҭ Аԥсны Аконституциеи азакәанԥҵареи ирҿагылозар;	отменяет акты министерств и ведомств, глав исполнительной власти городов и районов, а также органов местного самоуправления, в случае противоречия этих актов Конституции и законодательству Республики Абхазия;
ирылеиҳәоит ареферендум ихаԥшьгарала, Жәлар Реизареи Аԥсны Иреиҳаӡоу Аӡбареи рыдҵала, азакәан ишаҳәо инақәыршәаны;	назначает референдум по собственной инициативе, по требованию Парламента, а также Верховного Суда Республики Абхазия в порядке, установленном законом;
Жәлар Реизарахь инеигоит атәылаҿы ҭагылазаашьас иҟоуи, Аҳәынҭқарра аҩнуҵҟатәи, адәныҟатәи аполитика ахырхарҭа хадақәеи ртәы зҳәо есышықәсатәи анашьҭымҭақәа, инеигоит аҳәынҭқарратә биуџьетӡбатәқәеи, уи анагӡара иазку аҳасабырбеи;	обращается к Парламенту с ежегодными посланиями о положении в стране, об основных направлениях внутренней и внешней политики государства, представляет проекты государственного бюджета и отчет об его исполнении;
азин имоуп Жәлар Реизара изаамҭаным аилатәарақәа рааԥхьара;	имеет право требовать созыва внеочередных заседаний Парламента;
иӡбоит азакәан инақәыршәаны Аԥсны атәылауаҩра азҵаарақәа;	решает в соответствии с законом вопросы гражданства Республики Абхазия;
иалиршоит ахара анажьра;	осуществляет помилование;
иранеишьоит аҳәынҭқарратә ҳамҭақәа, ириҭоит аҳаҭыртә, арратә иара убас и3ыдоу ахьыӡлкаақәа;	награждает государственными наградами, присваивает почетные, воинские и специальные звания;
ишьақәиргылоит астандартқәа, аеталонқәа, акапанреи ашәага-загеи ракқәа;	устанавливает стандарты, эталоны, единицы весов и мер;
инеигӡоит Аконституциеи Аԥсны азакәанқәеи идырҵо егьырҭ азинмчхарақәа.	осуществляет иные полномочия, возложенные на него Конституцией и законами Республики Абхазия.
Аԥсны Ахада дицалырхуеит уи Ихаҭыԥуаҩгьы. Аԥсны Ахада Ихаҭыԥуаҩ икандидатура ықәиргылоит Аԥсны Ахада иҭыԥ ахь кандидатс иҟоу.	Одновременно с Президентом Республики Абхазия избирается Вице-президент Республики Абхазия. Кандидатуру Вице-президента Республики Абхазия предлагает кандидат в Президенты Республики Абхазия.
Аԥсны Ахада Ихаҭыԥуаҩыс далхзар ҟалоит алхра азин змоу, 3џ-шықәса иреиҵам, қџ-шықәса иреиҳам Аԥсны атәылауаҩ.	Вице-президентом может быть избран гражданин Республики Абхазия не моложе 35 и не старше 65 лет, обладающий избирательным правом.
Аԥсны Ахада Ихаҭыԥуаҩ, изинмчхарақәа неигӡонаҵы, аполитикатә партиақәеи ауаажәларратә хеидкылақәеи иҽрылаирхәуам.	На время выполнения своих полномочий Вице-президент Республики Абхазия приостанавливает свое членство в политических партиях и общественных объединениях.
Аԥсны Ахада Ихаҭыԥуаҩ Жәлар Реизара дадепутатӡам, иарбанзаалак егьырҭ аҳәынҭқарратә, ауаажәларратә усбарҭақәа ирыҵаркуа маҵурак дахагылар ҟалом, аиҿырцааратәқәагьы налаҵаны.	Вице-президент Республики Абхазия не является депутатом Парламента и не может занимать никакие другие должности в государственных и общественных органах, предпринимательских структурах.
Аԥсны Ахада Ихаҭыԥуаҩ ианашьахоит иџьабааԥса, уи иазыԥҵәоу аамҭақәа инарықәыршәаны, Аԥсны Аҳәынҭқарра аҟнытә.	Вице-президент в установленные сроки получает за свою службу денежное вознаграждение, выплачиваемое Республикой Абхазия.
Аԥсны Ахада Ихаҭыԥуаҩ Аԥсны Ахада идҵала инаигӡоит уи инапынҵақәак, Аԥсны Ахада диԥсахуеит, уи даныҟам ма иусқәа рынагӡара анилымшо.	Вице-президент Республики Абхазия осуществляет по поручению Президента отдельные его поручения, замещает Президента в случае его отсутствия и невозможности осуществления им своих обязанностей.
Атәыла зегьы аҿы анагӡаратә мҩаԥгатәқәа азеиԥш хылаԥшра рыҭаразы Аԥсны Ахада Аԥсны Аминистрцәа Реилазаара напхгара азиуеит.	Для осуществления общего руководства исполнительной деятельностью на всей территории страны Президент Республики Абхазия руководит Кабинетом Министров Республики Абхазия.
Аминистрцәа Реилазаара шьақәиргылоит Аԥсны Ахада, уи иара инапаҵаҟагьы иҟоуп.	Кабинет Министров формируется Президентом Республики Абхазия и ему подотчетен.
Аминистрцәа Реилазаара иалахәуп Аԥыза-министр, Аԥыза Ихаҭыԥуаа, Аминистрцәа, закәанла иазгәаҭоу егьырҭ амаҵурауаа.	В состав Кабинета Министров входят Премьер-министр, Вице-премьеры, министры, другие должностные лица, предусмотренные законом.
Аԥсны Аминистрцәа Реилазаара ишынеибаку ма уи иалахәу џьоукы рмаҵура ааныжьра азин рымоуп.	Кабинет Министров Республики Абхазия в полном составе, либо его отдельные члены имеют право на отставку.
Амаҵура ааныжьра Аԥсны Ахада иҿаԥхьа иқәдыргылоит. Уи азин имоуп идикылар ма мап ацәикыр.	Отставка представляется Президенту Республики Абхазия, который вправе либо принять, либо отклонить ее.
Аԥсны Жәлар Реизара Аминистрцәа Реилазаара иалоу руаӡәк иахь агәрамгара аанарԥшыр, усҟан уи азҵаара Аԥсны Ахада иҿаԥхьа иқәнаргылар алшоит. Азҵаара ҵыхәаԥҵәала изыӡбогьы Аԥсны Ахада иоуп.	Парламент Республики Абхазия может выразить недоверие отдельному члену Кабинета Министров и внести этот вопрос Президенту Республики Абхазия, решение которого является окончательным.
Аԥсны Аминистрцәа Реилазаара аиҿкаареи аусуреи ҳәаақәҵахоит конституциатә закәанла.	Организация и деятельность Кабинета Министров Республики Абхазия определяются конституционным законом.
Аԥсны Ахада изинмчхарақәа рхархәара залшом Аконституциатә шьақәгылашьа аԥсахразы, закәанла иалху егьырҭ аҳәынҭқарратә мчра аусбарҭақәа реимырпразы ма русура аанкыларазы.	Полномочия Президента Республики Абхазия не могут быть использованы для изменения конституционного строя, роспуска или приостановления деятельности других законно избранных органов государственной власти.
Аԥсны Ахада, иара изинмчхарақәа рҳәаақәа дырҭымҵкәа, аус зуа азакәанԥҵара ашьаҭала, насгьы уи анагӡарала иҭижьуеит Аԥсны ахьынӡанаӡааӡо амч змоу аусԥҟақәеи адҵақәеи.	В пределах своих полномочий Президент Республики Абхазия на основе и во исполнение действующего законодательства издает указы и распоряжения, имеющие обязательную силу на всей территории Республики Абхазия.
Аконституциеи Аԥсны азакәанқәеи ирықәымшәо Аԥсны Ахада иқәҵарақәа аԥыхзар ҟалоит Аԥсны Иреиҳаӡоу Аӡбара ақәҵарала.	Решения Президента Республики Абхазия, не соответствующие Конституции и законам Республики Абхазия, могут быть отменены решением Верховного Суда Республики Абхазия.
А3ыда ҭагылазаашьеи, аԥсабаратә рыцҳарақәеи, аибашьрақәеи раан Аԥсны Ахада азин имоуп иҭижьыр азакәан мчы змоу, хымԥада иаарласӡаны инагӡатәу, иара убри аамҭазыҵәҟьа Жәлар Реизарахь инацҳатәу ақәҵарақәа.	В период чрезвычайного положения, стихийных бедствий, военных действий Президент Республики Абхазия вправе издавать декреты, обладающие силой закона и обязательные к незамедлительному исполнению с одновременным сообщением об этом Парламенту Республики Абхазия.
Аԥсны Ахада ихаҭара лакьысра ақәым. Аԥсны Ахада ихьӡ-иԥшеи иаҳаҭыри азакәан иахьчоит.	Личность Президента неприкосновенна. Честь и достоинство Президента охраняются законом.
Аԥсны Ахада иҭоубеи, Аконституциеи, Аԥсны азакәанқәеи еилеигар, имаҵура дамхзар алшоит.	В случае нарушения Президентом Республики Абхазия данной им присяги, Конституции и законов Республики Абхазия, он может быть отстранен от должности.
Абри аҩыза ақәҵара аднакылоит Аԥсны Жәлар Реизара, Аԥсны Иреиҳаӡоу Аӡбара аихшьала шьаҭас иҟаҵаны, Жәлар Реизара адепутатцәа рзеиԥш хыԥхьаӡара аҟнытә ахԥа рыҩхәҭак ирыҵаркуа еиҳау бжьыла, маӡа бжьыҭирала.	Такое решение принимается Парламентом Республики Абхазия на основании заключения Верховного Суда Республики Абхазия большинством в две трети голосов от общего числа депутатов Парламента Республики Абхазия тайным голосованием.
Аԥсны Ахада ианааиҭахыу аамҭазы имаҵура аанижьыр илшоит. Имаҵура ааныжьра азҵаара аӡбоит Аԥсны Жәлар Реизара. Аӡбара рыдыркылоит ахԥа рыҩхәҭак ирыҵаркуа абыжьқәа рыла.	Президент Республики Абхазия в любое время может подать в отставку. Вопрос об отставке решается Парламентом Республики Абхазия. Решение принимается квалифицированным большинством.
Аԥсны Ахада дамырхыр, иԥсҭазаара далҵыр, имаҵура нижьыр ма изинмчхарақәеи иусқәеи рынагӡара илымшар, урҭ иусқәа ыиасуеит Аԥсны Ахада Ихаҭыԥуаҩ иахь. Аԥсны Ахадагьы, уи Ихаҭыԥуаҩгьы рмаҵура иамырхыр, иԥсыр, рмаҵура аанрыжьыр, ма Аԥсны Ахада иусқәа рынагӡара рылымшар, урҭ аусқәа ыиасуеит Аԥсны Аԥыза-министр иахь. Аԥсны Ахада иусқәа рынагӡара ари ахәҭа3 аҿы еиқәыԥхьаӡоу аӡәгьы илымшар, урҭ аусқәа ыиасуеит Жәлар Реизара Аиҳабы иахь.	В случае отстранения Президента от должности или его смерти, отставки либо неспособности осуществлять полномочия и обязанности Президента, таковые переходят к Вице-президенту Республики Абхазия. В случае отстранения, смерти, отставки или неспособности как Президента, так и Вице-президента осуществлять обязанности Президента, таковые переходят к Премьер-министру Республики Абхазия. В случае невозможности ни одним лицом, перечисленным в настоящей статье, исполнять обязанности Президента, таковые переходят к Спикеру Парламента.
Аԥсны Ахада иусқәа назыгӡо ауаҩы изинмчхарақәа амч рымоуп, Аԥсны Ахада иусқәа рынагӡара илзмыршо амзызқәа аԥыххаанӡа, ма Аԥсны Ахада ҿыц далырхаанӡа.	Полномочия лица, исполняющего обязанности Президента, действуют до устранения причин неспособности Президентом выполнять свои обязанности или до выборов нового Президента.
Аԥсны Ахада ҿыц иалхрақәа мҩаԥгахароуп хымыз рыҩнуҵҟала. Убысҟан Аԥсны Ахада иусқәа назыгӡо азин имаӡам ареферендум рылаҳәара, Аԥсны Аконституциа арҽеирақәеи аиҭахәаԥшреи ирызку ажәалагалақәа рықәыргылара.	Выборы нового Президента должны быть проведены в трехмесячный срок. При этом лицо, исполняющее обязанности Президента, не имеет права назначать референдум, а также вносить предложения о поправках и пересмотре положений Конституции Республики Абхазия.
Ахәбатәи ахы. аӡбаратә мчра	Глава 5. судебная власть
Азинӡбара Аԥсны иназыгӡо аӡбара мацароуп.	Правосудие в Республике Абхазия осуществляется только судом.
Анхамҩатә еимакрақәа еилнаргоит Аиныршәаратә ӡбара.	Хозяйственные споры разрешает Арбитражный суд.
Аӡбареиҿкаара Аԥсны ишьақәыргылахоит конституциатә закәанла.	Судоустройство в Республике Абхазия устанавливается конституционным законом.
ӡбаҩцәас иҟалар рылшоит 2ҵ-шықәса зхыҵыз, иреиҳаӡоу азинҵара иалгахьоу, азинтә занааҭла хәы-шықәса иреиҵамкәа аусура аԥышәа змоу Аԥсны атәылауаа. Аԥсны Аиныршәаратә ӡбара Аиҳаби уи аӡбаҩцәеи алнахуеит Аԥсны Жәлар Реизара Аԥсны Ахада иажәалагалала.	Судьями могут быть граждане Республики Абхазия, достигшие 27 лет, имеющие высшее юридическое образование и стаж работы по юридической специальности не менее пяти лет. Председатель и члены Верховного Суда Республики Абхазия, судьи нижестоящих судов, Председатель и судьи Арбитражного суда Республики Абхазия по предложению Президента Республики Абхазия избираются Парламентом Республики Абхазия.
Аӡбаҩ иусқәа рынагӡара иалеигӡар ҟалом иарбанзаалак даҽа ҳәынҭқарратә маҵурак ма аџьаԥса зхыршәаауа иарбанзаалак усурак, арҵаҩратә, анаукатә, арҿиаратә усқәа ракәымзар.	Исполнение обязанностей судьи несовместимо с любым другим официальным постом в государственном аппарате, равно как и с занятием любой иной оплачиваемой деятельностью, кроме преподавательской, научной и иной творческой деятельности.
Аӡбаҩцәа иазалху аҿҳәарақәа рзы иранаршьоит рџьабааԥса аԥара Аԥсны Аҳәынҭқарра аҟнытә.	Судьи в установленные сроки получают за свою службу денежное вознаграждение, выплачиваемое Республикой Абхазия.
Аӡбаҩцәа алырхуеит хәы-шықәса ҿҳәарас ирыҭаны. Аӡбаҩцәа лакьысра рықәым, ихьыԥшым, Аконституциеи Аԥсны азакәанқәеи роуп знапаҵаҟа иҟоу.	Судьи избираются сроком на пять лет. Судьи неприкосновенны, независимы и подчинены только Конституции и законам Республики Абхазия.
Аӡбаҩ ашьауӷатә ҭакԥхықәра идҵара залшом закәанла иҳәаақәҵамкәа.	Судья не может быть привлечен к уголовной ответственности, иначе как в порядке, определенном законом.
Аӡбаҩ изинмчхарақәа имхра ма раанкылара залшом, закәанла ишьақәыргылоу ҵаҵӷәык амамкәа.	Полномочия судьи могут быть прекращены или приостановлены не иначе как в порядке и по основаниям, установленным законом.
Аусқәа реилыргара аӡбарақәа зегьы рҟны иаартны имҩаԥысуеит, закәанла ишьақәыргылоу хҭысқәак ианрыхәаԥшуа ада.	Разбирательство дел во всех судах открытое, за исключением случаев, установленных законом.
Аӡбарарҿиара мҩаԥысуеит иалахәу наҟ-ааҟ реиндаҭлареи зинла реиҟарареи шьаҭас иаманы.	Судопроизводство осуществляется на основе состязательности и равноправия сторон.
Аԥсны аӡбаратә мчра иреиҳаӡоу усбарҭас иамоуп Иреиҳаӡоу Аӡбара.	Высшим органом судебной власти в Республике Абхазия является Верховный Суд.
Аԥсны Иреиҳаӡоу Аӡбара	Верховный Суд Республики Абхазия:
ирыхәаԥшуеит аусқәа Аԥсны Ахадеи, Жәлар Реизареи,иара убас аҳәынҭқарратә мчра егьырҭ аусбарҭақәеи ма аҭыԥантәи ахаланапхгара усбарҭақәеи ирыдыркылаз ақәҵарақәа Аконституциа рақәшәареи рақәымшәареи ирыдҳәалоу азҵаарақәа зегьы рыла;	рассматривает дела по всем вопросам, касающимся соответствия Конституции решений, принятых Президентом, Парламентом, а также другими органами государственной власти или местного самоуправления;
ирыхәаԥшуеит аҳәынҭқарреи аҭыԥантәи ахаланапхгара аусбарҭақәеи рыбжьара ицәырҵуа аимакқәа ирыдҳәалоу аусқәа;	рассматривает дела по спорам между государством и органами местного самоуправления;
ирыхәаԥшуеит алхрақәа рылҵшәақәеи алхрақәа рымҩаԥгашьеи ирызку аусқәа;	рассматривает дела, касающиеся результатов выборов и избирательных процедур;
азин амоуп иаӡбар иарбанзаалак аимакқәа, мамзаргьы агәаанагара аҳәар Аконституциа иадҳәалоу азҵаарақәа ирызкны;	вправе решать любые споры, либо высказывать мнение по вопросам, связанным с Конституцией;
имҩаԥнагоит ашьауӷатә, атәылауаҩратә, анапхгаратә ӡбарарҿиара;	осуществляет уголовное, гражданское и административное судопроизводство;
Аԥсны аӡбарақәа зегьы ирыӡбаз аусқәа азакәан рақәшәара иашьклаԥшуеит;	осуществляет надзор за законностью разрешения дел всеми судами в Республике Абхазия;
аӡбарақәа зегьы ирнаҭоит аусӡбаратә еиҿкаарақәа раан изықәныҟәаша анапхгаратә еилкаарақәа.	дает руководящие разъяснения по вопросам судебной деятельности всем судам.
Аԥсны аӡбарақәа рықәҵарақәа шьҭырхуеит Аԥсны Аҳәынҭқарра ахьӡала.	Суды Республики Абхазия выносят решения именем Республики Абхазия.
Аԥсны Апрокурор Хадеи уи инапаҵаҟа иҟоу апрокурорцәеи ацәгьауратә усқәа реилыргара азакәан иахьынӡақәшәо иашьклаԥшуеит; иадгылоит аҳәынҭқарратә харадҵара аӡбараҿы; аӡбара иаларгалоит Аԥсни уи атәылауааи рыхьчара иазку ашшыԥхьыӡқәа; аҳәынҭқарратә усбарҭақәеи, аҭыԥантәи ахаланапхгаратә усбарҭақәеи, амаҵурауааи закәандарала еиқәдыршәаз анҵақәа раԥыхра ма рыриашара азҵаара ықәдыргылоит.	Надзор за законностью расследования дел о преступлениях, поддержание государственного обвинения в суде, предъявление в суд исков в защиту интересов республики и граждан, опротестование незаконных актов государственных органов, органов местного самоуправления и должностных лиц осуществляют Генеральный прокурор Республики Абхазия и подчиненные ему прокуроры на местах.
Аԥсны Аҳәынҭқарра апрокуратура аусбарҭақәа ирымоуп иаку аилазаара, урҭ рзинмчхарақәа мҩаԥыргоит иарбанзаалак даҽа мчрақәак ирхьыԥшымкәа.	Органы Прокуратуры Республики Абхазия составляют единую систему и осуществляют свои полномочия независимо от каких бы то ни было органов власти.
Аԥсны Апрокурор Хада имаҵура иаҭареи иамхреи мҩаԥнагоит Аԥсны Жәлар Реизара Аԥсны Ахада иажәалагалала.	Генеральный прокурор Республики Абхазия назначается на должность и освобождается от должности Парламентом Республики Абхазия по представлению Президента Республики Абхазия.
Егьырҭ апрокурорцәа рмаҵура иеиҭоит Аԥсны Апрокурор Хада.	Иные прокуроры назначаются Генеральным прокурором Республики Абхазия.
Апрокуратура аусбарҭақәа рзинмчхарақәеи, реиҿкаареи, русуреи ҳәаақәнаҵоит азакәан.	Полномочия, организация и деятельность органов прокуратуры определяются законом.
Афбатәи ахы. аҭыԥантәи ахаланапхгара	Глава 6. местное самоуправление
Аҭыԥантәи ахаланапхгара мҩаԥгахоит араионқәеи ақалақьқәеи, егьырҭ аиланхарҭақәеи рҟны.	Местное самоуправление осуществляется в районах, городах и других населенных пунктах.
Аҭыԥантәи ахаланапхгара атәылауаа имҩаԥыргоит рхатәгәаԥхара ишиашоу аиҭаҳәарала ма аҭыԥантәи ахаланапхгара алхратә усбарҭақәа рыла.	Местное самоуправление осуществляется гражданами путем прямого волеизъявления и через выборные органы местного самоуправления.
Аԥсны ақалақьқәеи араионқәеи рҟны анагӡаратә мчрақәа рхадацәа Аԥсны Ахада иалихуеит аҭыԥантәи ахаланапхгара аилазаара аҟнытә.	Главы исполнительной власти городов и районов Республики Абхазия назначаются Президентом Республики Абхазия из состава органа местного самоуправления.
Аҭыԥантәи ахаланапхгара аилазаара аиҿкаареи азинмчхарақәеи шьақәыргылахоит закәанла.	Состав, устройство и полномочия местного самоуправления устанавливаются законом.
Аҭыԥантәи ахаланапхгара аусбарҭақәа ишьақәдыргылоит аҭыԥантәи абиуџьет, аҭыԥантәи ашәахтәқәеи, аԥаралхрақәеи рнапаҿы иҟоуп, ишырҭаху рхы иадырхәоит аҭыԥантәи амал, ирыхьчоит ауаажәларратә еиҿкаара, иҳәаақәырҵоит дара рыҩнуҵҟатә еилазаара, иара убас ирыӡбоит аекономикатә, асоциалтә уҳәа дара рҳәаақәа ирҭаӡо, егьырҭ аҳәынҭқарратә усбарҭақәак ирыҵарымкуа азҵаарақәа.	Органы местного самоуправления утверждают местный бюджет, местные налоги и сборы, владеют, пользуются и распоряжаются муниципальной собственностью, обеспечивают охрану общественного порядка, определяют свои внутренние структуры, а также решают другие экономические, социальные и иные вопросы, неисключенные из их ведения или непереданные государственным органам.
Абри Аконституциеи азакәанқәеи рыла ишьақәыргылоу аҭыԥантәи ахаланапхгара азинқәа рыԥкра аҳәынҭқарратә усбарҭақәа ирылшом. Аҭыԥантәи ахаланапхгара закәанла имҩаԥнаго аусқәа аҽрылагалара залшом.	Государственные органы не могут ограничивать права местного самоуправления, установленные настоящей Конституцией и законами. Вмешательство в законную деятельность местного самоуправления не допускается.
Аҭыԥантәи ахаланапхгара усӡбарала ахыхьчара иақәиҭуп, азинмчхарақәа ахы иақәиҭны, ԥықәсларада имҩаԥнагаларц азы.	Местное самоуправление обладает правом судебной защиты в целях обеспечения свободного и беспрепятственного осуществления своих полномочий.
Абыжьбатәи ахы. аконституциатә риашарақәеи аконституциа аиҭахәаԥшышьақәеи	Глава 7. конституционные поправки и порядок пересмотра конституции
Аԥсны Аконституциа аиҭахәаԥшреи ариашареи рызҵаарақәа рықәыргылара рылшоит Аԥсны Ахада, Аԥсны Жәлар Реизара, Аԥсны Иреиҳаӡоу Аӡбара, Аԥсны Апрокурор Хада.	Предложения о поправках и пересмотре Конституции Республики Абхазия могут вносить Президент Республики Абхазия, Парламент Республики Абхазия, Верховный Суд Республики Абхазия, Генеральный прокурор Республики Абхазия.
Аԥсны Аконституциа ариашарақәа рыдыркылоит Аԥсны Жәлар Реизара адепутатцәа рзеиԥш хыԥхьаӡара аҟнытә ахԥа рыҩхәҭак ирыҵаркуа абжьқәа рыла.	Поправки к Конституции Республики Абхазия принимаются Парламентом Республики Абхазия двумя третями голосов от общего числа депутатов Парламента.
