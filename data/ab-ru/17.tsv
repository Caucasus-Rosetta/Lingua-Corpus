Их ду беиа абара ҟазшьас иахьимаз анаҩсангьы, илан аҟыԥҳәа улаԥш иҵа шәашаз аха маԥагьара, ари иалнаршоит иҟауҵо зеиԥшразаалакь, ҽаӡә иҟаиҵаз ак аиԥш, хьаҳәԥаҳәрада адкылара, иҟа лап уи зырҿио ииашаҵәҟьан ауаҩ илоу џьшьа дзықәгәыӷуа аԥыжәаратә цәанырра акәзар. Салам шәҟәык аҟнытә(афранцыз бызшәахьтә)	сверх того еще особенной гордостью, которая побуждает признаться с оди наковым Проникнутый тщеславием, он обладал равнодушием в своих как добрых, так и дурных поступках, — след ствие чувства превосходства, быть может мнимого. Из частного письма (фр.)
Ауаа хгылақәарз гәмырҿыӷьгас Сара сашьҭам иҟаларц, Исҭахын, ҳҩызара иаҳамҭаз, Уҿаԥхьа ицәырызгарц, иубарц Иуаҭәоу аиҳаҵәҟьагь инагоу, Гәыла-ԥсыла иԥшьоу уара, Зхәыцреи знаалашьеи хьӡырҳәагоу, Иҭәу поезиала зхаҿра; Исылшаз ауп, абраҟа иеизгоу, Иудкыл иеилыӷраау ахқәа, Зыбжа лафу, зыбжа гәхьаау, Ахархь уаа ражәа аҟнытә исҭаау Схәыцра хыҭҟьа алҵшәақәа, — Амыцәареи агәаҳәа кьаҿқәеи, Ишәымыз ашықәсқәа, иканӡаз, Ахшыҩ хьшәашәеи агә агәаҟреи Рымҩа иацыз, ирыхшаз.	Не мысля гордый свет забавить, Вниманье дружбы возлюбя, Хотел бы я тебе представить Залог достойнее тебя, Достойнее души прекрасной, Святой исполненной мечты, Поэзии живой и ясной, Высоких дум и простоты; Но так и быть — рукой пристрастной Прими собранье пестрых глав, Полусмешных, полупечальных, Простонародных, идеальных, Небрежный плод моих забав, Бессонниц, легких вдохновений, Незрелых и увядших лет, Ума холодных наблюдений И сердца горестных замет.
Зегьы дрыхьӡарц, инырырц иҭахуп. Аҭауад Виаземски.	И жить торопится и чувствовать спешит. Кн. Вяземский.
«Саб иашьа, зламыс хьӡырҳәагаз, Ачымазара данакы, Ахылаԥшра иҭаххеит инагаз, Изымхәыцт иеиӷьыз даҽакы. Ихҭыс шьоук рзы иҿырԥшыгоуп: Аха, анцәиныс, игәыԥҵәагоуп, Шьаҿак уааидымшәо џьара Ачымазаҩ иҷаԥшьара! Изакә гьангьашроузеи, ҵаны, Аарла ишьҭоу игәы аҭгара, Ихчы арманшәалара, иркра Ихәшәқәа, улахь еиқәҵаны; Уқәыԥсычҳауа угәы аҭҵаара: «Уанбеигои аҩсҭаа уара?»	«Мой дядя самых честных правил, Когда не в шутку занемог, Он уважать себя заставил И лучше выдумать не мог. Его пример другим наука; Но, боже мой, какая скука С больным сидеть и день и ночь, Не отходя ни шагу прочь! Какое низкое коварство Полуживого забавлять, Ему подушки поправлять, Печально подносить лекарство, Вздыхать и думать про себя: Когда же черт возьмет тебя!»
Ҽыуардынла ицоз ццакрала Дхәыцуан арԥыс-хыҭҟьа абас: Жәҩанахьтә Зевс игәаԥхарала Шьҭрала амал рацәа зыхәҭаз; Лиудмилеи нас Руслани рҩызцәа! Хара ҳамца, иара абраҵәҟьа, Азин сымазааит сара Сфырхаҵа иӡбахә аҳәара: Онегин, сара сҩыза гәакьа, Диит иахьымҩасуа Нева, Иҟалап уизар ухаҭагь уа, Саԥхьаҩ, ма уҽырбозҭгьы анкьа; Снеи-ҩеилон ԥаса саргь убра: Аха аҩада сзеицәоуп сара.	Так думал молодой повеса, Летя в пыли на почтовых, Всевышней волею Зевеса Наследник всех своих родных. Друзья Людмилы и Руслана! С героем моего романа Без предисловий, сей же час Позвольте познакомить вас: Онегин, добрый мой приятель, Родился на брегах Невы, Где, может быть, родились вы Или блистали, мой читатель; Там некогда гулял и я: Но вреден север для меня.
Рҵыхәа ԥҵәомызт иаб иуалқәа, Акы агызмыжьуаз змаҵура; Ириҭон хынтә шықәсык абалқәа, Аҵыхәтәан дагьцәҳәит иара. Деиқәшәан Евгени лахьынҵала: Дицын Madame хаҭала, Лнаҩс — Monsieur дизкын. Ахәҷы дласцәазаргьы, дгәыкын. Афранцыз Monsieur l’Abbè — рыцҳа Уи диргәаҟцәар ҳәа дицәшәон, Дызхысуаз хәмаршақәшәа иирҵон, Уаҩҵас ак иабжьигомызт уаҳа. Иахирҟьар — диабжьа диршәалон, Нас Аԥхын баҳчахь дигалон.	Служив отлично-благородно, Долгами жил его отец, Давал три бала ежегодно И промотался наконец. Судьба Евгения хранила: Сперва Madame за ним ходила, Потом Monsieur ее сменил. Ребенок был резов, но мил. Monsieur l’Abbè француз убогий, Чтоб не измучилось дитя, Учил его всему шутя, Не докучал моралью строгой, Слегка за шалости бранил И в Летний сад гулять водил.
Ус, алеишәа ҷыда мыхьтәха, Евгени иҷкәынра анихьӡа, Игәыӷреи игәҭыхақәеи анҿыха, Mоnsier дыԥхарҵеит хараӡа. Абар с-Онегин ихы дақәиҭуп, Ихы аҵырффашьа — мода ҿыцуп, Dandy Лондонтәи ихаҭа: Инагоу рышҟа дцәырҵит шьҭа!.. Ишиҭахыз францыз бызшәала Уи дагьаԥхьон, дагьыҩуан, Деиламс мазурка дкәашауан, Дхырхәауан, ишаҭәаз ала, Уаҳа ишәҭахи? Иеилкаауп, Уи дагьҟәышуп, дагьуаҩхаауп.	Когда же юности мятежной Пришла Евгению пора, Пора надежд и грусти нежной, Mоnsier прогнали со двора. Вот мой Онегин на свободе; Острижен по последней моде, Как dandy лондонский одет — И наконец увидел свет. Он по-французски совершенно Мог изъясняться и писал; Легко мазурку танцевал И кланялся непринужденно; Чего ж вам больше? Свет решил, Что он умен и очень мил.
Иҳалшоз ала, зны аамҭала Ҵара ԥыҭк ҳҵақәеит зегьы Ҳа ҳаҩнуҵҟа уажә уиала Имариоуп ахӡыргара уеизгьы. Шьардаҩык ртәала, Онегин: (Аӡбаҩ џьбарацәа еицҿакын) Дызлаз дреиԥшӡамызт зынӡа. Дызлаҟаз рахь ишәыԥхьаӡа: Ауаа анцәажәоз, имырхьаа, Аума здыруаз иеиԥш иаргьы Маҷ-маҷ дрыхцәажәауан зегьы, Ажәак иҳәомызт аимак аан: Илаф, ицәырҟьауаз, мцашәа, Иарччон аҳәса уамашәа!..	Мы все учились понемногу Чему-нибудь и как-нибудь, Так воспитаньем, слава богу, У нас немудрено блеснуть. Онегин был, по мненью многих (Судей решительных и строгих), Ученый малый, но педант, Имел он счастливый талант Без принужденья в разговоре Коснуться до всего слегка, С ученым видом знатока Хранить молчанье в важном споре И возбуждать улыбку дам Огнем нежданных эпиграмм.
Алатын амода цеит иахьала, Аха имӡакәа аиаша ҳҳәар, Илшон уи лаҭын бызшәала Аепиграфқәа еилиргар; Иувенал дихцәажәар кыр, Ишәҟәы анҵәамҭаҿ vale иҩыр, Иԥсыҽны игәалашәон џьарак Енеидахьтә цәаҳәақәак. Иҭахымызт аханатә Зсаба шьҭыҩҩы ицо хара Ажәытә ҭоурыхқәа рыртытра, Аха игәалашәон наџьнатә — Ромул ихаан инаркны Анекдотқәа ирҳәахьоу еизганы.	Латынь из моды вышла ныне: Так, если правду вам сказать, Он знал довольно по-латыне, Чтоб эпиграфы разбирать, Потолковать об Ювенале, В конце письма поставить vale Да помнил, хоть не без греха, Из Энеиды два стиха. Он рыться не имел охоты В хронологической пыли Бытописания земли; Но дней минувших анекдоты От Ромула до наших дней Хранил он в памяти своей.
Игәазырҳагоу ацәанырра Апоезиахь имамызт иҭәны: Иамб хореи иналкаа адырра Илымшацызт знымзар-зны. Ицҟьон Гомери Феокрити Аха диԥхьон Адам Смит уи: Акыр здыруа економистын. Иаҳҳәап, далацәажәон дасны: Излабеиахо аҳәынҭқарра, Ҿиашьас иамоу, иара убас, Ахьы шаҭахым зынӡас, Афатә-ажәтә ианақәым ӷарра!.. Иаб изымдырит дзакәыз, Ириҭон идгьылқәа ус-ӡыс.	Высокой страсти не имея Для звуков жизни не щадить, Не мог он ямба от хорея, Как мы ни бились, отличить. Бранил Гомера, Феокрита; Зато читал Адама Смита И был глубокий эконом, То есть умел судить о том, Как государство богатеет, И чем живет, и почему Не нужно золота ему, Когда простой продукт имеет. Отец понять его не мог И земли отдавал в залог.
Иҵегь иидырқәоз Евгени Исылшом реиҭаҳәара абра. Аха уи зынӡа дахьгенииз, Иахьраԥигауаз хара, Дхәыҷаахысгьы игәы иҭыхоз, Бзиа иибауаз, ицрыхоз, Имшқәа акакала излаҭәыз, Гәҿыӷьран — аашьара иатәыз; Ари ацәанырра ҟәанда азхьра, — Назон иашәақәа зызкыз, Иԥсҭазаара иҳаракыз, Молдавиа ацәҳәыраҟны џьара Далнахт гәаҟрала иҭәны, Хара, Италиа даҟәганы.	Всего, что знал еще Евгений, Пересказать мне недосуг; Но в чем он истинный был гений, Что знал он тверже всех наук, Что было для него измлада И труд, и мука, и отрада, Что занимало целый день Его тоскующую лень,— Была наука страсти нежной, Которую воспел Назон, За что страдальцем кончил он Свой век блестящий и мятежный В Молдавии, в глуши степей, Вдали Италии своей.
Иҵеит уи заа агьангьашшьа, Ашьыцшьа, аҵәахшьа игәы иҭоу, Ахьхәышьа, убас агәра дыргашьа, Гәырҩоушәа, гәаҟроушәа дызлоу. Дԥагьоуп зны, — ҽазны дгәыбзыӷуп, Зны дзыргәаҟуа нас ианыхуп, Зны дҿаҳауп, ажәак иҳәом, Ҽазны иажәа хырк нҵәаӡом, Ишԥагәыҿкаагаз исаламқәа! Акы дазхәыцуа, ак хҭакы Ишԥаихаиршҭуаз ихы! Ишԥахааз иҵрыз ибла ссирқәа, — Зны иԥхашьоз, ҽазны икшоз, Иххәыцуаз алаӷырӡ аазгоз!	Как рано мог он лицемерить, Таить надежду, ревновать, Разуверять, заставить верить, Казаться мрачным, изнывать, Являться гордым и послушным, Внимательным иль равнодушным! Как томно был он молчалив, Как пламенно красноречив, В сердечных письмах как небрежен! Одним дыша, одно любя, Как он умел забыть себя! Как взор его был быстр и нежен, Стыдлив и дерзок, а порой! Блистал послушною слезой!
Ишԥеиҵеи есааира аҽырҿыцшьа, Сыс мҟааушәа иҽурбара, Иҽырҩашьо, угәы-уԥсы рыҭҟьашьа, Аҿагәыбзыӷра, ақьақьара; Алаԥш хаа минуҭк ахьӡашьа, Ихы анкылашьа, аиааишьа — Иқәра аԥыжәара аргара, Имаҳац ажәа ԥха азыԥшра; Деилыркаарц дрыҳәауан, дырчон, Ақәыԥш лгәеисыбжь иаҳауан, Лышьҭа дхылон, — дитҟәауан, Игәҭакқәа зегь неигӡон. Нас, дналыдгылан, хазы, Аҽыԥныҳәа даиргон лассы!	Как он умел казаться новым, Шутя невинность изумлять, Пугать отчаяньем готовым, Приятной лестью забавлять, Ловить минуту умиленья, Невинных лет предубежденья Умом и страстью побеждать, Невольной ласки ожидать, Молить и требовать признанья Подслушать сердца первый звук, Преследовать любовь, и вдруг Добиться тайного свиданья... И после ей наедине Давать уроки в тишине!
Ргәы арцых-цыхра дышԥазҟазаз Аҳәса, аҽырбара иагоз! Урҭ данрышьҭаз, иԥырхагаз, Иԥгылоз, игәы ззыԥжәақәоз, Ишԥеишьуаз, иҟоу зегь рызҳәа! Ишԥаҿаиршәуаз ишьацҳәа! Шәарҭ, ахацәа, игәра жәгон, Уи дшышәҩызаз аиԥш дынхон: Ицәнымхо иԥылон есымша, Фоблас иҵамхоз митәык, Згәы зҽаныз ҽа лыгажәык, Зыԥҳәыс илжьоз ахҭыԥшша, Афатә-ажәтә мыцхәы изгәаԥхоз, Лара лыҽхәаԥхьаӡ зҳәоз.	Как рано мог уж он тревожить Сердца кокеток записных! Когда ж хотелось уничтожить Ему соперников своих, Как он язвительно злословил! Какие сети им готовил! Но вы, блаженные мужья, С ним оставались вы друзья: Его ласкал супруг лукавый, Фобласа давний ученик, И недоверчивый старик, И рогоносец величавый, Всегда довольный сам собой, Своим обедом и женой.
Зны-зынла уи аиарҭа дшылоу Бӷьыцқәак иҭара иаҿуп. Закәи? Ааԥхьароума? Ижәдыруоу, Хы-ҩнык уахыкала изыԥшуп! Џьа мышироуп, џьара балуп, Са схыҭҟьа анеира иуалуп, Дабацои рыуа? Аха мап, Имариоуп, — зегьы дрыхьӡап! Ҩны маҭәоуп макьана ишәу, Иҩеихеиҵоит иболивар, Дцоит, дыбжьалоит абульвар, Абрегет, иџьыба иҭоу, Абжьы аргаанӡа иԥсы ишьоит, Иаргар, шьыбжьхьафараҳәа дцоит.	Бывало, он еще в постеле: К нему записочки несут. Что? Приглашенья? В самом деле, Три дома на вечер зовут: Там будет бал, там детский праздник. Куда ж поскачет мой проказник? С кого начнет он? Все равно: Везде поспеть немудрено. Покамест в утреннем уборе, Надев широкий боливар. Онегин едет на бульвар И там гуляет на просторе, Пока недремлющий брегет Не прозвонит ему обед.
Илашьцеит: асышхәа дақәтәоит, «Удәықәла, удәықәла!» — иаразнакы. Аҵаа раӡынԥсаран иақәлоит Ихәда иқәу аԥслы ахәы. Talоn иахь иақәикит: идырын, Дшизыԥшыз убра Каверин Дыҩналт — арыжәтәхҩа аҭуан иазцеит, Комета иақәлоу аҩы хыҽҽеит. Иҿаԥхьа — roast-beef еилыԥхо. Данқәыԥшыз игәаԥхоз ауп уа: Триуфли, Франциатәи акәыкәбаа, Ачашә, Страсбургынтә иаагоу, Лимбургтәи ашә, иара убас Ихьыԥшшәалоу ананас!..	Уж тёмно: в санки он садится. «Пади, пади!» — раздался крик; Морозной пылью серебрится Его бобровый воротник. К Talon помчался: он уверен, Что там уж ждет его Каверин. Вошел: и пробка в потолок, Вина кометы брызнул ток, Пред ним roast-beef окровавленный, И трюфли, роскошь юных лет, Французской кухни лучший цвет, И Страсбурга пирог нетленный Меж сыром лимбургским живым И ананасом золотым.
Арыжәтә иҵегь иеиҭеижәырцаз Иԥхьоит иифаз акотлет. Аха абалет ҿыц ибарцаз Абжьы гауеит ибрегет. Атеатр аԥҟарамч азаԥызҵо, Уи актриса ԥшӡацәа шьҭыхӡо Лассы-ласс измырҽхәало, Акулиса гәахәала иабало, Дыԥрит Онегин атеатрахь, Доус ишиҭаху, иԥсшьа, Иахьазеиниҟьо antrechat Доус — Федра, Клеопатра, Моина. ҩаԥхьа дибарц Дахьрыԥхьо, ихаҭа ибжьы раҳарц!..	Еще бокалов жажда просит Залить горячий жир котлет, Но звон брегета им доносит, Что новый начался балет. Театра злой законодатель, Непостоянный обожатель Очаровательных актрис, Почетный гражданин кулис, Онегин полетел к театру, Где каждый, вольностью дыша, Готов охлопать entreсhat Обшикать Федру, Клеопатру, Моину вызвать (для того, Чтоб только слышали его).
Адунеи лаԥшхырԥага! Уа зны Длашон сатирала Фонвизин, Ахақәиҭра иамаз ибӷаны; Уа Озеров ахьӡ-аԥша Лыцишауан иасымша Семионова, — актриса иқәыԥшыз, Уоуп Катенин иахьирҿыцыз Корнель игени, митә злоу, Шаховскоигьы, ицәгьахәыцыз, Икомедиақәа уоуп иахьцәырҵыз, Уоуп дахьыкәашоз Дидло Акулисақәарҿ уоуп, убра, Краамҭа иахьымҩасуаз сҿара!..	Сатиры смелый властелин, Блистал Фонвизин, друг свободы, И переимчивый Княжнин; Там Озеров невольны дани Народных слез, рукоплесканий С младой Семеновой делил; Там наш Катенин воскресил Корнеля гений величавый; Там вывел колкий Шаховской Своих комедий шумный рой, Там и Дидло венчался славой, Там, там под сению кулис Младые дни мои неслись.
Соуԥшәыл хшарақәа! Шәабаҟоу? Злахь еиқәу сыбжьы шәаҳа: Шәшыҟац шәыҟоу? Ма шәрыԥсаххьоу? Шәзыԥсахыз зеиӷьхозу иаҳа? Исаҳару шьҭа шәхор ахаара? Избарушь аурыс Терԥсихора Илгәаԥха илкәашо акы? Агәҿыӷьра иамоу ихҭакы Асценаҿ издырқәо збарыма? Слорнет анахь, арахь ирха, Снаԥш-ааԥшуа, хыхь-ҵаҟа, Сылахь еиқәҵаны стәарыма — Сҿырҳасуа, ҭынч, ажәак мҳәо, Сгәалашәарақәа еизго?	Мои богини! Что вы? Где вы? Внемлите мой печальный глас: Всё те же ль вы? Другие ль девы, Сменив, не заменили вас? Услышу ль вновь я ваши хоры? Узрю ли русской Терпсихоры Душой исполненный полет? Иль взор унылый не найдет Знакомых лиц на сцене скучной, И, устремив на чуждый свет Разочарованный лорнет, Веселья зритель равнодушный, Безмолвно буду я зевать И о былом воспоминать?
Атеатр ҭәуп, аложа, аҟәардәқәа, Апартер ҭынчым, еилашуп. Рыбжьы цәгьоуп хыхьтәи аҭыԥқәа, Аԥарда аԥшаҵасра иаҿуп. Длашо, аҳауа аиԥш дласӡа, Шьҭыбжьык лаҩмыршәа, дҵарӡа, Анимф ссирқәа рыгәҭаны Дыԥшуп Истомина. Иԥшӡаны Адашьма лызшьапык арбо Егьи аргьежьра даҿуп. Ус, дыԥоит, аҟыԥҳәа, дласуп, Иол дзыҭәҳәо аҵысхә иаԥго; Лҽырхәо, лҽеиҵыхуа ҽазны, Лшьапқәа еинылҟьоит дласӡаны.	Театр уж полон; ложи блещут; Партер и кресла — все кипит; В райке нетерпеливо плещут, И, взвившись, занавес шумит. Блистательна, полувоздушна, Смычку волшебному послушна, Толпою нимф окружена, Стоит Истомина; она, Одной ногой касаясь пола, Другою медленно кружит, И вдруг прыжок, и вдруг летит, Летит, как пух от уст Эола: То стан совьет, то разовьет И быстрой ножкой ножку бьет.
Напеинҟьароуп. Дыҩналт Онегин, Ажәжәаҳәа иҭыԥ ахь дыццакит. Илорнет иблақәа инархикын, Ҳәсақәак аложахь днарзыԥшит. Блала аиарусқәагь еимидоит, Зегь иршәу, излаҟоу гәеиҭоит, Ԥҳәызбак дигәаԥхом зынӡас. Ахацәа дреихырхәан, уи нас Ԥхьаҟа дназыԥшит асцена: Аха ԥшьаалашәа, дааҳәны, Дҿырҳасуа ус иҳәоит жәаны: «Абалет сычҳалон макьана, Аха иқәгатәуп, изӡом, Шьҭа Дидлогьы дысгәаԥхом».	Все хлопает. Онегин входит, Идет меж кресел по ногам, Двойной лорнет скосясь наводит На ложи незнакомых дам; Все ярусы окинул взором, Всё видел: лицами, убором Ужасно недоволен он; С мужчинами со всех сторон Раскланялся, потом на сцену В большом рассеянье взглянул, Отворотился — и зевнул, И молвил: «Всех пора на смену; Балеты долго я терпел, Но и Дидло мне надоел».
Асценаҿ аҩсҭаацәа, амурцәа, Амаҭқәа — ицәгьоуп рыбжьы. Макьана ашәаҿ алакьеицәа Ицәоуп рхамқәа ирҭашьшьы: Макьана гәырӷьароуп, ҳәҳәароуп, Напеинҟьароуп, еимҳәароуп; Макьана аҩныҵҟагь, адәахьгьы Алашарбагқәа акыуп уеизгьы, Игәамҵуеит ихьҭакыз аҽқәа, Аҽыуардынхьшьцәа лаҳәуа, Амцаҿ, рыԥшәмацәа цәҳауа, Иԥхарц ианеихьыршьуа рнапқәа — Онегин ддәылҵит, дыццакӡоит, Аҩныҟа ҽыԥсахра ҳәа дцоит.	Еще амуры, черти, змеи На сцене скачут и шумят; Еще усталые лакеи На шубах у подъезда спят; Еще не перестали топать, Сморкаться, кашлять, шикать, хлопать; Еще снаружи и внутри Везде блистают фонари; Еще, прозябнув, бьются кони, Наскуча упряжью своей, И кучера, вокруг огней, Бранят господ и бьют в ладони: А уж Онегин вышел вон; Домой одеться едет он.
Исылшарыма асахьа аҭыхшьа, Изку иуада ҭынч шәырбо, Амода ҿыцӡақәа рԥа иаша Ак ишәҵо, ак ишәыхуа дахьыҩноу? Ҽырбагас иҟақәоу зегь реиуа, Ҭитәыс Лондон иармазеиуа, Ашшеи абнеи рцынхәрас, Ӷбала Балтика иаанагаз. Убас, Париж аԥсымҭәра риааиуа, Феидаҵас рнапы злаку, Ҩысҭаарас ргәы зықәку, Амодаз иҟарҵалакь аиуа — Иуада арԥшӡоит ишахәҭоу, Афилософ, жәаа шықәса ирҭоу!.. Анышәаԥшь лых ԥшӡақәа, абҩа, Зыфҩы уаҳауа харантәи Адухьқәа, — иқәгылоу зымҩа; Ахҳәа, ахьархь, амыркатылқәа — Зԥынҵа хәоу, ихәам, иеиԥшымкәа Чоҭқь ҩажәижәаба еиҳаны, Инапи ихаԥыцқәеи ирызкны. Руссо (иазгәасҭауеит сахьцо), Уамашәа Грим дибон, ҵаны, Инапхыц арыцқьара даҿны, Дахьимҵагылаз дахырҟьо. Ахақәиҭреи азини рынцәахәы Абраҟа диашаӡам мыцхәы.	Изображу ль в картине верной Уединенный кабинет, Где мод воспитанник примерный Одет, раздет и вновь одет? Все, чем для прихоти обильной Торгует Лондон щепетильный И по Балтическим волнам За лес и сало возит нам, Все, что в Париже вкус голодный, Полезный промысел избрав, Изобретает для забав, Для роскоши, для неги модной, — Все украшало кабинет Философа в осьмнадцать лет Фарфор и бронза на столе, И, чувств изнеженных отрада, Духи в граненом хрустале; Гребенки, пилочки стальные, Прямые ножницы, кривые И щетки тридцати родов И для ногтей и для зубов. Руссо (замечу мимоходом) Не мог понять, как важный Грим Смел чистить ногти перед ним, Красноречивым сумасбродом. Защитник вольности и прав В сем случае совсем неправ.
Аус узҿу излаԥырхагои Унапхыцқәа убозар иԥшӡаӡа, Аҵас анкылара узлахәои? Ҵасуп тәыс ауаа ҟазҵа. С-Евгени, аҩбатәи Чаадаев, Змаҭәа ахӡыӡаара зызцәаҩаз, Еилаҳәашьала дыфраҭуп, Иаҳҳәахьеит џьара — дыфрантуп!.. Х-сааҭк асаркьаҿ, есымша, Иҽеилаҳәаразы игауан, Дандәылҵуазгьы длашауан Венера длеиԥшха, анцәахша, Ахаҵа маҭәа налышәҵо Амаскарад ашҟа данцо.	Быть можно дельным человеком И думать о красе ногтей: К чему бесплодно спорить с веком? Обычай деспот меж людей. Второй Чадаев, мой Евгений, Боясь ревнивых осуждений, В своей одежде был педант И то, что мы назвали франт. Он три часа по крайней мере Пред зеркалами проводил И из уборной выходил Подобный ветреной Венере, Когда, надев мужской наряд, Богиня едет в маскарад.
Амода аҵыхәтәантәи асахьа Шәыбла ихгыло ҳамҭакы, Иҭысхуан аҵарауаа шәҿаԥхьа Дызлаҩычақәоу рыхкы; Убас абраҟа иақәнагоуп, Аҭыхра зуалугь сара соуп; Аха апанталон, афрак, Ажилет, — аурысшәаҿ зынӡак Иҟам, — сышәгәаԥхом, ҵаны: Дук ибеиам са сбызшәа Иалаԥсаз ирацәашәа Атәым жәақәа ирыхҟьаны. Ҳҵарауаа ржәар ду скын зынгьы, Аха исмыхәаӡеит акгьы!..	В последнем вкусе туалетом Заняв ваш любопытный взгляд, Я мог бы пред ученым светом Здесь описать его наряд; Конечно б это было смело, Описывать мое же дело: Но панталоны, фрак, жилет, Всех этих слов на русском нет; А вижу я, винюсь пред вами, Что уж и так мой бедный слог Пестреть гораздо б меньше мог Иноплеменными словами, Хоть и заглядывал я встарь В Академический словарь.
Уи акәым хьаас уажә иҳамоу, Ҳцап абал ахь ҳаццакны, Ақьыра ҽыуардын лас дама Дахьцо Онегин дыҭҟьаны. Аҩны лашьцақәа иахьрыԥну, Ицәоу амҩақәа ирну Акаретақәа рфонар Уамашәа илашоит, ихәмар, Ацәаҟәа асаҿы ианҵо, Лашарала ихҟьаны. Ханк убоит, аҽыҭганы, Зԥенџьыр гаганы ианӡоу, Аҩнуҵҟа икәашо, инеи-ҩеи, Аҳәсеи арԥарцәа рыхқәеи.	У нас теперь не то в предмете: Мы лучше поспешим на бал, Куда стремглав в ямской карете Уж мой Онегин поскакал. Перед померкшими домами Вдоль сонной улицы рядами Двойные фонари карет Веселый изливают свет И радуги на снег наводят; Усеян плошками кругом, Блестит великолепный дом; По цельным окнам тени ходят, Мелькают профили голов И дам и модных чудаков.
Ҳфырхаҵа абарҵа днадыххылеит, Дивҟьеит ашәхьча хҿаҵас. Амардуан лаша даҿалеит, Ихахә напыла иԥхьаҳә, уаҩҵас, Дыҩналт. Азал зегь уаала иҭәуп, Амузыка аихсыӷьра иаҿуп, Икәашоит мазурка иахьабалакь, Ҭшәарроуп, шыкьроуп уахьыԥшлакь, Ихьаҩуеит аруаа рмаҳмыз, Аҳәса ршьапы шьҭыԥраауеит, Урҭ рганахь инаԥшуеит Ахацәа, зыбла амца хыз, Аҳәса ҽырбацәа рыбжьы Аскрипка иаханарԥоит ашәшьы.	Вот наш герой подъехал к сеням; Швейцара мимо он стрелой Взлетел по мраморным ступеням, Расправил волоса рукой, Вошел. Полна народу зала; Музыка уж греметь устала; Толпа мазуркой занята; Кругом и шум и теснота; Бренчат кавалергарда шпоры; Летают ножки милых дам; По их пленительным следам Летают пламенные взоры, И ревом скрыпок заглушен Ревнивый шепот модных жен.
Гәырӷьарала ианцоз са сықәра Абалқәа срышьҭаӡан сара: Иманшәалоуп аҳәса рҿахәыҭ-хәыҭра, Иманшәалоуп асалам шәҟә дыркра. Ахацәа, иҩычоу хьыӡла-ԥшала, Сыцхыраара шәыдышәкыла: Сажәа шәгәаҵаҿ иҵәахыз; Шәлахҿыхыз, иҵегь шәгәышәҽаныз! Ишәырӷәӷәа, анацәа шәҟазшьа, Шәыӡӷабцәа цқьа шәыбла рхыз, Шәлорнет рықәкны ишәкыз! Мамзар. о, анцәа шәыхьча! Арҭқәа зызыҩуа ӡатәым, Среиуаӡам зыгәра гатәым!..	Во дни веселий и желаний Я был от балов без ума: Верней нет места для признаний И для вручения письма. О вы, почтенные супруги! Вам предложу свои услуги; Прошу мою заметить речь: Я вас хочу предостеречь. Вы также, маменьки, построже За дочерьми смотрите вслед: Держите прямо свой лорнет! Не то... не то, избави боже! Я это потому пишу, Что уж давно я не грешу.
Иаууеи, ибашоу мышгарала Сыԥсҭазаара схәит акыр! Аҵасқәа ирхымҟьозар иахьалагь Абалқәа ирықәысҵон ҳаҭыр. Бзиа избоит ақәыԥшра хага, Агәырӷьара лашарбага, Иеиҿкаа аҳәса реилаҳәашьа, Ршьапқәагьы. исҳәоит аиаша, Урыстәыла зегь аҳәаа Еимыжәдаргьы, ишәзынхо, Хҩы-уаак жәбом зшьапы шәгәаԥхо. Еҳ! Исхашҭуам сара схаан, Ҩ-шьапык џьара сзыниаз, Сыԥхыӡи схәыцрақәеи ирзынхаз!..	Увы, на разные забавы Я много жизни погубил! Но если б не страдали нравы, Я балы б до сих пор любил. Люблю я бешеную младость, И тесноту, и блеск, и радость, И дам обдуманный наряд; Люблю их ножки; только вряд Найдете вы в России целой Три пары стройных женских ног. Ах! долго я забыть не мог Две ножки... Грустный, охладелый, Я все их помню, и во сне Они тревожат сердце мне.
Ианба, иабыкәу, иарбан цәҳәыроу Иахьулшо рымбара чҳауа? О, ашьапы ԥшӡақәа! Шәабаҟоу? Иабыкәу ашәҭқәа ахьшәырҟьацуа? Ишәызҳаит мрагылара, иахьчашәу, Аҩадатәи ас ихьшәашәоу, Шәышьҭа анымлацызт, шәҽырбон, Ауарҳал татақәа шәгәаԥхон. Ааигәа исхашәыршҭуан шәара: Сыԥсадгьыл, схәыцра, сыхьӡ-сыԥша, Уа сзыргәаҟуаз есымша — Исхызгауаз атҟәара. Ибжьаӡит сыҷкәынра агәыхәтәы, Ишаныҵуа аиԥш шәышьҭа адәы.	Когда ж и где, в какой пустыне, Безумец, их забудешь ты? Ах, ножки, ножки! где вы ныне? Где мнете вешние цветы? Взлелеяны в восточной неге, На северном, печальном снеге Вы не оставили следов: Любили мягких вы ковров Роскошное прикосновенье. Давно ль для вас я забывал И жажду славы и похвал, И край отцов, и заточенье? Исчезло счастье юных лет — Как на лугах ваш легкий след.
Диана лгәыԥҳәы, насгьы Флора Лӡамҩа ишәзаҭома рџьара! Аха акырӡа Терԥсихора Лшьапқәа реиӷьасшьоит сара. Урҭ, улаԥш арыхьӡамҭаз, Аԥшӡара урҭоит ҳамҭас. Угәы иҭоу зегь ршәахәа Дырлашауеит имцаха. Исгәаԥхауеит урҭ, с-Ельвина, Астол аҵа ианысԥыло, Ааԥынра ашьац ианылоу, Адашьма лаша хазына Ианықәныҟәо, ианлырԥхо, Ацаҟь хаҳәра ианаҿоу.	Дианы грудь, ланиты Флоры Прелестны, милые друзья! Однако ножка Терпсихоры Прелестней чем-то для меня. Она, пророчествуя взгляду Неоценимую награду, Влечет условною красой Желаний своевольный рой. Люблю ее, мой друг Эльвина, Под длинной скатертью столов, Весной на мураве лугов, Зимой на чугуне камина, На зеркальном паркете зал, У моря на граните скал.
Адыд-мацәыс алагамҭаз Сара исгәалашәоит амшын. Ацәқәырԥақәа, лшьап иазыҩуаз, Рыҵашьыцра уа саҿын. Ишԥасҭахыз, урҭқәа срыла, Лшьап ҟәымшәышәқәа гәыдыскылар! .Сыҷкәынра ахагамҭаан Исгәаԥхомызт ас ахаан Сгәы аҳәо, сгәаҟуа уамашәа Армидараа рқьышә агәӡра, Ргәыԥҳәы, рӡамҩақәа ршьышьра — Иҭыҵны ицоз ибылрашәа. Мап, сцәаныррақәа зынӡас Сыдмырхагацызт абас!	Я помню море пред грозою: Как я завидовал волнам, Бегущим бурной чередою С любовью лечь к ее ногам! Как я желал тогда с волнами Коснуться милых ног устами Нет, никогда средь пылких дней Кипящей младости моей Я не желал с таким мученьем Лобзать уста младых Армид, Иль розы пламенных ланит, Иль перси, полные томленьем; Нет, никогда порыв страстей Так не терзал души моей!
Аамҭак сгәалашәоит, иссирӡоу, Сыгәҭыха, сгәыӷрақәа лашоит: Лҽышькыл ныскылауеит, дҽыжәҵо, Лшьапы скуашәа сгәы иабоит. Ҩаԥхьа ахәыцра хага схалоит, Иеиқәтәахьаз сгәы амца ацралоит, Еиҭадырҿыхоит, сзытҟәара, Абзиабара, агәырҩара! Аха, инымҵәо лирикала Иазхоит шьҭа аҳәса рырҽхәара, Иҳаздырҿыхало ҳара Ацәанырра иаԥсоушь акала? — Ражәа, рылаԥш хаа лашоит, Аха ршьапқәа реиԥш уржьоит!..	Мне памятно другое время! В заветных иногда мечтах Держу я счастливое стремя... И ножку чувствую в руках; Опять кипит воображенье, Опять ее прикосновенье Зажгло в увядшем сердце кровь, Опять тоска, опять любовь!.. Но полно прославлять надменных Болтливой лирою своей; Они не стоят ни страстей, Ни песен, ими вдохновенных: Слова и взор волшебниц сих Обманчивы... как ножки их.
Онегин шәишьҭоума? Дхырсысуа, Абалахьтә шьҭалараҳәа дцоит, Адаул-бжь злымҳа иҭасуа Петербург ҿыхеит, ишаҟьоит. Иласуеит русқәа рахь, абар: Аҽыуардынхьча, аҭуџьар, Аҵаа зҵаԥҽуа амҩа ианыз Аирыӡ назгауаз аԥҳәыс. Шьҭыбжь лахҿыхуп шьыжь иго, Иаатуп аӷәышәқәа, аҩнқәа Рылҩа халоит еиҵыхәхәа; Ақьаад хылԥа хәыҷ зхоу Анемец чаҭиҩ дахьыҩназ Иааиртуан ивасисдас.	Что ж мой Онегин? Полусонный В постелю с бала едет он: А Петербург неугомонный Уж барабаном пробужден. Встает купец, идет разносчик, На биржу тянется извозчик, С кувшином охтенка спешит, Под ней снег утренний хрустит. Проснулся утра шум приятный. Открыты ставни; трубный дым Столбом восходит голубым, И хлебник, немец аккуратный, В бумажном колпаке, не раз Уж отворял свой васисдас.
Аха абалқәа идыркараз, Ҵхагәушәа ашьыжь зыԥхьаӡаз, Дыцәоуп дҭынчӡа, дахьышьҭалаз, Ақьафи амшгареи ирыхшаз. Шьыбжьышьҭахь дҿыхауеит уи, нас Шаанӡа ихигауеит абас. Имшқәа акакала еиԥшуп, Иац дызҿыз уаҵәгьы изыԥшуп; Имҩасуа ас ала зҿара, Бзанҵык иаҵамхоз акы, С-Евгени имазма аразҟы? Ихы дақәиҭызма иара? Агәырӷьа-аччара дызлаз, Ишьозу иаҭәоу лахьынҵас?	Но, шумом бала утомленный И утро в полночь обратя, Спокойно спит в тени блаженной Забав и роскоши дитя. Проснется за полдень, и снова До утра жизнь его готова, Однообразна и пестра. И завтра то же, что вчера. Но был ли счастлив мой Евгений, Свободный, в цвете лучших лет, Среди блистательных побед, Среди вседневных наслаждений? Вотще ли был он средь пиров Неосторожен и здоров?
Мап, дыхьшәашәеит иара заа, Игәы ақәҿыӷьт адунеи дызлаз. Икым аԥшӡацәа рыгәхьаа, Иахьеи-уахеи дытҟәа дызмаз. Даркареит аԥсахра, даркара, Иҩызцәа игәы дырҿыӷьӡеит даара: Илшарызма, мышк мыбжьаршә, Абифштекс, стасбургтәи ачашә Ашампан ҩы ахаҭәара? Ихы анихьуаз уамашәа Лафла арҵарра ибызшәа? Ҵоуп, уи иқәӡамызт шәара, Аха адуельқәа аҳәа, атса Игәы рыхшәеит ус-ус зынӡа.	Нет: рано чувства в нем остыли; Ему наскучил света шум; Красавицы не долго были Предмет его привычных дум; Измены утомить успели; Друзья и дружба надоели, Затем, что не всегда же мог Вeef-steaks и страсбургский пирог Шампанской обливать бутылкой И сыпать острые слова, Когда болела голова; И хоть он был повеса пылкой, Но разлюбил он наконец И брань, и саблю, и свинец.
Ачымазара, зцәаҩа шқәыԥшу Изыхҟьо аилкаара қәнагоу, Англызцәа рысплин иеиԥшу, Хандра ҳәа урысшәала ҳзышьҭоу, Ихатәеит ихымҵӡо, ԥшьаала, Аҽшьраҵәҟьа, анцәа иџьшьарала, Иақәимкит, аха иара Дыхьшәашәеит, иӡт игәыбылра, Child-Horold иеиԥш деиқәышьшьы, Сасра дахьнеиуазгьы ихаԥон, Уҳәан-сҳәанқәа, ма бостон, Лаԥшык, қәыԥсычҳарак абжьы Дрызхыхуамызт шьҭа иара, Акы дазхьаԥшуамызт џьара.	Недуг, которого причину Давно бы отыскать пора, Подобный английскому сплину? Короче: русская хандра Им овладела понемногу, Он застрелиться, слава богу, Попробовать не захотел, Но к жизни вовсе охладел. Как Child-Horold, угрюмый, томный В гостиных появлялся он; Ни сплетни света, ни бостон, Ни милый взгляд, ни вздох нескромный, Ничто не трогало его, Не замечал он ничего.
Аҽырбацәа, абалқәа ирылоу! Шәынижьт зегь раԥхьаӡа шәара. Аиашазы, уажә ҳаазқәылаз Гәҿыӷьроуп уаҟагь ахгара. Иҟалап Сеигьы, ма Бентамгьы Цәгьара зҵоу ҳәа акгьы ҳбом, Аха реимак узыхгом; Насгьы, убас дара маалықьцәоуп. Убас иҟәышуп, иҟаимаҭуп. Рхымҩаԥгашьа убас ивбадоуп. Иҟарҵаша убас ихәыццәоуп. «Дыҟам» рытҟәара зылшо, Сплинуп рыхәаԥшра иахшо!	Причудницы большого света! Всех прежде вас оставил он; И правда то, что в наши лета Довольно скучен высший тон; Хоть, может быть, иная дама Толкует Сея и Бентама, Но вообще их разговор Несносный, хоть невинный вздор; К тому ж они так непорочны, Так благочестия полны, Так осмотрительны, так точны, Так неприступны для мужчин, Что вид их уж рождает сплин.
Шәарҭгьы, аԥшӡацәа-ақәыԥшцәа, Ианҭынчроу, аҵх ианагәану, Зҽыуардынқәа еилҟьа-еилӷәыцәӡа Петербург амҩақәа ирну, Ижәдыруазааит шәаргьы шәшынижьыз, С-Евгени, ақьафура казыжьыз. Онегин аҩны иҽыҩнеикит, Ашәҟәыҩҩра иҽазикит, Аха аџьабаа, нҵәара зқәым, Иамуит аус инаруам, Акгьы азымҩит икалам. Ацех дзыҩнамлеит, ҭыӡшәа згым, Сызхымцәажәо инҭкааны, Схаҭа сахьрылоу иахҟьаны!..	И вы, красотки молодые, Которых позднею порой Уносят дрожки удалые По петербургской мостовой, И вас покинул мой Евгений. Отступник бурных наслаждений, Онегин дома заперся. Зевая, за перо взялся, Хотел писать — но труд упорный Ему был тошен; ничего Не вышло из пера его, И не попал он в цех задорный Людей, о коих не сужу, Затем, что к ним принадлежу.
Ҩаԥхьа аусдара, иргәаҟгаз, Агәҿыӷьра еишьылӡа ихаԥауа, Дтәеит ашәҟәыԥхьараз, хырҽхәагас, Шьоук раԥҵамҭақәа ҵауа. Шәҟәыла иҩычеит аҭыӡра, Даԥхьоит, ак бжьамыжь џьара, Аха ибашоуп, џьара мцуп, Џьара гәҿыӷьроуп, ма иҭацәуп, Амҳәырқәа раархоуп зегьы, Ажәытәра — ажәра икны иагоит, Аҿатәрагь жәытәрала ипатоит, Аҳәса реиԥш уи ашәҟәқәагьы Наҟ дырԥырҵит, рхаҿра Аԥардеиқәаҵәа аҿаиршәт иара.	И снова, преданный безделью, Томясь душевной пустотой, Уселся он — с похвальной целью Себе присвоить ум чужой; Отрядом книг уставил полку, Читал, читал, а всё без толку: Там скука, там обман иль бред; В том совести, в том смысла нет; На всех различные вериги; И устарела старина, И старым бредит новизна. Как женщин, он оставил книги, И полку, с пыльной их семьей, Задернул траурной тафтой.
Аҵасқәа, ауаатәыҩса зыркараз, Икажьны иара иеиԥш зынӡас, Сицын усҟан иара ҩызас, Исгәаԥхон имақәаз ҟазшьас: Ихәыцшьа, иеиԥшымыз аӡәгьы, Игәҭыха, ицыз есқьынгьы, Ихшыҩ хьшәашәа, изгым ҵарра, Сгәаан, деихашәын иара. Ҳҩыџьегь ҳгәаҳәақәа еиԥшын: Ргәаҟган ԥсҭазаарас ҳазлаз, Ицәеит амца, иҳацраз, Ауааи Фортунеи еицҳзыԥшын Ҳанқәыԥшӡақәаз инаркны, Гәаӷла ҳара ҳзыҳәа иҭәны.	Условий света свергнув бремя, Как он, отстав от суеты, С ним подружился я в то время. Мне нравились его черты, Мечтам невольная преданность, Неподражательная странность И резкий, охлажденный ум. Я был озлоблен, он угрюм; Страстей игру мы знали оба: Томила жизнь обоих нас; В обоих сердца жар угас; Обоих ожидала злоба Слепой Фортуны и людей На самом утре наших дней.
Уаҩҵас аԥсҭазаара ду здырыз Ауаа хәымгеимшьар ҟалом. Зыԥсҭазаара алшара дууз Ихысхьоу рынаур дартәом: Аӡә уаҳа ак игәаԥхашам, Аӡә игәалашәара — ашҳам, Аӡә гәнаҳас имоу еизыкәкәоит, Арҭ реиҭаҳәара иҟарҵоит Ауаҩ ицәажәара ԥшӡаны. Раԥхьа Онегин ибызшәа Избаҵәҟьауан уамашәа, Сашьцылт нас: иеиҟараны Алафи ашҳами зҟазшьаз, Аепиграмма џьбара злаз.	Кто жил и мыслил, тот не может В душе не презирать людей; Кто чувствовал, того тревожит Призрáк невозвратимых дней: Тому уж нет очарований. Того змия воспоминаний, Того раскаянье грызет. Все это часто придает Большую прелесть разговору. Сперва Онегина язык Меня смущал; но я привык К его язвительному спору, И к шутке, с желчью пополам, И злости мрачных эпиграмм.
Заҟантә аԥхын, ианыцқьараз, Уамашәаҵәҟьа иҽырбауа Нева аҵх аныҵәцараз, Аӡиас, саркьа-цқьара зуа, Диана лсахьа ананымлоз, Ахҭысқәа, ԥасатәи, ҳзырҟьалоз, Абзиабара рыӡбахә ҳәо, Ҳаицызи, хьаас ак ҟамҵо, Аҵх гәыраз, иԥсыршьагаз, Ҿымҭ аҳауа цқьа лбаадо! Атҟәа, ишыцәоу абахҭа иҭгоу, Абна иаҵәа агәҭа иҿыхаз Ҳиеиԥшха, ҳгәырӷьауа убра Иаҳгәалаҳаршәауан ҳҿара.	Как часто летнею порою, Когда прозрачно и светло Ночное небо над Невою И вод веселое стекло Не отражает лик Дианы, Воспомня прежних лет романы, Воспомня прежнюю любовь, Чувствительны, беспечны вновь, Дыханьем ночи благосклонной Безмолвно упивались мы! Как в лес зеленый из тюрьмы Перенесен колодник сонный, Так уносились мы мечтой К началу жизни молодой.
Евгени даараӡа игәы акы ала, Иҽадкылауа агранит, Дгылон деиԥхьхәыцуа, ԥшьаала, Дышгыло аиԥш апиит. Аҵх иахашьқьыруан аҭынч-цәа, Иеиқәҿырымҭуазар аҟарулцәа, Ҽыуардынқәак рыбжьы мгозар, Ҭынчран. Аӡахьы уԥшлозар Нышьк убон, ихиаала ицоз, Уаантәи иааҩуан ихааӡа Апипи-бжь, уамашәаӡа Ҳа ҳцәаныррақәа зытҟәоз. Аха иреиӷьуп ҵхагәазы Тарквато и-октавақәа рыбжьы.	С душою, полной сожалений, И опершися на гранит, Стоял задумчиво Евгений, Как описал себя пиит. Все было тихо; лишь ночные Перекликались часовые, Да дрожек отдаленный стук С Мильонной раздавался вдруг; Лишь лодка, веслами махая, Плыла по дремлющей реке: И нас пленяли вдалеке Рожок и песня удалая. Но слаще, средь ночных забав, Напев Торкватовых октав!
Адриатика ацәқәырԥақәа, О, Брента! Хымԥада, шәызбашт, Амуза шьҭыхга амахәҿақәа Иссиру шәышьҭыбжь-хаа саҳашт! Аполлон ихылҵшьҭрарзы иара Иԥшьоуп, иснаҭт агәыбылра, Исыԥхьаӡартә аиԥш исызгәакьа Альбионтәи алира ԥагьа. Италиатәи аҵхқәагь сара, Авенецианка-ҿа, хрыжь-хрыжь Ицәажәо, илыҵаԥыруа снышь, Қьафла исхызгап сызхара. Петрарка ибызшәа анысхьыс, Исоуп лыбзиабара разҟыс!	Адриатические волны, О Брента! нет, увижу вас И вдохновенья снова полный, Услышу ваш волшебный глас! Он свят для внуков Аполлона; По гордой лире Альбиона Он мне знаком, он мне родной. Ночей Италии златой Я негой наслажусь на воле, С венецианкою младой, То говорливой, то немой, Плывя в таинственной гондоле; С ней обретут уста мои Язык Петрарки и любви.
Ахақәиҭра сызҭо амш ааскьома? Уааскьа! — Уи иақәҿысҭуеит сара. Амшын хықә савоуп, ҭынч сызтәоума, Ирызҿысҭуеит аԥрақәа хара. Игәрымуа исыжәло цәқәырԥа ӷьыла Амшын еиужь агәы схыла Санбадәықәло схы сақәиҭны? Исҭахуп ари ага ныжьны Игәыԥҵәагаха са исԥылаз, Ҽынла, амшын-гәы аказказраҿ, Са с-Африка ажәҩан аҵаҿ Сқәыԥсычҳаларц Урыстәылаз — Агәаҟра, абзиабара закәу Ахьыздыр, иахьызжыз сгәы.	Придет ли час моей свободы? Пора, пора! — взываю к ней; Брожу над морем, жду погоды, Маню ветрила кораблей. Под ризой бурь, с волнами споря, По вольному распутью моря Когда ж начну я вольный бег? Пора покинуть скучный брег Мне неприязненной стихии И средь полуденных зыбей, Под небом Африки моей, Вздыхать о сумрачной России, Где я страдал, где я любил, Где сердце я похоронил.
Дҭәын Онегин гәаԥхарала Дсыцны атәылақәа ибарцы. Аха ҳҩыџьагь лахьынҵала Краамҭа ҳаиҟәгахеит лассы. Иаб убасҟан иԥсы ихыҵит, Онегин иҩны иаацәырҵит Ауалҳәацәа, нҵәара зқәым, Зхатә ҟазшьа, знамыс еиԥшым. Евгени, аимак ацынхәрас, Дзықәшәаз хьаас иҟамҵа, Иаб имал ишеит зынӡа, Иагьимбеит уи ԥхасҭас; Иҟалап иаб иашьа иԥсра Цәала идырхьазҭгьы иара!..	Онегин был готов со мною Увидеть чуждые страны; Но скоро были мы судьбою На долгий срок разведены. Отец его тогда скончался. Перед Онегиным собрался Заимодавцев жадный полк. У каждого свой ум и толк: Евгений, тяжбы ненавидя, Довольный жребием своим, Наследство предоставил им, Большой потери в том не видя Иль предузнав издалека Кончину дяди-старика.
Иагьизкылҟьаҵәҟьеит, дшыԥшыз, Анхара ахылаԥшҩы ишәҟәы, Иаб иашьа, аԥсра иаҿыз, Ибара шиҭахыз зну: Евгени ас ашәҟәы анизаа, Ҽыуардынла, дыҿҟьаса, Ддәықәлеит уахь иаразнакы, Аԥара аиура иҽазкы, Агәҿыӷьра, амц, агәырҩара. Ихымҩаԥгашьа заа иӡбан (Уи ала салагеит сроман). Аха ақыҭаҟны иара Даннеи, иаб иашьа дыԥсхьан, Дыхьшәашәан, адгьыл дазхиан.	Вдруг получил он в самом деле От управителя доклад, Что дядя при смерти в постеле И с ним проститься был бы рад. Прочтя печальное посланье, Евгений тотчас на свиданье Стремглав по почте поскакал И уж заранее зевал, Приготовляясь, денег ради, На вздохи, скуку и обман (И тем я начал мой роман); Но, прилетев в деревню дяди, Его нашел уж на столе, Как дань готовую земле.
Ибоит: ашҭаҿ ҵыхәаԥҵәа Змам ицо-иаауа рацәоуп. Аԥсы иҩызцәа, иаӷацәа Аԥсы дыржаанӡа иҭахцәоуп. Аԥсы дыржит, ирфеит, иржәит, Асасцәа, апапцәа еимпит — Рҽыруаҩ-дууа, рҽыҭго, Ус дук иалоушәа урбо. Онегин дқыҭа уаҩхт абас, Азауад, адгьыл, абна, аӡы Ԥшәымас драуит уи, иацы Иныхҩыз, аиҿкаара иаӷаз. .Деигәырӷьауеит мҩас дызныз Акала аԥсахра ахьауз.	Нашел он полон двор услуги; К покойнику со всех сторон Съезжались недруги и други, Охотники до похорон. Покойника похоронили. Попы и гости ели, пили И после важно разошлись, Как будто делом занялись. Вот наш Онегин — сельский житель, Заводов, вод, лесов, земель Хозяин полный, а досель Порядка враг и расточитель, И очень рад, что прежний путь Переменил на что-нибудь.
Иҿыцын ҩымышҟа иара изыҳәа Раԥхьа иибауаз адәқәа, Аӡыхь инеиуаз ахьхьа-хьхьаҳәа, Аџьра еимыздоз аԥшақәа. Ахымш рзы: абна, ахәы, Изрыдкыломызт игәы; Ашьҭахь ддырцәауан зынӡа. Нас идырт уамашәаӡа Ақыҭа ишалшо угәы аԥҵәара. Ҵоуп, амаца, абалқәа убом, Аханқәа, амҩақәа лашом, Аха шьаҿацыԥхьаӡа хандра Ицуп, ишьҭоуп гагаҵас, Уԥҳәыс леиԥш — гәыкала узбаз.	Два дня ему казались новы Уединенные поля, Прохлада сумрачной дубровы, Журчанье тихого ручья; На третий роща, холм и поле Его не занимали боле; Потом уж наводили сон; Потом увидел ясно он, Что и в деревне скука та же, Хоть нет ни улиц, ни дворцов, Ни карт, ни балов, ни стихов. Хандра ждала его на страже, И бегала за ним она, Как тень иль верная жена.
Са сиит аԥсҭазаара лашараз, Ақыҭатә бзазара сгәаԥхоит: Улира иауеит еиҳа алшара, Уашәақәа рдунеи ҿахоит. Иахьынӡасҭаху, исхьырсуа аԥша, Аӡиа савоуп есымша, far niente сымоуп ԥҟарас; Ахақәиҭратә қьаф ахаараз Сҿыхоит, сгәырӷьауа, ианшо. Саԥхьара аиҳа сыцәа еиҳауп, Ахьӡ-ԥша сашьҭам, иреиҳау!.. Сышықәс гәахәақәа, ицахьоу, Баша усда-ҳәысда иҭәыз, Абас акәӡами ишысхыс?	Я был рожден для жизни мирной, Для деревенской тишины: В глуши звучнее голос лирный, Живее творческие сны. Досугам посвятясь невинным, Брожу над озером пустынным, И far niente мой закон. Я каждым утром пробужден Для сладкой неги и свободы: Читаю мало, долго сплю, Летучей славы не ловлю. Не так ли я в былые годы Провел в бездействии, в тени Мои счастливейшие дни?
Абзиабара, ашәҭқәа, ақыҭа, Адәқәа! Ишәеиӷьасшьо збарым. Евгени сызлаиеиԥшым гәамҭа Ус инамҩатәшәа сцарым! Аԥхьаҩ-хыччаҩ, мамзар, Ма амцқәа рԥааимбар, Ҭыжьҩык, дахәаԥшуа ҳҟазшьа, Ҳҩыџьагь ҳаиԥшхазшәа ишьа, Ирмаанашәа имҳәаразы: Иҭысхызшәа схатә патреҭ, Баирон, аԥагьара апоет, Сиҿыԥшны. Даҽаӡә изы Иҳалымшаҵәҟьоушәа ҳара Апоемақәа рыҩра!	Цветы, любовь, деревня, праздность, Поля! я предан вам душой. Всегда я рад заметить разность Между Онегиным и мной, Чтобы насмешливый читатель Или какой-нибудь издатель Замысловатой клеветы, Сличая здесь мои черты, Не повторял потом безбожно, Что намарал я свой портрет, Как Байрон, гордости поэт, Как будто нам уж невозможно Писать поэмы о другом, Как только о себе самом.
Иазгәасҭап насгьы: апоетцәа Иагоит абзиабара итҟәаны. Избалон ԥхыӡла амаалықьцәа, Рсахьа, иҭаҵәахыз сгәаҟны, Краамҭа исымаӡан имырза; Рхаҿы ҭнахит нас са смуза. Убас, сырзышәаҳәеит сара: Ашьха ҭыԥҳа, — сгәаԥхара, Салгир агаҿа атҟәацәа. Уажә шәа шәҟынтәи зҵаарақәас Лассы исаҳалоит абас: «Ишьыцуа иушьҭоу зыҽкынҵа Рыуа иалухда иахьа, Улира ззукуада ҩаԥхьа?	Замечу кстати: все поэты — Любви мечтательной друзья. Бывало, милые предметы Мне снились, и душа моя Их образ тайный сохранила; Их после муза оживила: Так я, беспечен, воспевал И деву гор, мой идеал, И пленниц берегов Салгира. Теперь от вас, мои друзья, Вопрос нередко слышу я: «О ком твоя вздыхает лира? Кому, в толпе ревнивых дев, Ты посвятил ее напев?
Излаԥшыда уашәа гәахәа Абас згәы-зыԥсы ҿнакааз, Узыргәаҭеида, уахь иуха? Ироуда уцәаҳәақәа нцәахәыс?» Ус аӡә дыҟаӡам, ихашәҵа! Са сыбзиабара амца Сгәаҟуа исхызгахьеит гәырҩала. Насыԥ игхашам акала Зыбзиабара иацу злира, Уи ала зпоезиа ҩбазтәуа, Петрарка ду имҩа шьҭызхуа, Иалеиқәзыртәауа згәы ашыра, Ахьӡ ҟазҵо, аха сгаӡан, Сыбзиабараан сҿаҳаӡан!	Чей взор, волнуя вдохновенье, Умильной лаской наградил Твое задумчивое пенье? Кого твой стих боготворил?» И, други, никого, ей-богу! Любви безумную тревогу Я безотрадно испытал. Блажен, кто с нею сочетал Горячку рифм: он тем удвоил Поэзии священный бред, Петрарке шествуя вослед, А муки сердца успокоил, Поймал и славу между тем; Но я, любя, был глуп и нем.
Имҩаст сыбзиабара, смуза Ҿыхеит, шьҭа сыхшыҩ ҵаруп. Ацәанырреи ашьҭыбжьқәеи сырҩыза Сҟаларцаз рыԥшаара саҿуп. Сыҩуеит, сгәырҩаӡом зынӡа, Зыбжа ҩым сцәаҳәа аханӡа Аҳәса ршьапқәа, ахацәа рхы Сҩыга иҭнахуам иаҭахы. Ицәаз аццышә уаҳа иҿыхом. Сгәырҩоит аха слаӷырӡашом. Абар, абар: аиуа нхашам, Афарҭынгьы, сгәаҵа иҭыхоз: Убасҟан салагап сара Ҩажәихәбах змоу апоема аҩра.	Прошла любовь, явилась муза, И прояснился темный ум. Свободен, вновь ищу союза Волшебных звукав, чувств и дум; Пишу, и сердце не тоскует, Перо, забывшись, не рисует, Близ неоконченных стихов, Ни женских ножек, ни голов; Погасший пепел уж не вспыхнет, Я все грущу; но слез уж нет, И скоро, скоро бури след В душе моей совсем утихнет: Тогда-то я начну писать Поэму песен в двадцать пять.
Сроман формас иаушаз сшашьҭаз, Сфырхаҵа ихьӡгьы закәхара. Иара аҩымҭа актәи ахы шьҭа Иҩны салгеит уажә абра; Сеиҭаԥхьауеит, гәцаракрала, Иҭәуп еиҿаргыларала, Исыԥсахӡом, ус инхоит; Ацензура ауал сшәоит: Ажурналистцәа какалкыгас Сылша рысҭоит, ианрызха, Аҩымҭа қәыԥш, ҿыц игылаз, Нева агаҿахь уеиха, Исыҭ ахьӡ-ԥша умашәа: Аимак, ашьҭыбжь, аҭыӡшәа!	Я думал уж о форме плана И как героя назову; Покамест моего романа Я кончил первую главу; Пересмотрел все это строго: Противоречий очень много, Но их исправить не хочу. Цензуре долг свой заплачу И журналистам на съеденье Плоды трудов моих отдам: Иди же к невским берегам, Новорожденное творенье, И заслужи мне славы дань: Кривые толки, шум и брань!
Евгени игәы ахьыԥҵәоз ақыҭа Иссирыз ҭыԥ хазын иара. Ақьаф иазшоу ақьаф иҽаҭа Адунеи иныҳәарын убра. Аԥша ашьха иахьыннакыло Аԥшаҳәаҿы ҭынч ихгылоуп Аҳҭынра хан; убрантә хара Ицәырҵуан, иеиуеиԥшым зыԥшра, Ишәҭуаз адәқәа, аҽаҩрақәа, Ақыҭақәа цәырҟьа-цәырс, Арахә, уахь аҳәра иаҿыз, Абаҳча гәыгәҭажь, зҳәаа ахқәа Еиԥынчыла иҭбаахауаз, Дриада ҟәыӷараа зҵәахуаз.	Деревня, где скучал Евгений, Была прелестный уголок; Там друг невинных наслаждений Благословить бы небо мог. Господский дом уединенный, Горой от ветров огражденный, Стоял над речкою. Вдали Пред ним пестрели и цвели Луга и нивы золотые, Мелькали сёлы; здесь и там Стада бродили по лугам, И сени расширял густые Огромный, запущенный сад, Приют задумчивых дриад.
Иблахкыгоу ари ахан Иргылан аханқәа зегь шдыргыло. Изҩыдан, даараӡагь иӷәӷәан, Ажәытәра гьама ҟәыӷа ианаало. Ауадақәа зегь ҳаракын, Асасааирҭа икыдҟьан абырфын. Аҳцәа рсахьақәа еикәаӷӷа. Уаџьаҟк, ана-ара иҭыҟҟа, Иахьа заамҭа цаз рыхкы; Изажәыз сзеилкаауам абас, Аха с-Онегингьы зынӡас Хьаас имам ихҭакы: Азалқәа ҿыцыз ма иажәыз, Ҿырҳасран инеиужь дызҿыз.	Почтенный замок был построен, Как замки строиться должны: Отменно прочен и спокоен Во вкусе умной старины. Везде высокие покои, В гостиной штофные обои, Царей портреты на стенах, И печи в пестрых изразцах. Всё это ныне обветшало, Не знаю, право, почему; Да, впрочем, другу моему В том нужды было очень мало, Затем, что он равно зевал Средь модных и старинных зал.
Ҭыԥс иалихит аҭаҳмада Шықәс ҩынҩажәа дахьыҩназ, Итәы дахьлықәымчуаз ауада, Амҵ шьуа аԥенџьыраҿ дахьтәаз. Уа зегьы мариашәа ирхиан: Ҩ-шьқаԥк, астол, нас адиван, Иубом марқьафла џьара ак ҷышә. .Ианааирт ашьқаԥқәа рышә — Тетрадк ибоит, ахарџьқәа зныз, Аԥаҭлыкақәа, — аҩы зҭаҭәаз, Аирыӡқәа, — аҵәаӡы зҭахаз, Календаркгьы, — зықәра ажәыз: Алыгажә, зусқәа рацәаӡаз, Ҽа шәҟәык дзаԥхьомызт зынӡас.	Он в том покое поселился, Где деревенский старожил Лет сорок с ключницей бранился, В окно смотрел и мух давил. Всё было просто: пол дубовый, Два шкафа, стол, диван пуховый, Нигде ни пятнышка чернил. Онегин шкафы отворил; В одном нашел тетрадь расхода, В другом наливок целый строй, Кувшины с яблочной водой И календарь осьмого года: Старик, имея много дел, В иные книги не глядел.
Ихала заҵәык ари анхара Даназынха, аамҭа игарц, Евгени иақәикит аԥҟара Иҿыцу акала ишьақәирӷәӷәарц. Зыцәҳәыра кҿахаҿ иуаҩ ҟәышыз, Атәцәа абаршьчина ирықәыз, Рықәхны ихшыбырны иҟаиҵеит, — Атәгьы илахьынҵа иԥшьеит. Аха игәыла, ауаҩ кы, Дгәааит, ицәа дҭанарчит, Иԥырхагоуп ҳәа иӡбит; Ҽаӡә диҿаччеит деибакы. Нас еибырҳәеит зегь еицҿак: «Дгаӡоуп, иҟаиҵашт аумак!».	Один среди своих владений, Чтоб только время проводить, Сперва задумал наш Евгений Порядок новый учредить. В своей глуши мудрец пустынный, Ярем он барщины старинной Оброком легким заменил; И раб судьбу благословил. Зато в углу своем надулся, Увидя в этом страшный вред, Его расчетливый сосед; Другой лукаво улыбнулся, И в голос все решили так, Что он опаснейший чудак.
Раԥхьа изнеиуан зегь сасра, Аха ирдырт игәы зызҳәоз: Шьҭахьтәи асофахьала иара Донтәи иқьақәала дышцоз — Иазааигәахоз иҩнра, Рышьҭыбжь шиаҳалакь хара. Ари хьымӡӷыс иԥхьаӡаны, Зегь анеира иаҟәыҵт иҩны. Изырҳәон: «Ҳгәыла деиқәшәаӡам, Дформазонуп, имҵеит акгьы. Ҩы ҟаԥшьуп дызтәу есқьынгьы, Ҳаҳәса рнапы дагәӡуам, Дцәажәоит уи хыжәжәа-хыжәжәа, Иаамысҭашәам ибызшәа».	Сначала все к нему езжали; Но так как с заднего крыльца Обыкновенно подавали Ему донского жеребца, Лишь только вдоль большой дороги Заслышат их домашни дроги, — Поступком оскорбясь таким, Все дружбу прекратили с ним. «Сосед наш неуч; сумасбродит; Он фармазон; он пьет одно Стаканом красное вино; Он дамам к ручке не подходит; Всё да да нет; не скажет да-с Иль нет-с». Таков был общий глас.
Убасҟан иқыҭа ашҟа дхынҳәит Ҽа помешьчикк, зҭыԥ ззыԥшыз. Ҩаԥхьа агәылацәа ааилаҩҩит, Дроуит уигь еилыргатәыс. Владимир Ленски иоуп иара, Геттинген изҵа аҵара. Апоет, аԥшӡара иагауаз, Кант иҵара иаҿынҵәаауаз. Германиантә, аԥҭақәа зхачу, Иааигеит аҵара лҵшәақәас: Ахақәиҭра азхьра, убас Аҟазшьа цаҳә-цаҳә, имчу, Ажәақәа, узытҟәо мыцхәы, Ижәҩахыр иқәсуаз ихахәы.	В свою деревню в ту же пору Помещик новый прискакал И столь же строгому разбору В соседстве повод подавал. По имени Владимир Ленской, С душою прямо геттингенской Красавец, в полном цвете лет, Поклонник Канта и поэт. Он из Германии туманной Привез учености плоды: Вольнолюбивые мечты, Дух пылкий и довольно странный, Всегда восторженную речь И кудри черные до плеч.
Аԥсҭазаара абжьысра иацу Дамырканӡац макьана иара. Иԥхаӡа иҭалауан игәаҵа: Иҩызцәа, аӡӷабцәа рбара. Дуаҩ гәахәан уи, аха дымдырцәан, Агәыӷра иман агәра гаҵәҟьан, Адунеи ашьҭыбжь, аӷьал-пал Ихшыҩ-ҿа рытҟәауан, иҭал. Игәыҩбара иамҭо алша Гәыӷра хаала еиқәиртәон, Ҳаԥсҭазаара аҵакы ибон Узытҟәауа ак аиԥш ишьа, — Шанакгьы аҵоушәа иԥхьаӡа Ихы адԥиҽылауан зынӡа.	От хладного разврата света Еще увянуть не успев, Его душа была согрета Приветом друга, лаской дев; Он сердцем милый был невежда, Его лелеяла надежда, И мира новый блеск и шум Еще пленяли юный ум. Он забавлял мечтою сладкой Сомненья сердца своего; Цель жизни нашей для него Была заманчивой загадкой, Над ней он голову ломал И чудеса подозревал.
Агәра игон иара изгәакьаз Ҽа гәык илаҵәарц шахәҭоу. Абзиабара, џьара игәаҟуаз, Иара изыҳәан ишыԥшӡоу; Агәра игон иара ашьамҭлаҳә Иҩызцәа ишицыршоз, имхьаҳә, Дшырыцҟьауаз, иаҭаххар, — Иара дызлаҟам зҳәоз дырбар, Ишаԥу иалху лахьынҵала, Изцу ауаа ргәыбылра, Ԥсра зқәым урҭ рҭаацәара Улаԥш иҵамшәо шәахәала Мышкызны ҳарҭгьы ишаҳзыԥхо, Адунеигьы агәырӷьара шаго.	Он верил, что душа родная Соединиться с ним должна, Что, безотрадно изнывая, Его вседневно ждет она; Он верил, что друзья готовы За честь его приять оковы И что не дрогнет их рука Разбить сосуд клеветника; Что есть избранные судьбами, Людей священные друзья; Что их бессмертная семья Неотразимыми лучами Когда-нибудь нас озарит И мир блаженством одарит.
Арыцҳашьара, агәырҩара, Аиаша ахьчара есымша, Ахьӡ-ԥша нага азыхьра Идырҿыхахьан заа ишьа. Акыр дныҟәахьан иҽԥышәан, Гиотеи Шиллери рыжәҩан, Рыхьӡ-рыԥша, рпоезиа амца Иҭымҵәо иҭалахьан игәаҵа. Аҟазара анцәахәқәа Имырԥхашьеит уи акала: Ишьҭыхны ихьчауан ашәала Дунеи лашак ашәахәақәа, Игәҭыхақәа, ицәқәырԥоз, Аиаша-ҵабырггьы, дзытҟәоз.	Негодованье, сожаленье, Ко благу чистая любовь И славы сладкое мученье В нем рано волновали кровь. Он с лирой странствовал на свете; Под небом Шиллера и Гете Их поэтическим огнем Душа воспламенилась в нем; И муз возвышенных искусства, Счастливец, он не постыдил: Он в песнях гордо сохранил Всегда возвышенные чувства, Порывы девственной мечты И прелесть важной простоты.
Ашәа азиҳәон абзиабара, Убас уи иашәа қәыԥшқәа цқьан, — Ишыцқьоу аԥҳәызба қьиа лхәыцра, Аԥшқа иԥхыӡ, ма икыду жәҩан Амза шыцқьаӡоу мыцхәы, Дшыцқьоу абзиабара анцәахәы. Ашәа рзиҳәауан иара: Аиԥырҵра, агәырҩара, Иҟам-инымкәа, ихаԥоз, Ашәҭқәа, романтикала иҭәыз, Атәылақәа, зны дызхыз, — Илаӷырӡ-цақәа ахькаҭәоз, Аԥсҭазаара, имҩасхьоу цәгьа, Ихыҵуам жәаа шықәсагь цқьа.	Он пел любовь, любви послушный, И песнь его была ясна, Как мысли девы простодушной, Как сон младенца, как луна В пустынях неба безмятежных, Богиня тайн и вздохов нежных; Он пел разлуку и печаль, И нечто, и туманну даль, романтические розы; Он пел те дальные страны, Где долго в лоно тишины Лились его живые слезы; Он пел поблеклый жизни цвет Без малого в осьмнадцать лет.
Ацәҳәыраҿы Евгени ида Деилызкаауа уаҩ дахьахым, Игәылацәа, иаху ақыҭа, Рычча-ргәырӷьара иҭахым. Дырцәыбналон игәырҿыӷьгоу, Ражәа гәаҩақәа, ирҟәышгоу, — Аҭәархрақәеи алаҭрақәеи, Аҭахцәеи, ауацәеи, аҩқәеи Ирызкыз, ҳәара аҭахым, Урытҟәомызт цәаныррала, Хшыҩла, ма иҵру ажәала Ихырхышаз дҟаларым. Аха рыҳәсақәа еицәан, Рхацәа раҵкьыс игаӡан.	В пустыне, где один Евгений Мог оценить его дары, Господ соседственных селений Ему не нравились пиры; Бежал он их беседы шумной, Их разговор благоразумный О сенокосе, о вине, О псарне, о своей родне, Конечно, не блистал ни чувством, Ни поэтическим огнем, Ни остротою, ни умом, Ни общежития искусством; Но разговор их милых жен Гораздо меньше был умен.
Ленски дбеиоуп, дагьыԥшӡоуп, Маҳәыс иеиҽырбоит зегьы — Ақыҭаҿ ҵасны ус аԥҵоуп, Изыркуеит рыӡӷабцәа есқьынгьы — Зыбжа урысны иааз ргәыла, Машәырны џьара данкыдгыла, Ицәырыргоит ишаԥсам, Азаҵәра ауаҩы ишихәҭам. Аӡәырҩы иԥхьалон сасра, Ирызҭалҭәон Дуниа ачаи, Илҿахәыҭхәыҭуан: «ббоума дшааи!» Гитарак налдыркуан убра, Лыбжьы. (о, ибаргәи измаҳаз!) «Сханахь умҩахыҵ сзытҟәаз!»	Богат, хорош собою, Ленский Везде был принят как жених; Таков обычай деревенский; Все дочек прочили своих За полурусского соседа; Взойдет ли он, тотчас беседа Заводит слово стороной О скуке жизни холостой; Зовут соседа к самовару, А Дуня разливает чай, Ей шепчут: «Дуня, примечай!» Потом приносят и гитару; И запищит она (Бог мой!): Приди в чертог ко мне златой!..
Аха Ленски, жәаҳәарада, Ихы иҭам аҭаацәара, Онегин иҩызарада Акы дазхәыцуамызт абра. Ишьҭеибахт урҭ: аҵааи амцеи, Ажәеинраала ласи апрозеи, Ахаҳәи ацәқәырԥеи — лассы Иеиԥшуп урҭ раасҭа. Убри азы Еибарҿыӷьуан аԥхьа ргәы, Нас еишьцылауан есааира, Ҽыла есымша еиҭанеиааиуан, Ус иеилаҵәаӡеит мыцхәы. Абас ауп (сшахьхәхьоу ӡатәым), Ишеиҩызцәахәо ус иаҿым.	Но Ленский, не имев, конечно, Охоты узы брака несть, С Онегиным желал сердечно Знакомство покороче свесть. Они сошлись. Волна и камень, Стихи и проза, лед и пламень Не столь различны меж собой. Сперва взаимной разнотой Они друг другу были скучны; Потом понравились; потом Съезжались каждый день верхом И скоро стали неразлучны. Так люди (первый каюсь я) От делать нечего друзья.
Ус иҟоу ҩызаракгьы иахьа Иаҳԥылом, динкгьы ҳаннакылом: Зегь гаӡоуп ҳа ҳзыҳәа цәгьа, Ҳара ҳауп зегь раԥхьа игылоу, Ҳашьҭоуп зегьы анапалеонра, Ҩ-шьапык зҵоу миллион-уаа Ҳа ҳхы иаҳархәо маҭәахәуп, — Ацәанырра ахыччара ҳаҿуп. Евгени дзеиӷьыз рацәаӡан: Ауаа еиликаауан такәы, Иагьхәынгеишьауан мыцхәы, Аха (еилеигон изакәан) Шьоук алихуан игәаԥхоз, Ипатуқәҵара иаԥсахоз.	Но дружбы нет и той меж нами. Все предрассудки истребя, Мы почитаем всех нулями, А единицами — себя. Мы все глядим в Наполеоны; Двуногих тварей миллионы Для нас орудие одно, Нам чувство дико и смешно. Сноснее многих был Евгений; Хоть он людей, конечно, знал И вообще их презирал, — Но (правил нет без исключений) Иных он очень отличал И вчуже чувство уважал.
Дыччо дырзыӡырҩуан иара: Ленски иажәақәа ишәҭыркыз, Ихәыцра, изныԥшуаз иҿара, Иԥшышьа, гәышьҭыхрала иҭәыз. Урҭ ҿыц Онегин иаҳауан, Игәы иасшаз ажәақәа иҵәахуан, Игәы иҭиҳәаауан уа ус: «Игәырӷьара санахьыс — Гаӡароуп, уи аҿҳәара Са сыдагьы ахала иаап, Уаанӡагьы инаигӡап Адунеи цқьа агәрагара; Ақәыԥш дыццакуеит, дпатоит, Аха даҭоумҵар ҟалоит».	Он слушал Ленского с улыбкой. Поэта пылкий разговор, И ум, еще в сужденьях зыбкой, И вечно вдохновенный взор, — Онегину всё было ново; Он охладительное слово В устах старался удержать И думал: глупо мне мешать Его минутному блаженству; И без меня пора придет, Пускай покамест он живет Да верит мира совершенству; Простим горячке юных лет И юный жар и юный бред.
Иеибырҳәалакь аимак ацын, Рхәыцрақәа рызкын дара: Ахылҵшьҭрақәа, зажәа бжьаӡыз, Ацәгьа-абзиа, аҵара, Аҵасқәа, ахаан жәра зқәым, Ирыҵоу џьанаҭ-џьаҳаным, Аԥсҭазаара алахьынҵа, — Изхьымӡо акы ыҟамызт зынӡа. Апоет, аимак дханагала, Даԥхьауан дымцаха Апоемақәа рцыԥҵәаха, Евгенигь, ҳаҭырбарала, Ақәыԥш дизыӡырҩуан убра, — Дзыԥхьоз дшыхнамхӡозгьы џьара.	Меж ими всё рождало споры И к размышлению влекло: Племен минувших договоры, Плоды наук, добро и зло, И предрассудки вековые, И гроба тайны роковые, Судьба и жизнь в свою чреду, — Всё подвергалось их суду. Поэт в жару своих суждений Читал, забывшись, между тем Отрывки северных поэм, И снисходительный Евгений, Хоть их не много понимал, Прилежно юноше внимал.
Аха иахцәажәауан зегь реиҳа Абзиабара аҵас закәыз, Онегин уи дыхнахуам уаҳа, Аха аӡбахә данаҿыз — Дқәыԥсычҳауан гәыбылрала, Насыԥ имаӡоуп еицрала Уи иабылуаз, нас иацәцаз, Аха дреиӷьын изымбаз! — Зыбзиабара еиԥырҵрала Изырхьшәашәоз, иара убас Згәаӷгьы шҳам ажәала изуаз, Заамҭа зхызго ҿырҳасрала, Зыԥҳәыси зҩызцәеи рыгәра згоз, Змалгьы амаца иазмыргоз!	Но чаще занимали страсти Умы пустынников моих. Ушед от их мятежной власти, Онегин говорил об них С невольным вздохом сожаленья; Блажен, кто ведал их волненья И наконец от них отстал; Блаженней тот, кто их не знал, Кто охлаждал любовь — разлукой, Вражду — злословием; порой Зевал с друзьями и с женой, Ревнивой не тревожась мукой, И дедов верный капитал Коварной двойке не вверял.
Аҭынч ԥсҭазаара хазынахә Ԥсахуа, ианааиуа ҳтәанчара, Ианҿыцәаа ҳцәанырра бзиахә, Ишьҭаҳхуеит хыччатәыс ҳара — Уи алеишәа, ҳәаа змамыз, Уи анырра, маҷк игәианыз — Аха ҳзыршаҟьоз мыцхәы; Ҳарҭ бзиа иаабоит такәы Уи еиҭазҳәо ҽаӡә иԥышәа, Ҳагьарҿыхауеит, ҳәарада, Ажәытә еибашьҩы, аҭаҳмада, Иқәыԥшу асолдаҭцәа ражәа Игәы шарҿыхо, ишыҭнаго, Аарла иқьала дахьыҩноу.	Когда прибегнем мы под знамя Благоразумной тишины, Когда страстей угаснет пламя И нам становятся смешны Их своевольство иль порывы И запоздалые отзывы, — Смиренные не без труда, Мы любим слушать иногда Страстей чужих язык мятежный, И нам он сердце шевелит. Так точно старый инвалид Охотно клонит слух прилежный Рассказам юных усачей, Забытый в хижине своей.
Ақәыԥшрагь иамоуп иара аҵас: Абзиабара, агәырҩара, Ахьаа, — иушьаша маӡас, Абзиабараҿ ихга каамеҭны, Ихы ԥхьаӡо, иҽырдадны, Онегин ԥшьаала дӡырҩуан, Апоет игәҭыхақәа иҳәауан: Ицәиӡаӡомызт ак еилых, — Зегь еиҭеиҳәон лабҿаба, Евгенигь, акашәа имба, Идырт ибзиабара аҭоурых — Ацәанырра, мца зыгӡам, Ҳара ҳзыҳәа ҿыцра злам.	Не может ничего скрывать. Вражду, любовь, печаль и радость Она готова разболтать. В любви считаясь инвалидом, Онегин слушал с важным видом, Как, сердца исповедь любя, Поэт высказывал себя; Свою доверчивую совесть Он простодушно обнажал. Евгений без труда узнал Его любви младую повесть, Обильный чувствами рассказ, Давно не новыми для нас.
О, уи иеиԥшҵәҟьа иахьала Дубом абзиабара зылшо. Апоет иоуп лахьынҵала Ус еиԥш анасыԥ иазшоу. Еснагь цәаныррак азхьра, Уи азхәыцра, азгәышьра Ицын гәырӷьарас, гәырҩас: Адгьыл хара ирыбжьаз, Ашықәсқәа, ицаз иҭакәкәа, Имуза, сааҭ рацәа зиҭаз, Атәылақәа, иԥшӡаӡаз, Аҵара-гәырӷьа ашәахәақәа, Мап, ирзеиҭамкит зынӡас Абзиабара мца ицраз.	Ах, он любил, как в наши лета Уже не любят; как одна Безумная душа поэта Еще любить осуждена: Всегда, везде одно мечтанье, Одно привычное желанье, Одна привычная печаль. Ни охлаждающая даль, Ни долгие лета разлуки, Ни музам данные часы, Ни чужеземные красы, Ни шум веселий, ни науки Души не изменили в нем, Согретой девственным огнем.
Дқәыԥшын Ольга данидырыз, Цәанырра ҭамлацызт игәгьы, Шаҳаҭс дрыман иҟәымшәышәыз Лхәыҷы хәмаррақәа зегьы. Аџьра ашәшьыраҿ дара рхала Еицыхәмаруан гәаԥхарала, Агәыла-азла, изыхшаз, Ишеинасыԥхо рҳәон избаз. Ақыҭа кҿахаҿ иахьынхоз — Ссирс дыршьон лҭаацәара. Даҿын шәҭыкакаҷны ашәҭра — Ашьацраҟны зхы зыхьчоз Ашьхыц, ма ахьычԥаԥыр Ирымбоз, иԥшааргьы акыр.	Чуть отрок, Ольгою плененный, Сердечных мук еще не знав, Он был свидетель умиленный Ее младенческих забав; В тени хранительной дубравы Он разделял ее забавы, И детям прочили венцы Друзья-соседи, их отцы. В глуши, под сению смиренной, Невинной прелести полна, В глазах родителей, она Цвела как ландыш потаенный, Не знаемый в траве глухой Ни мотыльками, ни пчелой.
Апоет илҭеит лара ҳамҭас Аԥхыӡқәа, дхызхыз данхәыҷыз, Уи лакәын мҵәыжәҩақәас ирымаз Иашәа қәыԥшқәа, — илызкыз. Ахәыҷы хәмаррақәа, ишаназ, Абна, аккара иҟаимаҭыз, Аҭынчра, азаҵәрагь убас, Аеҵәақәа, аҵх иҵәцаз, Амзагь, ажәҩан иацәашьыз!.. Амза шаша, ҳарҭгьы зны Измаҳдалоз ҵхагәаны Ҳалаӷырӡқәа, ла илызкыз; Ҳа ҳзыҳәа шьҭа амза даҽакуп: Афонар зыԥсахуа маҭәахәуп.	Она поэту подарила Младых восторгов первый сон, И мысль об ней одушевила Его цевницы первый стон. Простите, игры золотые! Он рощи полюбил густые, Уединенье, тишину, И ночь, и звезды, и луну, Луну, небесную лампаду, Которой посвящали мы Прогулки средь вечерней тьмы, И слезы, тайных мук отраду. Но нынче видим только в ней Замену тусклых фонарей.
Зегь рыла дҟәыбҷоуп, дыхԥарам, Длахҿыхуп ашьыжь еиԥш лара, Апоет диеиԥшуп, ҩбара злам, Дхаауп — ишыхаау агәыӡра. Лыбла, ажәҩангәы зыԥшшәу, Лычча-лыхәмар, лыхцәы ирҳәу, Лныҟәашәа, лыбжьы — деиқәшәан Ольга. Аха ароман Раԥхьа иуԥыхьашәо игәыкӡа Лсахьа ануп, — агәыбылра Сыман анкьа уи сара, Аха сгәы ақәҿыӷьит зынӡа. Аԥхьаҩ, исҭахуп абра Лаҳәшьа лыӡбахә аҳәара.	Всегда скромна, всегда послушна, Всегда как утро весела, Как жизнь поэта простодушна, Как поцелуй любви мила, Глаза как небо голубые; Улыбка, локоны льняные, Движенья, голос, легкий стан — Всё в Ольге. но любой роман Возьмите и найдете, верно, Ее портрет: он очень мил, Я прежде сам его любил, Но надоел он мне безмерно. Позвольте мне, читатель мой, Заняться старшею сестрой.
Татиана лыхьӡын уи лаҳәшьа, Ари ахьӡ ацәыргарала Ҳроман адаҟьақәа ҳаԥшьап, Иалаҳхып ҳхатә гәаԥхарала Иахароуи? Игәахәоуп, иманшәалоуп. Аха издыруеит уи иадҳәалоуп Ажәытәра, ажәытә хьыӡқәа жәпакы! Иаҳуалуп аилкаара шьҭа акы: Ибжьаҳхит ҳахьӡқәа ҳара Иаҳԥыхьашәалакь рышьҭыхрала, (Аӡбахә ҳҳәарым ажәеинраалаҿ.) Ҳарҭ иаҳмаабт аҵара, Изҿаҳҵаауаз есқьынгьы Аҽырба-ҽраԥшра, уаҳа акгьы.	Ее сестра звалась Татьяна. Впервые именем таким Страницы нежные романа Мы своевольно освятим. И что ж? оно приятно, звучно; Но с ним, я знаю, неразлучно Воспоминанье старины Иль девичьей! Мы все должны Признаться: вкусу очень мало У нас и в наших именах (Не говорим уж о стихах); Нам просвещенье не пристало, И нам досталось от него Жеманство, — больше ничего.
Ааи, Татиана лыман хьӡыс, Ҟәымшәышәрала, лыԥшӡарала, Дкаԥхауа лаҳәшьа лыҵкыс Уаҩ длызхыхуамызт акала. Еснагь дҭынчын уи, дгәырҩон, Ашьабысҭа аиԥшҵәҟьа дшәон, Илызгәакьоу лҭаацәара Дрыцәтәымыз џьушьарын лара. Рыргәыбзыӷшьа дақәшәауамызт Лани лаби, иара убас Дхәыҷын, аха уи хәыҷҵас Ахәмарра-аччара лҭахӡамызт: Акы дазхәыцуан маӡаны, Хәлаанӡа аԥенџьыраҿ дтәаны.	Итак, она звалась Татьяной. Ни красотой сестры своей, Ни свежестью ее румяной Не привлекла б она очей. Дика, печальна, молчалива, Как лань лесная, боязлива, Она в семье своей родной Казалась девочкой чужой. Она ласкаться не умела К отцу, ни к матери своей; Дитя сама, в толпе детей Играть и прыгать не хотела И часто целый день одна Сидела молча у окна.
Ахәыцра лыцын еҳәшьаҵас Дангарҵыз амшқәа инадыркны, Лқыҭатә ԥсҭазаарагь мҵарс Иагон гәыӷрала итҟәаны. Лнацәкьарақәа, иԥшқаӡаз, Агәыр рыздыруамызт зынӡас. Абырфын аԥсы ахаҵо Асахьа анылҵомызт дықәҵо. Иҟоуп ҽа ҟазшьакгьы абас: Акьанџьа иахәмаруа ахәҷы Лҽалыршьцылоит хәыҷ-хәыҷы Ауаа рхымҩаԥгашьа, рҵас, — Лан илабжьылго аҵара, Лыкьанџьа иалырҵоит лара.	Задумчивость, ее подруга От самых колыбельных дней, Теченье сельского досуга Мечтами украшала ей. Ее изнеженные пальцы Не знали игл; склонясь на пяльцы, Узором шелковым она Не оживляла полотна. Охоты властвовать примета, С послушной куклою дитя Приготовляется шутя К приличию, закону света, И важно повторяет ей Уроки маменьки своей.
Аха данмаҷызгьы еизыҳәҳәа Татиана акьанџьақәа лкуамызт, Амодақәа, ажәабжьқәа рҭыӡшәа Урҭ ирзеиҭалҳәо дубомызт. Ахәыҷы хәмаррақәа рхыԥша Акыр иацәтәымын лҟазшьа. Аӡынтә жәабжьқәа ҵхыбжьон Илаҳауаз еиҳа дрытҟәон. Ольга лҩызцәа зегь џьара Аӡӡеи ашҭаҿ иахьеизылгоз, Ахәҷы рацәа еицыхәмарлоз Дрыцхәмарломызт лара; Урҭ рычча, рыхәмар, рҭыӡшәа Лгәы рықәҿыӷьуан уамашәа.	Но куклы даже в эти годы Татьяна в руки не брала; Про вести города, про моды Беседы с нею не вела. И были детские проказы Ей чужды: страшные рассказы Зимою в темноте ночей Пленяли больше сердце ей. Когда же няня собирала Для Ольги на широкий луг Всех маленьких ее подруг, Она в горелки не играла, Ей скучен был и звонкий смех, И шум их ветреных утех.
Мыцхәы илгәаԥхауан абарҵаҿ Ашара аԥылара шьыжьӡа. Ажәҩан ҵылашаа ду аҵаҿ Рҽанырӡо аеҵәқәа ҭааӡа — Адгьыл аарлаҳәа ианҿыхо, Ианасуа ашьыжьтәи аԥша-хаа, Амш андәықәло аҽырҽеи. Аӡын, аҵх лашьца адунеи Анаку иԥах-иҳәынҷа, Аԥсҭҳәа еиқәарақәа зҿачу, Амза лашьцаӡа изхаку, Мрагылара шыцәоу ҭынч, — Лсааҭаз аҟыԥҳәа дааԥшуан, Ацәымзақәа алыркуан.	Она любила на балконе Предупреждать зари восход, Когда на бледном небосклоне Звезд исчезает хоровод, И тихо край земли светлеет, И, вестник утра, ветер веет, И всходит постепенно день. Зимой, когда ночная тень Полмиром доле обладает, И доле в праздной тишине, При отуманенной луне, Восток ленивый почивает, В привычный час пробуждена Вставала при свечах она.
Дхырхит заа ароманқәа — Дунеис илбауаз дгәыкны; Руссои Ричардсони рымцқәа Дыргауан уи дытҟәаны; Лаб уаҩ гәыразын мыцхәы, Ҵаралагь дхьысҳаӡан такәы, Аха ԥырхагас ишьаӡомызт Ашәҟәқәа, — дагьрыԥхьаӡомызт, Ибашоу хәмаргас иԥхьаӡон; Хьаасгьы имамызт зынӡа Иԥҳа дзыԥхьалоз маӡа, — Дшыцәаз аамҭа игаӡон; Аха диеиԥшӡамызт иԥҳәыс: Ричардсон дылбон нцәахәыс.	Ей рано нравились романы; Они ей заменяли всё; Она влюблялася в обманы И Ричардсона и Руссо. Отец ее был добрый малый, В прошедшем веке запоздалый; Но в книгах не видал вреда; Он, не читая никогда, Их почитал пустой игрушкой И не заботился о том, Какой у дочки тайный том Дремал до утра под подушкой. Жена ж его была сама От Ричардсона без ума.
Бзиа дзылбоз Ричардсон Диԥхьарц акәмызт лызхара, Ловлас иеиҳа Грандисон Дицәнымхо дыҟамызт лара. Аха москватәи лан лаҳәшьа Алина, илалҳәон рҟазшьа — Димгацызт усҟан, нас дызгаз, Лҭаацәа мчылаҵәҟьа дзырҭаз. Ҽаӡәын усҟаназ лара Лцәанырра қәыԥш зытҟәоз, Зегь рыла уи лгәы иԥнаҟоз, Изылҭауаз лгәыбылра: Агвардиа асержант Л-«Грандисон», лаша, афрант.	Она любила Ричардсона Не потому, чтобы прочла, Не потому, чтоб Грандисона Она Ловласу предпочла; Но в старину княжна Алина, Ее московская кузина, Твердила часто ей об них. В то время был еще жених Ее супруг, но по неволе; Она вздыхала о другом, Который сердцем и умом Ей нравился гораздо боле: Сей Грандисон был славный франт, Игрок и гвардии сержант.
Иара еиԥш ларгьы мыцхәӡа Амода маҭәа ҿыцқәа лшәын; Аха илзымҵааӡеит зынӡа, Мчыла илхарҵеит агәыргьын. Лассы лхаҵа, ауаҩ дыр, Лгәырҩа лхеиршҭырц акыр Иқыҭашҟа дигеит иара, Уа илгәаԥхахуадаз лара! Аԥхьа дҵәыуон, лыҽлырххон, Лхаҵагь дилҵхьан зназы, Ус аԥшәмара шьҭылхт лассы, Дашьцылт, — нас зегь лгәаԥхон: Иҳаиҭт ашьцылара ҳазшаз, Анасыԥ хиа ацынхәрас!	Как он, она была одета Всегда по моде и к лицу; Но, не спросясь ее совета, Девицу повезли к венцу. И, чтоб ее рассеять горе, Разумный муж уехал вскоре В свою деревню, где она, Бог знает кем окружена, Рвалась и плакала сначала, С супругом чуть не развелась; Потом хозяйством занялась, Привыкла и довольна стала. Привычка свыше нам дана: Замена счастию она.
Ихылҽуан уи шьцыларала Лгәырҩара, мцаха илыцраз, Иеиқәнартәеит иаразнакала Уи лыгәҭыхақәа зегь нас. Анхара-анҵыра дахьаҿыз, Лхаҵа иқәымчра иаҭахыз Маӡас иаҵаз аалырԥшит, Уи нахыс лусқәагь ԥрит: Дцон иахьаҿыз акрура, Аӡын азы акәыкәбаа лырҵәуан, Арра ицоз рхы лсауан, Ес-сабша лҽылкәабон лара, Лмаҵуҩцәа лыпҟон, зынӡак Илырҳәомызт лхаҵа ажәак.	Привычка усладила горе, Не отразимое ничем; Открытие большое вскоре Ее утешило совсем: Она меж делом и досугом Открыла тайну, как супругом Самодержавно управлять, И всё тогда пошло на стать. Она езжала по работам, Солила на зиму грибы, Вела расходы, брила лбы, Ходила в баню по субботам, Служанок била осердясь — Всё это мужа не спросясь.
Аҳкәажәцәа ральбомаҿ шьала Ианылҵалон ацәаҳәа, Прасковиа Палина ҳәа, ԥшқарала, Длыԥхьон, дцәажәон дшәаҳәоушәа. Акарсеҭ ныҟәылгон иҭшәаҵәҟьаз, Аурыс Н афранцыз N аиԥшҵәҟьа Илылшон ԥынҵала аҳәара. Аха иԥҵәеит зегь рыҿҳәара: Альбом, акарсеҭ, Алина, Атетрад, ла лшьала иҩыз, Зегь лхашҭит, — шьҭарнахыс Акулька ҳәа дылҿуп Селина, Абар, лҽеибылҭеит лассы: Лхалаҭ, аҩнытәи лкасы.	Бывало, писывала кровью Она в альбомы нежных дев, Звала Полиною Прасковью И говорила нараспев, Корсет носила очень узкий, И русский Н, как N французский, Произносить умела в нос; Но скоро всё перевелось; Корсет, альбом, княжну Алину, Стишков чувствительных тетрадь Она забыла; стала звать Акулькой прежнюю Селину И обновила наконец На вате шлафор и чепец.
Аха бзиа дибон лхаҵа, Лусқәа шьҭихуамызт ӡбатәыс; Гәрагарала иҭәын игәаҵа, Ихаҭа жәран-фаран дызҿыз; Иԥсҭазаара қьафла ицон. Зны-зынла ахәылԥаз еизон, Агәыла-азла ҭаацәаҵас. Иеишьцылахьан урҭ зынӡас, Иеицәажәауа иааиҿатәон, Аӡәы алаф иҳәон, ҽаӡәы Ражәа иалеиҵон аҵәы, Ольга ус рчаи лырхион, Уаххьа анырфалакь дара Ицон рыҩныҟақәа ԥхьара.	Но муж любил ее сердечно, В ее затеи не входил, Во всем ей веровал беспечно, А сам в халате ел и пил; Покойно жизнь его катилась; Под вечер иногда сходилась Соседей добрая семья, Нецеремонные друзья, И потужить, и позлословить, И посмеяться кой о чем. Проходит время; между тем Прикажут Ольге чай готовить, Там ужин, там и спать пора, И гости едут со двора.
Рҭынч ԥсҭазаараҿ ишрылшоз Ржәытә ҵас бзиахәқәа рыхьчон, Ачамчамыта ныҳәа ианамшыз, Чамчамыт ҵаӷала ичон. Шықәсык ҩынтә иҵан аҿбаара, Иргәаԥхон аԥшандара, Ашәа, акәашара, убас Троица амш анаауаз, Аныҳәа иазыӡырҩуаз жәлара, Агәҿыӷь ианагоз, абар — Икарҭәон алаӷырӡ х-цәыкәбарк; Ча лых ӡын иржәуаз дара. Реишәаҿ, доус ичын закәу Азгәаҭа, ирҭауан ихәы.	Они хранили в жизни мирной Привычки милой старины; У них на масленице жирной Водились русские блины; Два раза в год они говели; Любили круглые качели, Подблюдны песни, хоровод; В день Троицын, когда народ Зевая слушает молебен, Умильно на пучок зари Они роняли слезки три; Им квас как воздух был потребен, И за столом у них гостям Носили блюда по чинам.
Раамҭа цон абас ашьшьыҳәа, Ус, аҩыџьагь, кыр ианажә, Аҵыхәтәан, лхаҵа изыҳәа, Ҭынч иаатит анышәынҭра ашә. Шьыбжьхьафарак аламҭала, Дыԥсит, иҵәыуон гәыбылрала: Игәыла, иԥҳацәа, иԥҳәыс — Гәыкала иҩызара зҭахыз. Уи даҳ гәыразын акыр, Инышәынҭраҿ, ҭынч дахьиаз, Ибаҟа иаҳәон абас: «Абраҟа, ар рыбригадир, Дмитри Ларин рыцҳа джуп, Гәнаҳак иоуп, анцәа дитәуп!»	И так они старели оба. И отворились наконец Перед супругом двери гроба, И новый он приял венец. Он умер в час перед обедом, Оплаканный своим соседом, Детьми и верною женой Чистосердечней, чем иной. Он был простой и добрый барин, И там, где прах его лежит, Надгробный памятник гласит: Смиренный грешник, Дмитрий Ларин, Господний раб и бригадир, Под камнем сим вкушает мир.
Ленски иқыҭа данахыла Игәыла инышәынҭра дазцеит: Қәыԥсычҳарыла даагәырҩеит, Кыр дыԥшын лахьеиқәҵарала, «Иорик рыцҳа! — иҳәон гәырҩала — Санмаҷыз сышьҭых сикын, Алахәмарра саҿын Имедал, — иоуз еибашьрала. Ольга диҭахын са сзы, Иҳәон: «Сахьӡарушь лассы?..» Ленски иҩит иаразнакала, Ажәа гәыԥшқақәа неидгал, Ибаҟазыҳәа амадригал.	Владимир Ленский посетил Соседа памятник смиренный, И вздох он пеплу посвятил; И долго сердцу грустно было. «Poor Yorick! — молвил он уныло, — Он на руках меня держал. Как часто в детстве я играл Его Очаковской медалью! Он Ольгу прочил за меня, Он говорил: дождусь ли дня?..» И, полный искренней печалью, Владимир тут же начертал Ему надгробный мадригал.
Убас, иани иаби, иԥсхьаз, Дҵәыуа ирзикит цәаҳәақәак — Рҳаҭгәын дахагыла, иажәхьаз. Еҳ, икьаҿӡоуми зынӡак Ауаатәыҩса рлахьынҵа: Аԥсҭазаара аҵас нагӡа, Ирызҳауеит, ишәҭуеит, иԥсуеит, Рышьҭахь ҿыц ҽа шьоук аауеит. Ҳабиԥарагь, иахьазы Изызҳауа, ԥхьа ицо хара, Ирԥеиԥшуп рабацәа рдамра. Иааскьашт ҳа ҳаамҭагь лассы, Ҳмаҭацәа ианыргәаԥхара Ари адгьыл ҳақәырцашт ҳара!	И там же надписью печальной Отца и матери, в слезах, Почтил он прах патриархальный. Увы! на жизненных браздах Мгновенной жатвой поколенья, По тайной воле провиденья, Восходят, зреют и падут; Другие им вослед идут. Так наше ветреное племя Растет, волнуется, кипит И к гробу прадедов теснит. Придет, придет и наше время, И наши внуки в добрый час Из мира вытеснят и нас!
Ижәба, аҩызцәа, иахьынӡашәылшо, Аԥсҭазаара шәызхара, Еилыскаахьеит азын ишбашоу, Уи садҳәылацәом сара. Акгьы иалшом уажәшьҭа схыхра, Аха ихароу агәыӷра Зны-зынла самоуп сыргәаҭеиуа: Гәнаҳарами сышьҭамҭа аиуа Ыҟамкәа адунеи саԥхар; Са сыҩуам аӡәы сирҽхәарцаз, Аха исцәымыӷӡам, аиашаз, Сыхьӡ еицырдыруа иҟалар. Ҩымҭак акәзаргьы исҭынхаз, Сыӡбахә ранаҳәааит ҭахҵас.	Покамест упивайтесь ею, Сей легкой жизнию, друзья! Ее ничтожность разумею И мало к ней привязан я; Для призраков закрыл я вежды; Но отдаленные надежды Тревожат сердце иногда: Без неприметного следа Мне было б грустно мир оставить. Живу, пишу не для похвал; Но я бы, кажется, желал Печальный жребий свой прославить, Чтоб обо мне, как верный друг, Напомнил хоть единый звук.
Уи ахьысып аӡә игәеисра, Насгьы издыруада, разҟшәа, Иамфар аамҭа аилаҩынтра Са еиқәсыршәо ацәаҳәа. Издыруада (гәыӷра бзиоуп), Мышкызны, џьа гаӡа-қьиак Иҳәар, днахәаԥшны спатреҭ: «О, уи иакәҵәҟьан апоет!» Иудкыл гәыкала сыџьшьара, Уара, амузақәа згәаԥхо, Згәалашәараҟны иаанхо, Сҩымҭа хыҭҟьақәа рылшара, Аҭаҳмада ахьӡ-аԥша иху, Напыла ашьышьра зҭаху!	И чье-нибудь он сердце тронет; И, сохраненная судьбой, Быть может, в Лете не потонет Строфа, слагаемая мной; Быть может (лестная надежда!), Укажет будущий невежда На мой прославленный портрет И молвит: то-то был поэт! Прими ж мои благодаренья, Поклонник мирных аонид, О ты, чья память сохранит Мои летучие творенья, Чья благосклонная рука Потреплет лавры старика!
«Уабацои? Еҳ, шәарҭ апоетцәа!» — «Онегин, иаамҭоуп сцара». — «Са ускым, аха иааԥымҵәа Иабоухуго ухәылԥазқәа уара?» — «Ларинаа рҿы». «Абар ашана! Мшәан, ихьанҭаӡами, баша, Убра ус аамҭа ахгара?» «Зынӡаскгьы». «Исзеилкаауам сара. Абрантәи избарҭоуп зегь закәу: Уазхәыц (сиашами сара?), Иаҩцам аурыс ҭаацәара, Асасдкыларҭа зҭаху, Еснагь иахьрылацәажәо, имыцә, Ақәа, ахаа-мыхаа, ахкаара, аныцә.»	«Куда? Уж эти мне поэты!» — Прощай, Онегин, мне пора. «Я не держу тебя; но где ты Свои проводишь вечера?» — У Лариных. — «Вот это чудно. Помилуй! и тебе не трудно Там каждый вечер убивать?» — Нимало. — «Не могу понять. Отселе вижу, что такое: Во-первых (слушай, прав ли я?), Простая, русская семья, К гостям усердие большое, Варенье, вечный разговор Про дождь, про лён, про скотный двор.»
«Избом цәгьара аҵан уи џьара». — «Гәҿыӷьроуп иаҵаӡоу цәгьарас». — «Шәмода уаа сзыхгом сара, Аҭаацәара еиӷьысшьоит, уаҩҵас Иахьсылшо.» — «Ҩаԥхьа аеклога! Суҳәоит, уаҟәыҵ агәыԥҵәага; Уцоит нас? Сымала саанхоит. Еҳ, Ленски, уӡырҩишь, ак сҳәоит: Иҟамларишь саргьы дызбар Уԥшӡа, ухәыцра ианцәахәу, Уашәа, улаӷырӡ зызку?..» «Евгени, иуҳәауеит ухәмар». — — «Мап» — «Ибзиоуп». «Нас, ианба?» Ишҳаигәырӷьо агәра га.	— Я тут еще беды не вижу. «Да скука, вот беда, мой друг». — Я модный свет ваш ненавижу; Милее мне домашний круг, Где я могу. — «Опять эклога! Да полно, милый, ради Бога. Ну что ж? ты едешь: очень жаль. Ах, слушай, Ленский; да нельзя ль Увидеть мне Филлиду эту, Предмет и мыслей, и пера, И слез, и рифм et cetera?.. Представь меня». — «Ты шутишь». — — Я рад. — «Когда же?» — Хоть сейчас Они с охотой примут нас.
Ҳдәықәлап». — Рҽыуардын ццакӡеит. Инеит аиҩызцәа лассы. Аԥшәмацәа ачеиџьыка дырхиеит, Акы иамеигӡеит урҭ рзы. Аишәахь, иахәҭақәоу баны, Инаргоит: асаан хәыҷқәа ирынны Ахаа-мыхаақәа, иахәҭоу, Аирыӡ хәыҷ — ашәырӡ зҭоу.	Поедем. — Поскакали други, Явились; им расточены Порой тяжелые услуги Гостеприимной старины. Обряд известный угощенья: Несут на блюдечках варенья, На столик ставят вощаной Кувшин с брусничною водой.
Ицоит аҩныҟа ишьҭыԥраа, Еиҳа икьаҿу мҩоуп изқәу; Маӡа ҳазыӡырҩып ҳара Ҳфырхацәа иеибырҳәо закәу: «Онегин, уҿырҳасуеит, аа?» — «Сашьцылт, Ленски». — «Аха еиҳа Агәҿыӷь ушьҭнахит». — «Мап, еснагь Сеиԥшуп, ихәлеит иахьабалакь; Андриушка! Аҽқәа ршәа, иластәуп! Изакә ҭыԥ лыгқәоузеи абра! Исхашҭыз: Ларина ҩбара Злам, иқьиоу ҭакәажәуп. Абни ашәырӡ ҟадыџь сацәшәоит: Сымгәа иамаабыр ҟалоит.	Они дорогой самой краткой Домой летят во весь опор Теперь послушаем украдкой Героев наших разговор: — Ну что ж, Онегин? ты зеваешь. — «Привычка, Ленский». — Но скучаешь Ты как-то больше. — «Нет, равно. Однако в поле уж темно; Скорей! пошел, пошел, Андрюшка! Какие глупые места! А кстати: Ларина проста, Но очень милая старушка; Боюсь: брусничная вода Мне не наделала б вреда.
Иҳәа дарбаныз Татиана?» — «Иҭынчыз, зылахь еиқәыз зынӡа, Дугәалазыршәауаз Светлана, Аԥенџьыраҿ итәаз хазӡа». — «Алакә! Аиҵб лоума угәыбылра?» — «Ыы»? — «Далысхуан сара, Уа уеиԥш споетзар, леиҳабы; Ольга лсахьа иаҳәом акы, Длеиԥшуп Ван-Деик имадонна: Дкәымпылуп, лӡамҩақәа ҟаԥшьӡа, Ажәҩан гаӡаҿ хараӡа Иалоу амза гаӡа убоума?» — Ленски дгәаа иҳәоит аҭак, Нас амҩан ҿиҭуамызт зынӡак.	Скажи: которая Татьяна?» — «Да та, которая грустна И молчалива, как Светлана, Вошла и села у окна». — «Неужто ты влюблен в меньшую?» — «А что?» — «Я выбрал бы другую, Когда б я был, как ты, поэт. В чертах у Ольги жизни нет, Точь-в-точь в Вандиковой Мадонне: Кругла, красна лицом она, Как эта глупая луна На этом глупом небосклоне». Владимир сухо отвечал И после во весь путь молчал.
Онегин Ларинаа рҿы инеира Зегь арлахҿыхит, иазыԥшит; Уаҟа асас ҿыц ицәырҵра Агәылацәа еиланарҩҩит. Агәҩарақәа рацәахон, Ихәмаршәа еиҿахәыҭ-хәыҭуа ирҳәон, Дшааиз амаҳәра ззыԥшыз, Татиана лҩызара зҭахыз. Ҽа шьоукых, ирҳәон ҽакы: Амацәаз ҿыцқәа ирзыԥшуп, Ирмоуц, рыԥшаара иаҿуп, — Иахгоуп ачарагь ҳамҭакы. Ленски ичара аҿҳәара Урҭ заа иԥырҵәахьан дара.	Меж тем Онегина явленье У Лариных произвело На всех большое впечатленье И всех соседей развлекло. Пошла догадка за догадкой. Все стали толковать украдкой, Шутить, судить не без греха, Татьяне прочить жениха; Иные даже утверждали, Что свадьба слажена совсем, Но остановлена затем, Что модных колец не достали. О свадьбе Ленского давно У них уж было решено.
Арҭ уҳәан-сҳәанқәа зегь хаҭала Татиана илцәымыӷын цәгьала. Иузеиҭамҳәо гәахәарала Ицаз дизхәыцуан маӡала. Аҽаҵәахт лгәаҵаҟны хара: Иааит лыбзиабара аҿҳәара. Ишҿыхо аиԥш ааԥын ҿыц Адгьыл иамадоу арыц. Акыр ҵуан лара гәаныла, Дбылӡауа, агәҿыӷь даго, Ицәаара-маара иасымша ибо, Дыԥшызижьҭеи ус, гәыблыла. Кыр ҵуан: аилашра даҿын, Дыԥшын, аӡә иааира дазыԥшын.	Татьяна слушала с досадой Такие сплетни; но тайком С неизъяснимою отрадой Невольно думала о том; И в сердце дума заронилась; Пора пришла, она влюбилась. Так в землю падшее зерно Весны огнем оживлено. Давно ее воображенье, Сгорая негой и тоской, Алкало пищи роковой; Давно сердечное томленье Теснило ей младую грудь; Душа ждала. кого-нибудь,
Дагьааит. иагьылҳәеит уи аҽны Гәаныла: иара иоуп, иара! Еҳ, лымши лыҵхқәеи еиԥшьны, Лыԥхыӡқәагь, дызгауаз хара, — Иара ила иҭәит зегьы, Уи иоуп дзызхәыцуа есқьынгьы. Ажәа хаақәа илызкыз, Илызгәаҟуа амаҵуҩԥҳәыс, Аӡә ииҳәо, ииуа лгәаԥхаӡом, Рысасцәагь рыгәхьаа лкым, Дырзыӡырҩуам, илҭахым, Рыбарбаррақәа лзыхгом, Рцара, раара, рынхара Лбанык дынхаӡом лара.	И дождалась. Открылись очи; Она сказала: это он! Увы! теперь и дни, и ночи, И жаркий одинокий сон, Всё полно им; всё деве милой Без умолку волшебной силой Твердит о нем. Докучны ей И звуки ласковых речей, И взор заботливой прислуги. В уныние погружена, Гостей не слушает она И проклинает их досуги, Их неожиданный приезд И продолжительный присест.
Уажәык заҟа игәцаракны Ароман-хаа даԥхьоузеи лара! Заҟа дгәырӷьо, дшанханы, Лгәы лыжьжьоузеи лызхара! Зсахьа гәырӷьарала иҭыху, Зыӡбахә аҩада ишьҭыху, Илышьҭоу Иулиа Вольмар, Малек-Адель нас де Линар, Вертергьы — агәаҟра иаҿу, Зеиԥш дыҟаӡам Грандисон, — (Ҳара ацәа ҳхаирԥон.) Татиана, цәаныррала иҭәыз, Зегьы лзеилалазшәа илшьон, Зегь Онегин дылдырбон.	Теперь с каким она вниманьем Читает сладостный роман, С каким живым очарованьем Пьет обольстительный обман! Счастливой силою мечтанья Одушевленные созданья, Любовник Юлии Вольмар, Малек-Адель и де Линар, И Вертер, мученик мятежный, И бесподобный Грандисон Который нам наводит сон, — Все для мечтательницы нежной В единый образ облеклись, В одном Онегине слились.
Лхы лыԥхьаӡауан Татиана Дзыԥхьоз аҳәса рцынхәрас, Клариса, Иулиа, Дельфина, Илыцын абаҳчахь дахьцауаз. Илкын ишәарҭаӡоу ашәҟәы, Уаҟа илыԥшаауан лгәы Зырцыхцыхуаз, дызбылуаз, Лцәаныррақәа зытҟәауаз; Илхатәушәа абон лгәы, Шьоук ргәырӷьа, ргәырҩара, Даҿын ҿырҳәала аҳәара, Лымш изылыҩуаз лышәҟәы. Аха дзызхәыцуаз есқьынгьы, Грандисон иакәӡамызт уеизгьы.	Воображаясь героиней Своих возлюбленных творцов, Кларисой, Юлией, Дельфиной, Татьяна в тишине лесов Одна с опасной книгой бродит, Она в ней ищет и находит Свой тайный жар, свои мечты, Плоды сердечной полноты, Вздыхает и, себе присвоя Чужой восторг, чужую грусть, В забвенье шепчет наизусть Письмо для милого героя. Но наш герой, кто б ни был он, Уж верно был не Грандисон.
Автор, зажәа аҩызоу амца, Зцәаҩа алшара ӷәӷәа лаҟәым, Иҩымҭаҿ дҭихуан афырхаҵа, Адунеиаҿ акы згым. Даарԥшын ишалшоз ала: Дгәаҟуан уи залымдарала, Дҟәышын, цәанырра мцабзла дҭәын, Ихы-иҿгьы уамашәа игәыкын. Зсахьа абас ала илашоз, Изгым цәанырра, ауаҩра, Ихы деигӡомызт џьара, Аха аҩымҭа ахьынҵәоз, Иаразнак ацәгьа аҵыхәа ԥҵәон, Аиаша ус аиааира агон.	Свой слог на важный лад настроя, Бывало, пламенный творец Являл нам своего героя Как совершенства образец. Он одарял предмет любимый, Всегда неправедно гонимый, Душой чувствительной, умом И привлекательным лицом. Питая жар чистейшей страсти, Всегда восторженный герой Готов был жертвовать собой, И при конце последней части Всегда наказан был порок, Добру достойный был венок.
Уажә аԥсҭҳәа иалоуп ауаа рхәыцра, Амораль ацәа ҳанаркуеит. Ароманқәа рҿы ацәгьа ацәырҵра Ауеит, аиааирагь агауеит. Дарцәом иахьатәи аԥҳәызба Британиатәылатәи амуза, Лыԥс еиԥш иқәылҵоит ҳаҭыр Енагь ахәыцра иаҿу Вампир, Мельмот, злахь еиқәу аҟьала, Агасфер ҟадыџь, ма Корсар, Ма згәы иҭоу ҵәаху Сбогар, — Алорд Баирон баҩхатәрала Аромантизм шьҭихит, злахь еиқәу, Аегоизмгьы, — ичмазаҩу.	А нынче все умы в тумане, Мораль на нас наводит сон, Порок любезен и в романе, И там уж торжествует он. Британской музы небылицы Тревожат сон отроковицы, И стал теперь ее кумир Или задумчивый Вампир, Или Мельмот, бродяга мрачный, Иль Вечный жид, или Корсар, Или таинственный Сбогар Лорд Байрон прихотью удачной Облек в унылый романтизм И безнадежный эгоизм.
Сҩызцәа, акыр иаԥсоума абарҭ зегь? Иалшоит, ажәҩан иагәаԥхар, Аҵыхәа ԥҵәар сара споетрагь, Даҽа ҩысҭаак сгәы итҟәар, Феб иԥҟара агәхьаа мкы, Апрозаҟынӡа иназгар схы; Усҟан жәытә романк аҩра Сықәра инхаз агашт иара, Ацәгьа-мыцәгьақәа узытҟәаша, Срылаларым имитәны, Ишәзеиҭасҳәап ицқьаны Аурыс ҭаацәа рҵабырг иаша, Абзиабара, аԥхыӡқәа, убас, — Ҳжәытәра иамақәаз ҟазшьас.	Друзья мои, что ж толку в этом? Быть может, волею небес, Я перестану быть поэтом, В меня вселится новый бес, И, Фебовы презрев угрозы, Унижусь до смиренной прозы; Тогда роман на старый лад Займет веселый мой закат. Не муки тайные злодейства Я грозно в нем изображу, Но просто вам перескажу Преданья русского семейства, Любви пленительные сны Да нравы нашей старины.
Саб ма саб иашьа аҭаҳмада Рынхашьатә шәзеиҭасҳәап сара. Аӡыхьаҿ иеиԥыло гәырҩада, Рсахьа ҭысхып сызхара. Иаасырԥшып ахыбаара амца, Аиԥырҵра алаӷырӡ-ца, Сзыхцәажәо еинсыршәап, еисырсып, Анҵәамҭаҿ рнапы еибасыркып. Исгәаласыршәап сажәа гәырӷьахә, Абзиабара-ца иазкыз, Ҩныҵҟатәи гәырҩала иҭәыз, Санлацәажәоз са сыбзиахә, — Исҿыҵышәшәоз ихааӡа, Иахьа исхашҭӡахьоу зынӡа.	Перескажу простые речи Отца иль дяди-старика, Детей условленные встречи У старых лип, у ручейка; Несчастной ревности мученья, Разлуку, слезы примиренья, Поссорю вновь, и наконец Я поведу их под венец. Я вспомню речи неги страстной, Слова тоскующей любви, Которые в минувши дни У ног любовницы прекрасной Мне приходили на язык, От коих я теперь отвык.
Татиана, соуԥшәыл, сылашара, Са сбыцҵәыуеит, ихаҵа, Бҭазырхауа амода хшара, Абар иахьибҭо блахьынҵа. Бҭахоит, сыхаара, аха уаанӡа, Бгәыӷра шлашәу еилбыргаанӡа, Адунеи маӡа базыԥшуп, Ахаара аилкаара баҿуп. Шҳамуп ибжәуа, ибгәаԥхо; Бхызхуа бышьҭоуп иаабыцрымшәа, Иббоит, зехьынџьара, ибзыԥшушәа, Аиԥылара — беиқәзырхо, Бахьыԥшлакгьы, ааигәаӡа Дыббоит измабдо блахьынҵа.	Татьяна, милая Татьяна! С тобой теперь я слезы лью; Ты в руки модного тирана Уж отдала судьбу свою. Погибнешь, милая; но прежде Ты в ослепительной надежде Блаженство темное зовешь, Ты негу жизни узнаешь, Ты пьешь волшебный яд желаний, Тебя преследуют мечты: Везде воображаешь ты Приюты счастливых свиданий; Везде, везде перед тобой Твой искуситель роковой.
Дагоит Татиана ахьаа, агәҿыӷь, Дцоит абаҳчахь гәырҩара. Дшанхалт, лыблақәа еихмырсыӷь, Шьаҿак лзыҟаҵом џьара. Лгәыԥҳәы аҽышьҭнахт, еилашит, Лӡамҩақәа амца ркит. Лыԥсыԥ лзеиҩгауам зынӡа, Ицәаакит лыблақәа мыцхәӡа. Илашьцеит, ажәҩан еимнадоит Амза, иҷаԥшьо ҟарулс; Абнараҿ аҟармаҵыс Ашәак цәырнаган иаҳәоит. Татиана дзыцәомызт дахьиаз, Лыӡӡеи длацәажәон абас:	Тоска любви Татьяну гонит, И в сад идет она грустить, И вдруг недвижны очи клонит, И лень ей далее ступить. Приподнялася грудь, ланиты Мгновенным пламенем покрыты, Дыханье замерло в устах, И в слухе шум, и блеск в очах. Настанет ночь; луна обходит Дозором дальный свод небес, И соловей во мгле древес Напевы звучные заводит. Татьяна в темноте не спит И тихо с няней говорит:
«Ишоуроуп, илашьцоуп, ауада Ахышә аарты, бааи, сааигәа бтәа». — «Ибыхьзеи, ибҭахузеи, Таниа?» — «Агәҿыӷь сагоит, ма жәабжьк сызҳәа!». — «Изхысҳәаарызеи? Анкьа зны Алакәқәа сҳәон ирацәаны, Иҟам-инымқәагь, имыцхәыз, Аџьныш, аҩысҭаа ирызкыз, Уажә зегь алашьцара рхуп, Иааит шьҭа саамҭа саргьы! Сажәит, исхашҭит шьҭа зегьы.» «Сыӡӡеи, исзеиҭабҳәар сҭахуп Ибаҩсхьоу аамҭатә хара: Дыббозу бзиа аӡәыр бара?» —	«Не спится, няня: здесь так душно! Открой окно да сядь ко мне». — «Что, Таня, что с тобой?» — «Мне скучно, Поговорим о старине». — «О чем же, Таня? Я, бывало, Хранила в памяти не мало Старинных былей, небылиц Про злых духов и про девиц; А нынче всё мне тёмно, Таня: Что знала, то забыла. Да, Пришла худая череда! Зашибло.» — «Расскажи мне, няня, Про ваши старые года: Была ты влюблена тогда?» —
«Изакәызеи, Таниа! Ҳара ҳхаан, Иаҳдырма абзиабара закәыз; Гәҩарак санхәа ианылҭаа Џьаҳанымын исзыԥшыз». — «Нас бышԥацеи хаҵа, ус уа?» — «Анцәа ус иӡбит. Са с-Ваниа Деиҵбын сара сеиҳа, сгәахәа, Са схаҭа исхыҵуан жәаха. Ақьаӷьариа ҩымчыбжь дныҟәон, Драцәажәауан ҳаҩнра. Саб дсықәныҳәеит нас сара, Сҵәыуон, агәыҭҟьа сагон, Ауахәамахь сыргеит сыкны, Сыхцәқәагь ҩбаны иԥаны.	«И полно, Таня! В эти лета Мы не слыхали про любовь; А то бы согнала со света Меня покойница свекровь». — «Да как же ты венчалась, няня?» — «Так, видно, Бог велел. Мой Ваня Моложе был меня, мой свет, А было мне тринадцать лет. Недели две ходила сваха К моей родне, и наконец Благословил меня отец. Я горько плакала со страха, Мне с плачем косу расплели Да с пеньем в церковь повели.
Издырт атәым ҭаацәара абас. Исҳәо баҳаӡом зынӡа.» — «Ах, агәҿыӷь сагоит сымҵарс, Игьежьуеит сыблахаҵ хәашьӡа. Исҭахуп аҵәыуара, аӷызра!» «Бҽеиӡам, сымаалықь, бара; Ҳазшаз, улхылаԥш, деиқәырха! Иҳәа ибҭаху, ибгәаԥха. Ибықәсырппҟап аӡ-ԥшьа, — Ббылуеит.». «Хьааӡам сызго, Сааӡаҩ, бзиабароуп исхоу». — «Анцәа, о, сымаалықь дыхьча!» Лнапқәа рыла, икыҷхьаз, Лылахь, лыџьымшь лӡатәит нас.	И вот ввели в семью чужую. Да ты не слушаешь меня.» — «Ах, няня, няня, я тоскую, Мне тошно, милая моя: Я плакать, я рыдать готова!..» — «Дитя мое, ты нездорова; Господь помилуй и спаси! Чего ты хочешь, попроси. Дай окроплю святой водою, Ты вся горишь.» — «Я не больна: Я. знаешь, няня. влюблена». «Дитя мое, Господь с тобою!» — И няня девушку с мольбой Крестила дряхлою рукой.
«Исхоу бзиабароуп», — дгәырҩо, Лыӡӡеи илалҳәауеит иеиҭах. «Бҽеиӡам соуԥшәыл, сызкәыхшоу». — «Бысҟәаҵ: бзиабароуп сызԥах». — Адәахьынтәи уи аламҭалаз, Амза шәахәа ауада иҩналаз, Ԥшьаала иарлашон иара: Татиана лыԥшӡара, лгәыкра, Лыхцәы, лылаӷырӡ, убас — Лаԥхьа итәаз, зкасы зханы, Аҭакәажә хцәышла, зҽырԥханы Ахьҭа дамкыртә иҭаҳәҳәаз; Ҭынчран, амза лашаӡон, Зегь ыцәахьан, аҵх цон.	«Я влюблена», — шептала снова Старушке с горестью она. «Сердечный друг, ты нездорова». — «Оставь меня: я влюблена». И между тем луна сияла И томным светом озаряла Татьяны бледные красы, И распущенные власы, И капли слез, и на скамейке Пред героиней молодой, С платком на голове седой, Старушку в длинной телогрейке: И всё дремало в тишине При вдохновительной луне.
Дазыԥшын Татиана амза, Гәанылагь дцауан хара. Ус акы дазхәыцт иаразнак. «Сыӡӡеи, сныжьны бца бара. Баах астол, ақьаад, аҩыга, Бца, сышьҭалоит дук мырҵыкәа, Бзиала.». Лхалаҵәҟьа дынхоит, Ҭынчроуп, амза лызкаҷҷоит, Татиана дтәоуп, аҩра даҿуп, Дҭоуп Евгени уи лхы-лгәы, Дызхыццак илыҩуа лышәҟәы Бзиабара қәыԥшла иҭәуп. Ашәҟәы мазеиуп ишцара. Татиана! Иззыбҩыда иара?	И сердцем далеко носилась Татьяна, смотря на луну. Вдруг мысль в уме ее родилась. «Поди, оставь меня одну. Дай, няня, мне перо, бумагу Да стол подвинь; я скоро лягу; Прости». И вот она одна. Всё тихо. Светит ей луна. Облокотясь, Татьяна пишет. И всё Евгений на уме, И в необдуманном письме Любовь невинной девы дышит. Письмо готово, сложено. Татьяна! для кого ж оно?
Издыруан аҳәса ссирқәа, иԥагьаз, Ихьшәашәаз, ицқьаз ӡынраҵас, Иузхымхӡоз, зҳаҭыр нагаз, Зеиԥш уԥымлауа зынӡас; Иџьасшьон ԥагьа реилаҳәашьа, Иҵаны ирымоу рхымҩаԥгашьа; Изӡом, сырцәыбналом хара, Саԥхьон рылахьаҿ сара Аҩыра, икыду џьаҳаным: «Араҟа аҵыхәа ԥҵәоуп агәыӷра» , Иршьоит рыцҳарас ахыхра, Удыршәар, — гәахәоуп зда рҭахым. Иреиԥшу Нева аԥшаҳәаҿгьы Иҟалап ишәԥылозҭгьы шәаргьы!	Я знал красавиц недоступных, Холодных, чистых, как зима, Неумолимых, неподкупных, Непостижимых для ума; Дивился я их спеси модной, Их добродетели природной, И, признаюсь, от них бежал, И, мнится, с ужасом читал Над их бровями надпись ада: Оставь надежду навсегда . Внушать любовь для них беда, Пугать людей для них отрада. Быть может, на брегах Невы Подобных дам видали вы.
Аҭыԥҳа нагақәа рыбжьара Шанақәак са издырхьан зны: Арҽхәара, алаф ахаара Рыгәхьаа зкымыз, зҽыҭганы. Иарбан урҭ ирыдызбалаз? Рхымҩаԥгашьа ԥагьарала Арԥыс ибзиабара гәыҭҟьа Иԥхарҵоз, ааргауан ҩаԥхьа — Ирыцҳашьара абзоурала; Цәаныррак амамзаргьы ргәы, Ражәақәа, игәкыз такәы, Ддырлашәуан иаразнакала, — Арԥысгьы, игәы ҭыӷьӷьа, Иоуԥшәыл длышьҭалон ҩаԥхьа.	Среди поклонников послушных Других причудниц я видал, Самолюбиво равнодушных Для вздохов страстных и похвал. И что ж нашел я с изумленьем? Они, суровым поведеньем Пугая робкую любовь, Ее привлечь умели вновь, По крайней мере сожаленьем, По крайней мере звук речей Казался иногда нежней, И с легковерным ослепленьем Опять любовник молодой Бежал за милой суетой.
Илымоуи Татиана харас? Игхоу дахьқьиацәоу лара? Амцҳәара ахьлымам цәаҩас, Иахьлыцу агәыӷра, агәрагара? Абзиабара ҽырбарада Иахьлылшо, лцәанырра лҽаҭа, Зыгәра лгауа дахьиԥылаз; Илхароузеи жәҩанахьтә ҳамҭас: Далаԥшызар дзытҟәара, Аҟазшьа — цәанырра згым, Ахшыҩ ҷыдагь, гәҿыӷьра зқәым, Агәы ԥшқагьы, дызбылра? Иланашәыжьыр ҟамлауеи Лцәанырра ласқәа рдунеи?	За что ж виновнее Татьяна? За то ль, что в милой простоте Она не ведает обмана И верит избранной мечте? За то ль, что любит без искусства, Послушная влеченью чувства, Что так доверчива она, Что от небес одарена Воображением мятежным, Умом и волею живой, И своенравной головой, И сердцем пламенным и нежным? Ужели не простите ей Вы легкомыслия страстей?
Дыхьшәашәоуп аҽырбаҩ мыцхәы, Ус иҟам Татиана лҵас, Абзиабара лара лгәы Ицқьаӡа иаԥылауеит хәыҷҵас. Илҳәаӡом: ҳааҭгылап ҭынч, Иацлап ибзиабара амч, — Еиӷьны ҳшьацҳәа даҿашәап. Иҽыруадаҩрақәа ҳацҟьап, Зны дҳаргәыӷып, даҽазны Мапла иҳарцыхцыхп игәаҵа, Иҳаркып ахыбаара амца, Мамзар, игәы ҳахшәаны, Дцап, аҩсҭаа, дгәырӷьаҵәа, Ишьамҭлаҳәқәа зегь ԥыҵәҵәа».	Кокетка судит хладнокровно, Татьяна любит не шутя И предается безусловно Любви, как милое дитя. Не говорит она: отложим — Любви мы цену тем умножим, Вернее в сети заведем; Сперва тщеславие кольнем Надеждой, там недоуменьем Измучим сердце, а потом Ревнивым оживим огнем; А то, скучая наслажденьем, Невольник хитрый из оков Всечасно вырваться готов.
Ҽа ус хьанҭак саԥхьа ишьҭоуп, — Ҳтәыла ахьыӡ зыхьчара: Аиҭагара сыхәҭоуп Татиана лысалам шәҟә сара: Аурысшәа цқьа илызҳәаӡомызт, Ҳа ҳжурналқәа дрыԥхьаӡомызт, Лгәы иҭоу ишылҭаху аҳәара Даманшәаламызт лара, — Уи дыҩуан францыз бызшәала. Ишԥаҳуеи! Изӡауам сара, Иахьанӡагь аҳәса ргәыбылра Рзеиҭаҳәом хатәы бызшәала; Иахьанӡагь аурыс бызшәа ԥагьа, Ишьҭнамхт аԥошьҭа проза гәакьас.	Еще предвижу затрудненья: Родной земли спасая честь, Я должен буду, без сомненья, Письмо Татьяны перевесть. Она по-русски плохо знала, Журналов наших не читала, И выражалася с трудом На языке своем родном, Итак, писала по-французски. Что делать! повторяю вновь: Доныне дамская любовь Не изъяснялася по-русски, Доныне гордый наш язык К почтовой прозе не привык.
Урысшәала аԥхьара ҵыргарц Аҳәса ирыдырҵоит шьоукы. Мап, исзаагом схахь зынӡас, Ҳаҳәса ҳа ҳжурналқәа ркны! Схьаԥшуеит шәышҟа, апоетцәа, Ииашаӡами: шәымаалықьцәа Агәахәа ишәырҭоз ацынхәрас Ацәаҳәақәа рзышәкуан шәас; Ишәҳәа, уи иаԥхьоз маӡаны, Аурыс бызшәа аарла изҳәоз, Ацәаҳәа хаақәа изыԥхьоз, Еицарымкӡози иԥшӡаны? Атәым бызшәа рҿы зызцоз, Урысшәаҵас имгаӡоз?	Я знаю: дам хотят заставить Читать по-русски. Право, страх! Могу ли их себе представить С «Благонамеренным» в руках! Я шлюсь на вас, мои поэты; Не правда ль: милые предметы, Которым, за свои грехи, Писали втайне вы стихи, Которым сердце посвящали, Не все ли, русским языком Владея слабо и с трудом, Его так мило искажали, И в их устах язык чужой Не обратился ли в родной?
Џьара еизаракаҿ, абалаҿ, Дцәыримгааит анцәа саԥхьа Асеминарист, изхоу ашьал ҩежь, Ма академик хылԥа кәаҟьа. Исгәаԥхом ақьышә ԥшӡақәа ччарада, Убас грамматикатә гха-ԥхада Аурысшәа сгәаԥхом бзанҵы. Иҟалап (хьаауп сара сзы), Аҳәса хәыҷқәа дара хызхуа, Ажурналқәа ирыдгылар, — Аҩышьаԥҟара ҳадыршьцылар, — Ҵыргәас ажәеинраала шьҭыхуа; Сара?.. Уи салахәӡам сара, Ажәытәра иатәуми сгәыбылра.	Не дай мне Бог сойтись на бале Иль при разъезде на крыльце С семинаристом в желтой шале Иль с академиком в чепце! Как уст румяных без улыбки, Без грамматической ошибки Я русской речи не люблю. Быть может, на беду мою, Красавиц новых поколенье, Журналов вняв молящий глас, К грамматике приучит нас; Стихи введут в употребленье; Но я. какое дело мне? Я верен буду старине.
Гхала иҭәу аԥҳәызба лажәа, Аҳәоуқәа иеилахәоу такәы, Исгәаԥхоит, аиашаз, ссиршәа, Идырҿыхоит урҭ са сгәы. Агаллицизмқәа ргәыбылра Сахьхәуам, сгәы иҭашуп сара, — Багданович иеиԥш, сзытҟәоз, Сқәыԥшра иацқәаз, исгәаԥхоз. Аха арҭқәа шьҭа имыцхәуп, Соуԥшәыл лышәҟәы анапаркра Ахәҭоуп, аха уажә сара Ишәысҭаз ажәа ахьхәра сҭахуп: Парни илира ԥшқа ахаҿы Ишмодам здыруеит ҳара ҳҿы.	Неправильный, небрежный лепет, Неточный выговор речей По-прежнему сердечный трепет Произведут в груди моей; Раскаяться во мне нет силы, Мне галлицизмы будут милы, Как прошлой юности грехи, Как Богдановича стихи. Но полно. Мне пора заняться Письмом красавицы моей; Я слово дал, и что ж? ей-ей, Теперь готов уж отказаться. Я знаю: нежного Парни Перо не в моде в наши дни.
Агәырҩа-хаа, ачара ашәа рзызҳәоз,Сааигәа уҟазҭгьы џьара, О, лак-ҩакрада сумыҳәоз Гәык-ԥсыкалаҵәҟьа сара: Иеиҭоумгози уашәабжь ала, Ауԥшәыл илҩыз тәым бызшәала. Уабаҟоу? Уцхыраара сҭахын. Усзаа, иусҭауеит азин. Аха дыҟаӡам сфырхаҵа, Арҽхәара игәы ахшәаны, Ашьха ҟәиҭқәа рыгәҭаны, Финлиандиатәи ажәҩан аҵаҿ Длеи-ҩеиуеит ҭынч иара џьара, Иаҳашам аӡбахә сгәырҩара.	Певец Пиров и грусти томной Когда б еще ты был со мной, Я стал бы просьбою нескромной Тебя тревожить, милый мой: Чтоб на волшебные напевы Переложил ты страстной девы Иноплеменные слова. Где ты? приди: свои права Передаю тебе с поклоном. Но посреди печальных скал, Отвыкнув сердцем от похвал, Один, под финским небосклоном, Он бродит, и душа его Не слышит горя моего.
Абар, искуп Татиана лҩымҭа, Иԥшьоу ак аиԥш избоит иара. Саԥхьауеит гәырҩала краамҭа, Аха сзаԥхьом сызхара. Абас агәӡа бызшәа лзыркыда? Абас ацәажәа-хаа лзырҵада? Абас агәыԥшқара ҵаула — Ишәарҭоу, ухызхуа зегь рыла? Исыздырам ишәасҳәо аҭакс. Аа, аиҭага: асахьа иаша Иақәҭыху ахҩылаа баша, Ма аҵаҩ-қәыԥшцәа ирыхәмарыз, Аопера «Фреишиц» иеиԥшу, — Зегь рганахьала ицәышу:	Письмо Татьяны предо мною; Его я свято берегу, Читаю с тайною тоскою И начитаться не могу. Кто ей внушал и эту нежность, И слов любезную небрежность? Кто ей внушал умильный вздор, Безумный сердца разговор, И увлекательный и вредный? Я не могу понять. Но вот Неполный, слабый перевод, С живой картины список бледный, Или разыгранный Фрейшиц Перстами робких учениц:
Татиана Онегин изылҩыз ашәҟәы Абар сышәҟәы, сгәы иҭоу зегь, аа: Шьҭа уаҳа исымоузеи ҳәатәыс? Ари шәшаԥыло здыруеит заа — Сшәыԥхьаӡашт иаԥсам уаҩԥсыс. Аха маҷк иеилышәкаар схьаа, Срыцҳанашьар шәгәыбылра, Сыншәыжьрым усҟан ус шәара. Ҿымҭроуп раԥхьа схы зызца, Ихашәҵа: сзырԥхашьаз абас, Еснагь сара сгәаҵа иҭаз Аӡбахә жәдыррымызт зынӡа — Гәыӷрак сымазар мчыбжьык, Ҳқыҭаҿ шәшызбо ала знык, — Есымша исаҳаларц шәыбжьы, Ажәак нашәаҳәан сызхара Шәеиҭазбаанӡа сара Схәыцларц — аҵхи амши еиԥшьы. Аха, ирҳәоит, уаҩ дышәҭахым, Агәҿыӷь шәанаргоит ақыҭа. Ҳарҭгьы араҟа ссирла ҳҭәым, Шәбара ҳшеигәырӷьогь, ҳәарада.	Письмо Татьяны к Онегину Я к вам пишу — чего же боле? Что я могу еще сказать? Теперь, я знаю, в вашей воле Меня презреньем наказать. Но вы, к моей несчастной доле Хоть каплю жалости храня, Вы не оставите меня. Сначала я молчать хотела; Поверьте: моего стыда Вы не узнали б никогда, Когда б надежду я имела Хоть редко, хоть в неделю раз В деревне нашей видеть вас, Чтоб только слышать ваши речи, Вам слово молвить, и потом Всё думать, думать об одном И день и ночь до новой встречи. Но говорят, вы нелюдим; В глуши, в деревне всё вам скучно, А мы. ничем мы не блестим, Хоть вам и рады простодушно.
Шәзымҩахыҵзеи ҳахьынхоз? Шәзаҭааи уаҩ дызхым ақыҭа? Ҽа ҭыԥк ҟалозу ҳаиқәзыршәоз? Сыҟамзаарыз саргь гәырҩада. Ацәанырра иқәыԥшыз сҽамҭа, (Ишԥасиааирыз исаԥыс?) Исгәаԥхоз аӡә дсыԥшаарын, Ҩыза иашас дысшьарын, Ихәыҷқәа сроурын аныс.	Зачем вы посетили нас? В глуши забытого селенья Я никогда не знала б вас, Не знала б горького мученья. Души неопытной волненья Смирив со временем (как знать?), По сердцу я нашла бы друга, Была бы верная супруга И добродетельная мать.
Ҽаӡәы!.. О, мап, адунеихаан, Са сгәы исҭомызт, иӡбуп, — Ажәҩан иаҳасабхьеит заа, Анцәа иҳәахьеит: уара сутәуп! Сыԥсҭазаара зегь шаҳаҭуп Уара уԥылара ишазкыз, Анцәа усзылбааишьҭит сгәаҭа, Усоут сыԥсаанӡа хьчаҩыс. Ԥхыӡ узбон, ҵхыбжьон, шьыжьы, Ҳаиниаанӡа усгәаԥхахьан, Уԥшышьа-хаа сгәы азцахьан, Иҵӡозеи. исаҳауан убжьы. Ԥхыӡмызт, мап, изгоит агәра, Уаныҩналаҵәҟьа уздырт, Схы-сҿы иаразнак амца анырт, Исҳәеит гәаныла: аа, иара! Иҳәа, убжьами исаҳауаз, — Игәаҟуаз аиҭымцәа санрыхәоз, Ма гәыӷрала санныҳәоз — Са сыгәхьаа зыжьжьауаз?! Уара уами, уи аминуҭаз, Аҭынчраҿы, ианҵәцараз, Сара сылаԥш назықәшәа, Ицәырҟьа-цәырасыз знаур, Зхы надызҵаз сыжәҩахыр, Сгәы зырӷәӷәашаз ажәа зҳәа? Сзыхьчо амаалықь уиеиԥшу? Исыҭ са сгәыҩбарақәа рҭак! Издыруада ақәыԥшра иатәызар, Имцызар сызлақәоу зынӡак! Ишәарҭоу рыцҳарак сзыԥшызар?.. Иԥшыз! Сара слахьынҵа, Иахьарнахыс уара иусҭоит, Уҿаԥхьа сылаӷырӡқәа касҭәоит, Сыхьча, сгәыӷра аԥсы ҭаҵа. Сгәаҭ: сеилызкаауа џьара Уаҩԥс дыҟаӡам, избоит. Сыгәхьаа еиҳа-еиҳа сарҩоит, Саҿуп аҵыкәкәара, аԥсра! Сузыԥшуп, ирҿыха сгәы, Знык иадамзаргь усызцәырҵ, Салх ихьанҭоу сыԥхыӡ, Ҽыԥныҳәала, — ишуҭаху!	Другой!.. Нет, никому на свете Не отдала бы сердца я! То в вышнем суждено совете. То воля неба: я твоя; Вся жизнь моя была залогом Свиданья верного с тобой; Я знаю, ты мне послан Богом, До гроба ты хранитель мой. Ты в сновиденьях мне являлся, Незримый, ты мне был уж мил, Твой чудный взгляд меня томил, В душе твой голос раздавался Давно. нет, это был не сон! Ты чуть вошел, я вмиг узнала, Вся обомлела, запылала И в мыслях молвила: вот он! Не правда ль? я тебя слыхала: Ты говорил со мной в тиши, Когда я бедным помогала Или молитвой услаждала Тоску волнуемой души? И в это самое мгновенье Не ты ли, милое виденье, В прозрачной темноте мелькнул, Приникнул тихо к изголовью? Не ты ль, с отрадой и любовью, Слова надежды мне шепнул? Или коварный искуситель: Мои сомненья разреши. Быть может, это всё пустое, Обман неопытной души! И суждено совсем иное. Но так и быть! Судьбу мою Отныне я тебе вручаю, Перед тобою слезы лью, Твоей защиты умоляю. Вообрази: я здесь одна, Никто меня не понимает, Рассудок мой изнемогает, И молча гибнуть я должна. Я жду тебя: единым взором Надежды сердца оживи Иль сон тяжелый перерви,
Салгоит. Аԥхьара — аԥсра, Агәыҭҟьа сагоит сӡыҭны. Изгоит ууаҩра агәра, — Сразҟымҩа змаздо игәаӷьны.	Кончаю! Страшно перечесть. Стыдом и страхом замираю. Но мне порукой ваша честь, И смело ей себя вверяю.
Дқәыԥсычҳауеит адунеи дамкуа, Қыџьқыџьроуп илку ашәҟәы зҿу. Иҩоит иаразнак уи аҷабга, Иахьахьылшьуа лыбз ишу. Лхы лыжәҩахыр ашҟа инахьыдышьшьт, Лхарԥгьы ԥшьшьаалаӡа илкыдшьшьт, Иааԥшит лыжәҩахыр ԥшӡаӡа. Амзагь ҭалоит иҭааӡа, Анаҟә зху адәы, аӡиас, Иубартә алашара иаҿын. Анхаҩ ахьча иҿарпын Дарҿыхауан ҭынч дахьыцәаз. Ишеит, игылеит, ауаа хиоуп, Татиана лзыҳәан зегь акоуп.	Татьяна то вздохнет, то охнет; Письмо дрожит в ее руке; Облатка розовая сохнет На воспаленном языке. К плечу головушкой склонилась. Сорочка легкая спустилась С ее прелестного плеча. Но вот уж лунного луча Сиянье гаснет. Там долина Сквозь пар яснеет. Там поток Засеребрился; там рожок Пастуший будит селянина. Вот утро: встали все давно, Моей Татьяне всё равно.
Ишшахьоу лбаӡом Татиана, Дтәоуп дхәыцуа, лхы ларҟәы. Ианылымҵаӡац уи макьана Лымҳәыр, илышьҭуа лышәҟәы. Аха, Филипп-иԥҳа, ахцәышла, Луада ашә аалыртын, ԥшьаала Илзаалгеит илжәырц ачаи: «Бгыла, сыԥшқа, иаамҭоуп, ааи. Схәыҷы! О, бгылахьеит! Быхиоуп! Заа быҵԥрааит бласы! Иаха сышԥашәауаз ба бзы. Ас бахьызбо, анцәа иџьшьоуп! Быгәхьаа ашьҭа бным џьара, Агәил баҩызаҵәҟьоуп бара!	Она зари не замечает, Сидит с поникшею главой И на письмо не напирает Своей печати вырезной. Но, дверь тихонько отпирая, Уж ей Филипьевна седая Приносит на подносе чай. «Пора, дитя мое, вставай: Да ты, красавица, готова! О пташка ранняя моя! Вечор уж как боялась я! Да, слава Богу, ты здорова! Тоски ночной и следу нет, Лицо твое как маков цвет».
«Ах, сыӡӡеи, бӡырҩы: исҭахуп.» «Изакәи? Сыхиами, сгәыбылра». «Гәҩарак бмоуааит. ирахәым. Сбыҳәоит. мап бымкын бара». «Абри ашәҟәы иҭа, дсыздәықәҵа Бмоҭа О. иахь, ҳара ҳгәыла. Дазырхәыцны иаҳә зегь рыла — Имҳәарцаз имыцхәу ажәак, Сыхьӡгьы иамхамҳәарц џьара.» «Соуԥшәыл, дарбану иара? Са сыхшыҩ цахьеит зынӡак. Ҳгәылацәа иахьа ирацәаҩӡоуп, Урҭ зегь ргәалашәара цәгьоуп!»	«Ах! няня, сделай одолженье». — «Изволь, родная, прикажи». «Не думай. право. подозренье. Но видишь. ах! не откажи». — «Итак, пошли тихонько внука С запиской этой к О. к тому. К соседу. да велеть ему, Чтоб он не говорил ни слова, Чтоб он не называл меня.» — «Кому же, милая моя? Я нынче стала бестолкова. Кругом соседей много есть; Куда мне их и перечесть». —
«Акы бышԥақәымшәои, сыӡӡеи!» «Соуԥшәыл хәыҷ, сажәит зынӡа. Сыхшыҩ шаҟәеит, иабаҟоу, имцеи. Саҳ исыдиҵоз адҵа, Ибдыруазу, сара сазылас.» «Сыӡӡеи, уи аума исымоу хьаас? Иалысхи быхшыҩ закәу? Онегин иҭатәуп сышәҟәы!» «Бзиоуп, аа, еилыскааит шьҭа, Бгәы ԥыбымжәааит, сыԥсы, Бгәы иҭоу сзымдырит лассы. Мшәан, бызцәышхеи ас еиҭа?» «Сыӡӡеи, акгьы амам уи ҵаны, Бмоҭа ддәықәҵа уахь дласны».	«Как недогадлива ты, няня!» — «Сердечный друг, уж я стара, Стара; тупеет разум, Таня; А то, бывало, я востра, Бывало, слово барской воли.» — «Ах, няня, няня! до того ли? Что нужды мне в твоем уме? Ты видишь, дело о письме К Онегину». — «Ну, дело, дело. Не гневайся, душа моя, Ты знаешь, непонятна я. Да что ж ты снова побледнела?» — «Так, няня, право, ничего. Пошли же внука своего». —
Аҭак лмоукәа ицеит мышкы, Ишеит: иҟам ахабарк. Татиана лҽеилаҳәа, дӷьазкы, Дыԥшуп: ианбаҟалои аҭак? Дааит, аа, Ольга дзырҽхәаӡо. «Дабаҟоу, уҩыза даҳбаӡом? — Дҵааит аҭаацәа ран абас. — Ҳаихашҭзар акәхап уи зынӡас». Татиана деицрашәеит цәгьала, Ленски илаҭеикуеит уи лан: «Араҟа ҳшеиқәшәара ҳҳәахьан, Лҽыԥныҳәа гозшәа, имбатәха, Татиана дышьҭаԥшуан ҵаҟа.	Но день протек, и нет ответа. Бледна как тень, с утра одета, Татьяна ждет: когда ж ответ? Приехал Ольгин обожатель. «Скажите: где же ваш приятель? — Ему вопрос хозяйки был. — Он что-то нас совсем забыл». Татьяна, вспыхнув, задрожала. «Сегодня быть он обещал, — Старушке Ленский отвечал, — Да, видно, почта задержала». — Татьяна потупила взор, Как будто слыша злой укор.
Иаалашьцон; асамауар Убон аишәаҟны имазеины. Китаитәи ачаижәгагь, абар, Ицон ахылҩа-ԥсылҩа шьҭыҵны. Ольга амаҵ уа, дласӡа, Ачаи ҭалҭәон, игәыкӡа Игон зехьынџьара афҩы, Ахҷаҭ ишон амаҵуҩы. Татиана, сара сгәыбылра, Хәыцран аԥенџьыраҿ дызҿыз, Асаркьа, аҳауа ԥха иархәашьыз, Ҩ-нбанк анылҵауан убра: Е-и О-и — лгәы зытҟәоз, Лымш ихьӡи ижәлеи зҳәоз.	Смеркалось; на столе, блистая, Шипел вечерний самовар, Китайский чайник нагревая; Под ним клубился легкий пар. Разлитый Ольгиной рукою, По чашкам темною струею Уже душистый чай бежал, И сливки мальчик подавал; Татьяна пред окном стояла, На стекла хладные дыша, Задумавшись, моя душа, Прелестным пальчиком писала На отуманенном стекле Заветный вензель О да Е.
Дахьгылаз дгәырҩауан маӡа, Лыбла лаӷырӡыла иҭәуан. Аҽышьҭыбжь ус! Дшанхеит зынӡа, Иааигәаӡоуп! Иааскьеит. абан, Евгении! «Ах!» — нас, гагаҵас, Татиана аҩнашьҭахьҟа ԥсааҵас Дыҭрыст, — абаҳчашҟа дыԥрит, Уаҳагь лышьҭахьҟа дымԥшит. Дрывҟьеит уи дыццакӡаны: Аандақәа, ацҳақәа, аӡиа Иамоу аллеиа ныжь зымҩа, Ачықьқәа дрылс, ишьаҟьаны, Ашәҭқәа ахьеиҭаҳаз дырхыс, Аӡыхь аҿы арымӡ иԥшыз Дықәҳаит. «Дааит, дааит иара! О, анцәа, игәы иҭоузеи иӡбы?» Аԥхыӡ-гәыӷра агәбылра Лгәы иҭаҵәахуп — гәырҩа згым. Деиҵас дқыџь-қыџьуеит, илзыхгом, Дыԥшуп: даарушь? Ак лаҳаӡом. Абаҳчарахь аҳҭны ҳәса лбоит: Аҵыҵындра ҟаԥшь рыҟәшәоит, Дҵаны ирыду ашәа ҳәо. (Абар уи ашәагь зҳәалатәу: Аҵыҵындра, аҳҭынра иатәу, Ирфар ҟалашам изыҟәшәо, — Рашәа аҿаԥа аиԥш ирҿоуп: Ақыҭа иаӡбыз мааноуп!)	И между тем душа в ней ныла, И слез был полон томный взор. Вдруг топот!.. кровь ее застыла. Вот ближе! скачут. и на двор Евгений! «Ах!» — и легче тени Татьяна прыг в другие сени, С крыльца на двор, и прямо в сад, Летит, летит; взглянуть назад Не смеет; мигом обежала Куртины, мостики, лужок, Аллею к озеру, лесок, Кусты сирен переломала, По цветникам летя к ручью, И, задыхаясь, на скамью Упала. «Здесь он! здесь Евгений! О Боже! что подумал он!» В ней сердце, полное мучений, Хранит надежды темный сон; Она дрожит и жаром пышет, И ждет: нейдет ли? Но не слышит. В саду служанки, на грядах, Сбирали ягоду в кустах И хором по наказу пели (Наказ, основанный на том, Чтоб барской ягоды тайком Уста лукавые не ели И пеньем были заняты: Затея сельской остроты!).
Аӡӷабцәа рашәа Аӡӷабцәа, аԥшӡацәа, Аиҩызцәа, аиқәлацәа, Шәыхәмар, аҭыԥҳацәа, Ауԥшәылқәа, шәгәырӷьала, Ицәырыжәга ашәа-хаа, Ашәа-хаа иҳазгәакьаӡоу, Ҳакәашарахь арԥыс қәыԥш Дымҩахыжәга, дыршанхо. Иҿааихар арԥыс қәыԥш, Знык ихацәа ҳнықәыԥшыр, Ҳаиԥылап ҳаибарыҩны, Аца иҿаҳхуа игәыдаҳҵап; Даҳаргап иаразнаказ Арԥыс аҵыҵындра ҟаԥшь: Уцәыҵагыла урзымӡырҩын Ҳа ҳгәы иҭыхо ашәақәа, Уцәыҵагыла урзымԥшын Ҳара ҳаӡӷаб хәмаррақәа.	Песня девушек Девицы, красавицы, Душеньки, подруженьки, Разыграйтесь, девицы, Разгуляйтесь, милые! Затяните песенку, Песенку заветную, Заманите молодца К хороводу нашему. Как заманим молодца, Как завидим издали, Разбежимтесь, милые, Закидаем вишеньем, Вишеньем, малиною, Красною смородиной. Не ходи подслушивать Песенки заветные, Не ходи подсматривать Игры наши девичьи.
Аҳҭны ҳәсақәа ирҳәоз ашәа, Хырҩ азымуӡо лара, Дыԥшын Татиана маҷк дыхьшәашәарц, Аҽеиқәнакырц лгәы аҵысра, — Лӡамҩа ахьыҟаԥшьыз даргәаҟуан. Аха иааҟәымҵӡо ицых-цыхуан Лгәы, лӡамҩақәагь былуан, Уимоу, еиҳагьы еибакуан. Хьычԥаԥырс лара душьап, Зымҵәыжәҩа зҟьауа иласны, Аҵаҩ хәыҷы дзышьҭоу дԥырны; Ма ачарҭа иалатәоу ажьа, — Ашәарыцаҩ данабо Ашәаӡыӡара иаго.	Они поют, и, с небреженьем Внимая звонкий голос их, Ждала Татьяна с нетерпеньем, Чтоб трепет сердца в ней затих, Чтобы прошло ланит пыланье. Но в персях то же трепетанье, И не проходит жар ланит, Но ярче, ярче лишь горит. Так бедный мотылек и блещет, И бьется радужным крылом, Плененный школьным шалуном; Так зайчик в озими трепещет, Увидя вдруг издалека В кусты припадшего стрелка.
Лыԥсы еивылгеит еиҳа ус, Дгылт, лҿыналхоит дгәыкӡа, Аллеиашҟа дахьҵәииз, — Дгылоуп лаԥхьаҵәҟьа зынӡа Евгени, — иблақәа лашо, Гагаҵас, ауаа зыцәшәо. Амца далоушәа дбылуа, Даанҿаст Татианагь иара уа. Аха реиниара алҵшәа, Аҩызцәа, сзалагом абра, Исылшом уаҳа ак аҳәара, — Сышцәажәоз скарахт уамашәа, Ԥыҭк снеи-ҩеип, сыԥсы сшьап, Сажәа насшәа инасыгӡап.	Но наконец она вздохнула И встала со скамьи своей; Пошла, но только повернула В аллею, прямо перед ней, Блистая взорами, Евгений Стоит подобно грозной тени, И, как огнем обожжена, Остановилася она. Но следствия нежданной встречи Сегодня, милые друзья, Пересказать не в силах я; Мне должно после долгой речи И погулять и отдохнуть: Докончу после как-нибудь.
Заҟа лгәы, лыгәхьаа умклаша Аԥҳәызба лхыхра мариахоит; Уи амчала дҭазырхаша Ашьацҳәа даҿауршәоит. Ахәымџьар уаа, ишәа-изаны, Заа ирыман зегь ҵаны; Иархагозшәа лгәыбылра Иасны рхы дырҽхәон дара. Аха ас ахымҩаԥгашьа Маамынуп изаҭәашьатәу, Ҳабдуцәа раамҭа иатәу: Иажәит Ловласраагь, аиашаз, Аимаа-шьхәа ҟаԥшьқәа шажәыз, Ма апарикқәа — ԥагьа ирҳәыз.	Чем меньше женщину мы любим, Тем легче нравимся мы ей И тем ее вернее губим Средь обольстительных сетей. Разврат, бывало, хладнокровный Наукой славился любовной, Сам о себе везде трубя И наслаждаясь не любя. Но эта важная забава Достойна старых обезьян Хваленых дедовских времян: Ловласов обветшала слава Со славой красных каблуков И величавых париков.
Згәы ахымшәода агьангьашра, Ак алацәажәара есқьынгьы. Ух ду беиа ибо арҿыцра — Ҿырҳәала ирдыруа зегьы; Убри ак есааира аҳара, Ма лгәаанагара ацҟьара Гәаанагара змам зынӡас, Аӡӷаб жәаха шықәса ирҭаз! Идмырааԥсода: ақәмақарра, Агәҭасра, ма аҭоубақәа, Фыбӷьыцк иҟоу ашәҟәқәа, Амацәаз, ма амц-барбарра, Ахылаԥшра, угәы згаӡо, Ахацәа реизгәыкрагь нагӡо?	Кому не скучно лицемерить, Различно повторять одно, Стараться важно в том уверить, В чем все уверены давно, Всё те же слышать возраженья, Уничтожать предрассужденья, Которых не было и нет У девочки в тринадцать лет! Кого не утомят угрозы, Моленья, клятвы, мнимый страх, Записки на шести листах, Обманы, сплетни, кольцы, слезы, Надзоры теток, матерей, И дружба тяжкая мужей!
Абас дхәыцуан са с-Евгени, Иқәыԥшра амшқәа инадыркны, Ицәаныррақәа рҵас ииааины Дыргеит, дагьрыман дытҟәаны. Иаамҭа шиҭахыз инихуан: Зны аамҭала акы дыхнахуан, Ҽак игәы ахшәауан ҽазны, Дзышьҭоу ибом еилырганы, Ақәҿиара башазгьы дгәырҩо, Дахьцалакгьы маӡаны, Игәы азыӡырҩра даҿны, Лафла иҿырҳасра хҩо — Имшқәа иреиӷьыз аа-шықәса, Абасоуп хымҳа-џьымшьа ишца.	Так точно думал мой Евгений. Он в первой юности своей Был жертвой бурных заблуждений И необузданных страстей. Привычкой жизни избалован, Одним на время очарован, Разочарованный другим, Желаньем медленно томим, Томим и ветреным успехом, Внимая в шуме и в тиши Роптанье вечное души, Зевоту подавляя смехом: Вот как убил он восемь лет, Утратя жизни лучший цвет.
Аԥшӡацәа шьҭа бзиа ибомызт, Иҭахы-иҭахым ус дрыниалон, Мап ицәыркыр — дгәырҩаӡомызт, Дрыԥсахыр — ԥсшьарас иԥхьаӡон. Иԥшаауан уи гәаҳәарада, Инижьуан рыцҳашьарада — Ихаршҭуа ргәаа, ргәыбылра. Мацасҩуп дзеиԥшу иара, Вист иашьҭалан иаауа, Краамҭа астол ду иахатәоу, Хәмаршьҭахь — зымҩа аҩныҟа игоу, Ԥшьаала ицәауа иҭахәхәа — Уаха дахьнанаго аган Иеилкаа иззымдыруа шьжьымҭан.	В красавиц он уж не влюблялся, А волочился как-нибудь; Откажут — мигом утешался; Изменят — рад был отдохнуть. Он их искал без упоенья, А оставлял без сожаленья, Чуть помня их любовь и злость. Так точно равнодушный гость На вист вечерний приезжает, Садится; кончилась игра: Он уезжает со двора, Спокойно дома засыпает И сам не знает поутру, Куда поедет ввечеру.
Аха Татиана лышәҟәы изааз, Иарцыхцыхт Евгени игәы, Аԥҳәызба қәыԥш лбызшәа Иарҿыхт ихәыцрақәа такәы. Дигәалашәеит злахь еиқәыз, Игәыҭҟьа-ԥсыҭҟьаз, игәыкыз; Ихааӡа, игәаҵа зытҟәара, Ԥхыӡ цқьак дналалеит иара. Иҟалап иҷкәынратә цәанырра Еилашызҭгьы игәаҿы убра. Аха иҭахымхеит ажьара Ҩбара зламыз амаалықьра. Ҳаԥрып абаҳчахь уажә ԥсааҵас, Татиана Онегин дахьиниаз.	Но, получив посланье Тани, Онегин живо тронут был: Язык девических мечтаний В нем думы роем возмутил; И вспомнил он Татьяны милой И бледный цвет, и вид унылый; И в сладостный, безгрешный сон Душою погрузился он. Быть может, чувствий пыл старинный Им на минуту овладел; Но обмануть он не хотел Доверчивость души невинной. Теперь мы в сад перелетим, Где встретилась Татьяна с ним.
Иеихәаԥшуан минуҭқәак ҿымҭуа, Нас Онегин ус иҳәоит: «Исоуит иаабышьҭыз аҩымҭа, Мап ацәыбымкын, избоит, Бажәа гәрагарала иҭәу, Быбзиабара цқьа иазку; Сыхнахит бцәажәашьа гәҭыӷьӷьа, Уи еиҭарҿыхоит ҩаԥхьа Зынӡа еиқәтәахьаз сцәанырра; Аха сашьҭам бырҽхәара, Биашарагь аҭак сара Иҟасҵоит, иаҵамҵа гызмалра. Базыӡырҩ сажәа шьҭа изакәу, Багьсықәыӡбы ишыбҭаху.	Минуты две они молчали, Но к ней Онегин подошел И молвил: «Вы ко мне писали, Не отпирайтесь. Я прочел Души доверчивой признанья, Любви невинной излиянья; Мне ваша искренность мила; Она в волненье привела Давно умолкнувшие чувства; Но вас хвалить я не хочу; Я за нее вам отплачу Признаньем также без искусства; Примите исповедь мою: Себя на суд вам отдаю.
Сыԥсҭазаара ҭаацәарала Ашьапы скуазҭгьы исҭахны, Исзыԥшызҭгьы лахьынҵала Ахаҵара, абра ҳәа акы; Минуҭқәак иадамзаргь сымҵарс, Исгәаԥхәозҭгьы аҭаацәа рҵас, — Бара быда ҽаӡә џьара — Идыр, сшылмышьҭалоз сара; Изӡом (иагьысҳәаӡуам ус.) Усҟан, идеалс бшьаны, Бызгон, бҩызара сҭахны, — Сымшқәа бдыррын, злахь еиқәыз, Иахьынӡасҭахызгьы сара Насыԥ соурын сызхара!	Когда бы жизнь домашним кругом Я ограничить захотел; Когда б мне быть отцом, супругом Приятный жребий повелел; Когда б семейственной картиной Пленился я хоть миг единой, — То, верно б, кроме вас одной, Невесты не искал иной. Скажу без блесток мадригальных: Нашед мой прежний идеал, Я, верно б, вас одну избрал В подруги дней моих печальных, Всего прекрасного в залог, И был бы счастлив. сколько мог!
Аха анасыԥ-хаа бзиахә Са исыцәтәымуп, сазшаӡам. Ибашоуп быԥшӡара хазынахә, Акала урҭқәа срыԥсаӡам. Иауеит сынамыс шаҳаҭра Иргәаҟгахоит ҳхаҵа-ԥҳәысра: Быда схәарҭамзаргь зназы, Ҳаишьцылар — сгәы быхшәап лассы. Бҵәыуалашт, — ба былаӷырӡқәа Акала иахьысшам сара сгәы, Уимоу, иархагаӡашт мыцхәы. Былаԥш иҵамшәаӡои ашәҭқәа Иаҳԥигало Гименеи — Краамҭа изырхьанҭо ҳдунеи?!	Но я не создан для блаженства; Ему чужда душа моя; Напрасны ваши совершенства: Их вовсе недостоин я. Поверьте (совесть в том порукой), Супружество нам будет мукой. Я, сколько ни любил бы вас, Привыкнув, разлюблю тотчас; Начнете плакать: ваши слезы Не тронут сердца моего, А будут лишь бесить его. Судите ж вы, какие розы Нам заготовит Гименей И, может быть, на много дней.
Иеицәоу иубарызеи уаҳа Аԥҳәыс хлаҳәада, аҩнаҭа иҩноу, Иаԥсам лхаҵа лгәы ицәкаҳа Уахгьы-ҽынгьы дахьгәырҩо. Лхаҵа, иԥҳәыс дзыԥсаҵәҟьоу дыруа, (Аха иразҟы дазыгәрымуа) Амамиқәара ахьихаԥоу, Агәаа, ахыбаа дахьаго. Саргь убасоуп; ба бзышьҭоу Убри иоума? Гәык-ԥсыкала, Иҟәышу, иҟәымшәышәу жәала Са сахь ибҩыз зықәнаго? Рыцҳашьарак џьа иҟамҵа Абри аума ибнаҭо блахьынҵа?	Что может быть на свете хуже Семьи, где бедная жена Грустит о недостойном муже, И днем и вечером одна; Где скучный муж, ей цену зная (Судьбу, однако ж, проклиная), Всегда нахмурен, молчалив, Сердит и холодно-ревнив! Таков я. И того ль искали Вы чистой, пламенной душой, Когда с такою простотой, С таким умом ко мне писали? Ужели жребий вам такой Назначен строгою судьбой?
Ихынҳәуам аамҭа зны ицаз, Шьҭа сҽысзыԥсахуам саргьы. Бызбоит бзиа — еишьаҵас, Уимоу, еиҳа игәыкӡангьы; Бысзыӡырҩы, гәыԥжәарада, Аԥҳәызба қәыԥш, жәаҳәарада, Дзызхьуа акырынтә илыԥсахып, Ашәаԥыџьаԥ аҽшаԥсахуа, Аҽшарҿыцуа ааԥныла, — Жәҩануп уи зыӡбы, изгәаԥха; Ҽаӡәгьы биеилаҳашт, аха Бгәаҳәа аиааишьақәа ҵала; Са сеиԥш зегь баҳаҭыр рымбап: Бқәыԥшра рыцҳарак ахҟьап».	Мечтам и годам нет возврата; Не обновлю души моей. Я вас люблю любовью брата И, может быть, еще нежней. Послушайте ж меня без гнева: Сменит не раз младая дева Мечтами легкие мечты; Так деревцо свои листы Меняет с каждою весною. Так, видно, небом суждено. Полюбите вы снова: но. Учитесь властвовать собою: Не всякий вас, как я, поймет; К беде неопытность ведет».
Евгени абас ихшыҩрҵагоу Аниҳәоз, алаӷырӡ даго, Лыԥсыԥ аарла инага-ҩаго Дыԥшын Татиана, жәа мҳәаӡо. Имахәар нылкыларц ианлиҭа, (Лылахь еиқәҵа цәаныррада) Татиана лҽадылкылт иган, Ҵаҟа лхы ларҟәы дыԥшуан. Иеивагыла, иахыкәша ауҭра, Ицеит аҩныҟа еиманы, Аӡә ак римҭеит вбаны, Ақыҭагь иамоуп ахақәиҭра, Азин бзиахә, иара иазгәакьоу, Москва аиԥшҵәҟьагь — иԥагьоу.	Так проповедовал Евгений. Сквозь слез не видя ничего, Едва дыша, без возражений, Татьяна слушала его. Он подал руку ей. Печально (Как говорится, машинально) Татьяна молча оперлась, Головкой томною склонясь; Пошли домой вкруг огорода; Явились вместе, и никто Не вздумал им пенять на то: Имеет сельская свобода Свои счастливые права, Как и надменная Москва.
Усықәшаҳаҭха абраҟа, саԥхьаҩ, Сфырхаҵа ишиҭатәу џьшьара, Татиана лзыҳәан аиԥш, уажә аԥхьагь Имуцкәа дыҟамызт џьара, Абас ахныҟәгара, иаамысҭашәаз, Ауаа рцәымӷра — узымшаҭоз, Шаласуазгьы иара ицәа; Евгени иҩызцәа, иаӷацәа (Излеиԥшым ыҟаӡам акы) Еснагь иашьҭан иҵжаара, Дыҟам ӷа дызмам џьара, Аха аҩызцәа, — анцәа иҳаҟәкы! Аҩызцәа! Аҩызцәа! Уажә абра, Еҳ, баша исгәаламшәеит сара!	Вы согласитесь, мой читатель, Что очень мило поступил С печальной Таней наш приятель; Не в первый раз он тут явил Души прямое благородство, Хотя людей недоброхотство В нем не щадило ничего: Враги его, друзья его (Что, может быть, одно и то же) Его честили так и сяк. Врагов имеет в мире всяк, Но от друзей спаси нас, Боже! Уж эти мне друзья, друзья! Об них недаром вспомнил я.
Закәи? Башоуп. ԥшьаала исырцәоит Схәыцра еиқәарақәа, иҭацәу. Архәақәа ирҭакны иазгәасҭоит Гәырхынҳәыгас ишшьатәу — Амцҳәаҩ иажәа бааԥс иго, Ауаа хгылақәа иргәаԥхо; Иҟам иимҳәо бзамыҟәрак, Ма џьа епиграмма гәымхак — Уи ицәыримго — дыччо: Хар змам ахьеилагылоу, Ибыз уаҟа аҭра иҭагылом, Ихашҭшәа ииҳәаз шәынтә иҳәо. Арахь дуцәнымхаӡо дкакоит, Уимоу, — ҭынхаҵас уишьоит!	А что? Да так. Я усыпляю Пустые, черные мечты; Я только в скобках замечаю, Что нет презренной клеветы, На чердаке вралем рожденной И светской чернью ободренной, Что нет нелепицы такой, Ни эпиграммы площадной, Которой бы ваш друг с улыбкой, В кругу порядочных людей, Без всякой злобы и затей, Не повторил стократ ошибкой; А впрочем, он за вас горой: Он вас так любит. как родной!
Саԥхьаҩ, ауаҩ қьиа иаша, Ишԥаҟоу арҭ уҭынхацәа? Иҟалап уашьҭазар, аиашаз, Абри ажәа иахоу ацәа Абраҟа измааноу закәу? Абар, аҭынхацәа захьӡу: Урҭ зегь ажәа-хаа рҭахуп, Еснагь ҳаҭырла ибалатәуп; Жәлар ржәытә ҵас ишаҳәо, Қьырса анааиуа игәцарактәуп, Ма салам шәҟәык рышҟа ишьҭтәуп, — Аамҭа уи нахыс инхо — Рыбла ҳаҵамшәарц ҳҭахцәа. Ақәра риҭалааит Анцәа!	Гм! гм! Читатель благородный, Здорова ль ваша вся родня? Позвольте: может быть, угодно Теперь узнать вам от меня, Что значит именно родные. Родные люди вот какие: Мы их обязаны ласкать, Любить, душевно уважать И, по обычаю народа, О Рождестве их навещать Или по почте поздравлять, Чтоб остальное время года Не думали о нас они. Итак, дай Бог им долги дни!
Аха аԥҳәызба лыбзиабара Аҭахцәа, аҩызцәа реиҳа иӷәӷәоуп. Аурҭ анықәсуагь аԥсабара Лгәаҿ узинқәа еиқәырхоуп! Ус ауп, ааи. Аха амода, Ма ҳа ҳақәра нызкылода, Ма ауаа ражәа, рыбз, рҵас? Аҳәса злаҟоу ԥшоуп зынӡас. Насгьы ахаҵа игәҭаку Даамысҭашәазар иԥҳәыс, Илымазароуп нагӡатәыс, Мамзар, зҩызара уҭаху, Ҽаӡәы дхихыргьы ҟалоит, — Аџьныш икаҭа дҭашәоит.	Зато любовь красавиц нежных Надежней дружбы и родства: Над нею и средь бурь мятежных Вы сохраняете права. Конечно так. Но вихорь моды, Но своенравие природы, Но мненья светского поток. А милый пол, как пух, легок. К тому ж и мнения супруга Для добродетельной жены Всегда почтенны быть должны; Так ваша верная подруга Бывает вмиг увлечена: Любовью шутит сатана.
Ҳгәы зытҟәода? Зыгәра ҳгода? Ҳазмыԥсахрыда ҳара? Зажәеи зуси енагь изшәода Ҳара ҳаршьын иаҟара? Ацәгьа ҳа ҳзы илазымҵода? Ҳзыргәыбзыӷуада, ҳзыхьчода? Изхызгарыда ҳа ҳагра? Ҳгәы змырҿыӷьрыда ҳара? Енагь ирышьҭоу иҟам-иным, Узыргәаҭеиуеи, аџьа ба, Зегь реиҳа ух бзиа иба, Сара саԥхьаҩ, хьӡи-ԥшеи згым! Убри реиӷьуп, ихаҵа, Егьырҭ зегь башас иԥхьаӡа!	Кого ж любить? Кому же верить? Кто не изменит нам один? Кто все дела, все речи мерит Услужливо на наш аршин? Кто клеветы про нас не сеет? Кто нас заботливо лелеет? Кому порок наш не беда? Кто не наскучит никогда? Призрака суетный искатель, Трудов напрасно не губя, Любите самого себя, Достопочтенный мой читатель! Предмет достойный: ничего Любезней, верно, нет его.
Иауи аиниара лҵшәақәас? Еҳ, уи аилкаара мариоуп! Абзиабара мца илыцраз Икьаҭом, мап, иара уи ауп Абас дзыргәаҟуа, злахь еиқәу; Згәаҵа ҭынчым — амца зку, Даҿуп Татиана абылра, Лацәеихьшьык лымаӡам џьара. Лыԥшра, лгәырӷьара, уи лыхаа, Лҭынчра, лыччара зегьы Илызнымхаӡеит акгьы, Ицеит иаразнакала иԥыххаа; Аурҭ угәаларшәа, шьыжьы, Иахазыжьуа амш ашәшьы!..	Что было следствием свиданья? Увы, не трудно угадать! Любви безумные страданья Не перестали волновать Младой души, печали жадной; Нет, пуще страстью безотрадной Татьяна бедная горит; Ее постели сон бежит; Здоровье, жизни цвет и сладость, Улыбка, девственный покой, Пропало всё, что звук пустой, И меркнет милой Тани младость: Так одевает бури тень Едва рождающийся день.
Даҿуп Татиана аҵыкәкәара, Дӡыҭуеит, дцәышхоит, егьылҳәом. Акы дыхнахуам шьҭа лара, Лгәы акы иарцыхцыхуа иубом. Агәылацәа рхы рҵысуа Абасгьы еиҿахәыҭхәыҭуеит уа: — Иаамҭоуп хаҵа шьҭа лцара! — Аха иазхап. Уажәшьҭа сара Анасыԥ лаша зхаԥхо Ҽа бзиабарак шәсырбоит. Еҳ, исыхаҵәҟьан сагоит Арыцҳашьарахь, сгәы зытҟәо: Гәыбӷан сышәымҭан џьара, С-Татиана слыҿҳәароуп сара!	Увы, Татьяна увядает; Бледнеет, гаснет и молчит! Ничто ее не занимает, Ее души не шевелит. Качая важно головою, Соседи шепчут меж собою: Пора, пора бы замуж ей!.. Но полно. Надо мне скорей Развеселить воображенье Картиной счастливой любви. Невольно, милые мои, Меня стесняет сожаленье; Простите мне: я так люблю Татьяну милую мою!
Ольга лыԥшӡара Владимир Датҟәон ес-минуҭ иара. Ацәанырра агьама анидыр Иҽеиҭаӡеит изхара. Урҭ еицын енагь рхала, Луада аҩнуҵҟа дара еидтәалан, Абаҳчаҿ рнапқәа еибаркны, Инеи-ааилон иеизгәыкны. Нас иарбаныз? Ицәанырра, Арыжәтә аиԥш даман дытҟәаны, Зны-зынла аарлашәа, игәаӷьны, (Ицырхыраа лычча-хәмарра) Лыхцәы жәпа ду ишьышьуан, Ма лымаҭәа аҵкар дагәӡуан.	Час от часу плененный боле Красами Ольги молодой, Владимир сладостной неволе Предался полною душой. Он вечно с ней. В ее покое Они сидят в потемках двое; Они в саду, рука с рукой, Гуляют утренней порой; И что ж? Любовью упоенный, В смятенье нежного стыда, Он только смеет иногда, Улыбкой Ольги ободренный, Развитым локоном играть Иль край одежды целовать.
Дылзаԥхьалон Ольга ашәшьыраҿ Ихшыҩырҵагоу ароман, Завтор аԥсабара аҭыхраҿ Иаԥызгоз Шатобриан; .Уа имԥыхьашәауаз бӷьыцқәак, Имцхәны ииԥхьаӡоз ҭыԥқәак Ла лзыҳәа, ишәарҭахап ҳәа ишьо, Ибжьажьны днеиуан, дыԥхашьо. Зны-зынла рхалаӡа џьара, Ашахмат ӷәы иахатәан, Ҭынч уа ахәмарра иаҿӡан, Иеибархәыцуа рызхара. Ленски уажәы-уажә деилахәон, Ихаҳәқәа ихала иҭаирхон.	Он иногда читает Оле Нравоучительный роман, В котором автор знает боле Природу, чем Шатобриан, А между тем две, три страницы (Пустые бредни, небылицы, Опасные для сердца дев) Он пропускает, покраснев, Уединясь от всех далеко, Они над шахматной доской, На стол облокотясь, порой Сидят, задумавшись глубоко, И Ленский пешкою ладью Берет в рассеянье свою.
Дцоит аҩныҟа, — аҩнгьы Ольга диман хәыцырҭас. Лальбом адаҟьақәа есқьынгьы Дрыхӡыӡо ихаирҭәаауан дас. Ақыҭа асахьа аниҵон уа, Қьашанак, ма Киприда лбаа, Ҳәыҳәк — алира аханы, Иеихьишьуан шәыгала дласны. Ма ауаа рҩымҭақәа ахьаныз, Аҵахь ҭыԥ цқьак иԥшаауан, Уа жәеинраала гәӡак иҩуан, — Ҿымҭ игәҭыхақәа зҳәарыз. Иаразнак иеиқәиршәоз абас Альбом ианхалон баҟаҵас.	Поедет ли домой: и дома Он занят Ольгою своей. Летучие листки альбома Прилежно украшает ей: То в них рисует сельски виды, Надгробный камень, храм КипридыИли на лире голубка Пером и красками слегка; То на листках воспоминанья, Пониже подписи других, Он оставляет нежный стих, Безмолвный памятник мечтанья, Мгновенной думы долгий след, Всё тот же после многих лет.
Шәарҭ ижәбақәахьеит, ҳәарада, Ақыҭа ԥҳәызба илымоу альбом. Лықәлацәа уа, неиҩымсрада, Ирымҵәаӷәац ҭыԥк убом. Уаҟа, аҩышьаԥҟара ацасаз, Зшәага-зага акыр ихьысҳаз, Ажәеинраала ркьаҿ, иеиҵых, Ианырҵон гәыкала ргәы иҭых. Актәи адаҟьа аанартуан: Qu’ écrirez-vous sur ces tablettes, Лыхьӡгьы: t. à. v. Annette; Аҵыхәтәантәи иаҳәауан: «Сара сеиҳа ибызгәыку, Иҩлааит шаҟа иҭаху!..»	Конечно, вы не раз видали Уездной барышни альбом, Что все подружки измарали С конца, с начала и кругом. Сюда, назло правописанью, Стихи без меры, по преданью, В знак дружбы верной внесены, Уменьшены, продолжены. На первом листике встречаешь Qu’ écrirez-vous sur ces tablettes; И подпись: t. à. v. Annette; А на последнем прочитаешь: «Кто любит более тебя, Пусть пишет далее меня».
Хымԥада уа рсахьа жәбоит Ҩ-гәык, амца қьоуқьад, ашәҭ; Шәзыԥхьо аҭоуба иаҳәоит: — «Сыбтәуп иакаанӡа сдамра ашә»: Ар рпоетк иажәа, иҳәамҭа Ара гызмалк ианиҵеит ҳамҭас. Аҩызцәа, абас аиԥш иҟоу альбом, Ак ҩанысҵар цәгьа избом. Агәра згоит абанс, абарс, Сыхәмар ианысҵо ацәаҳәақәа, Рыбла шадхало игәыкуа. Шьоук уи хыччатәыс, ҭыӡшәас, Ироурым еилыргатәыс, Еимактәыс ма ҟаҟатәыс.	Тут непременно вы найдете Два сердца, факел и цветки; Тут, верно, клятвы вы прочтете В любви до гробовой доски; Какой-нибудь пиит армейский Тут подмахнул стишок злодейский. В такой альбом, мои друзья, Признаться, рад писать и я, Уверен будучи душою, Что всякий мой усердный вздор Заслужит благосклонный взор И что потом с улыбкой злою Не станут важно разбирать, Остро иль нет я мог соврать.
Шәарҭ, ихаз-хазу атомқәа, Абиблиотекақәа злаҭәу, Иҟаимаҭу, зцәа хьӡырку альбомқәа, Арифма ачычаҩцәа пату Зқәырҵо, зсахьа ҩада ишьҭыху, Толстои иҟазарала иҭыху, Ицәаҳәақәа зну Бартински, Ажәҩан шәаблааит, имацәысны! Аԥҳәыс блахкыга in-quаrto лыма, Сара сышҟа данаауа, — Гәаӷуп усҟан сгәаҿ ииуа; Лхы лхызхша аепиграмма Усҟан сара сгәы иҭашуп, Лара аҽхәаԥхьаӡ дазыԥшуп!	Но вы, разрозненные томы Из библиотеки чертей, Великолепные альбомы, Мученье модных рифмачей, Вы, украшенные проворно Толстого кистью чудотворной Иль Баратынского пером, Пускай сожжет вас божий гром! Когда блистательная дама Мне свой in-quarto подает, И дрожь и злость меня берет, И шевелится эпиграмма Во глубине моей души, А мадригалы им пиши!
Ҽхәаԥхьаӡым уа Ленски ианиҵо Ольга ицәырылго альбом. Икалам бзиабароуп иаҩӡо, Иӡбу жәа-хьшәашәала дҽырбом. Ольга лз ирҳәо, иаҳауа Ирызкуп ицәаҳәақәа. Урҭ лахҿыхуп, игәыкуп, Елегиала дара ҭәуп. Абас, Иазыковгьы, угәаҭеи, Ушыкьны ашәаҳәара уаҿуп, Ԥҳәызбак џьара угәы дҭашуп. Уелегиа хаарақәа рдунеи Мышкызны иуанаҳәап, еиҵых, Улахьынҵа зегь аҭоурых.	Не мадригалы Ленский пишет В альбоме Ольги молодой; Его перо любовью дышит, Не хладно блещет остротой; Что ни заметит, ни услышит Об Ольге, он про то и пишет: И полны истины живой Текут элегии рекой. Так ты, Языков вдохновенный, В порывах сердца своего, Поешь бог ведает кого, И свод элегий драгоценный Представит некогда тебе Всю повесть о твоей судьбе.
Аха ашьшьыҳәа! Иуаҳауама Акритик ицәажәабжь игауа? Ҳаҟәихырц аелегиа, аргама Апоетцәа иҳақәҿиҭуеит даӷьуа; — Шәаҟәыҵ аҵәыуара-ахьра, Аҟәаҿ-ҟәаҿра, агәырҩара, Иҳаҩсхьоу ахьҵәыуара хҭакы. Ашәа азышәҳәа шьҭа ҽакы! — — Уиашоуп, иаҳурбап уара, Асабрада, абыкь, аҟама, Ажәытә ҳәамҭақәагь аргама Иҳадуҵашт рыԥсҭаҵара; Исаҳә, ус ауми, амала? — — Мап, аодақәа шәыҩла,	Но тише! Слышишь? Критик строгий Повелевает сбросить нам Элегии венок убогий И нашей братье рифмачам Кричит: «Да перестаньте плакать, И всё одно и то же квакать, Жалеть о прежнем, о былом: Довольно, пойте о другом!» — Ты прав, и верно нам укажешь Трубу, личину и кинжал, И мыслей мертвый капитал Отвсюду воскресить прикажешь: Не так ли, друг? — Ничуть. Куда! «Пишите оды, господа,
Ажәытә ишырыҩуаз рҽаҭа, Ианеиӷьыз аамҭагь иаҳа.» — Иасымшааира аныҳәатә-ода?! Зегь акы акәӡами, ичҳа. Уазхәыц ииҳәаз асатирик; «Атәым-ҟәыӷа» иалоу алирик, Ҳпоетцәа раасҭа, игәырҩо, Дызлаухугозеи умҳәо? — — Аелегиа енагь иӷаруп, Иҭшәоуп, иуанаҳәо лаҟәуп, Аода абжьыӷәӷәа ҳаракуп. Уажә абраҟа сиҿаԥароуп, Аха имакра сҭахым: Ҩ-шәышықәсак реирсра рахәым.	Как их писали в мощны годы, Как было встарь заведено.» — Одни торжественные оды! И, полно, друг; не всё ль равно? Припомни, что сказал сатирик! «Чужого толка» хитрый лирик Ужели для тебя сносней Унылых наших рифмачей? — «Но всё в элегии ничтожно; Пустая цель ее жалка; Меж тем цель оды высока И благородна.» Тут бы можно Поспорить нам, но я молчу: Два века ссорить не хочу.
Ахақәиҭреи ахьӡи згәы рытҟәоз, Иеибафауаз згәахы, Ленски аодақәа имыҩлоз, Ольга дрыԥхьозҭгьы илҭахы. Апоетцәа, злаӷырӡ нымҵәо, Шәоуԥшәыл хшарақәа, шәгәы иҭымҵәо, Шәырзаԥхьауазу шәцәаҳәақәа, Рылаӷырӡ хаақәа рҿыкәкәа?! Насыԥ имаҵәҟьоуп зегь рыла, Зоуԥшәыл бзиахә илыдтәала, Илзаԥхьауа ажәеинраала, Уи ала ицәажәауа гәыблыла! Насыԥ имоуп изхара. Дхызхуа уи акәымзаргь лара.	Поклонник славы и свободы, В волненье бурных дум своих, Владимир и писал бы оды, Да Ольга не читала их. Случалось ли поэтам слезным Читать в глаза своим любезным Свои творенья? Говорят, Что в мире выше нет наград. И впрямь, блажен любовник скромный, Читающий мечты свои Предмету песен и любви, Красавице приятно-томной! Блажен. хоть, может быть, она Совсем иным развлечена.
Аха са сҩымҭақәа, сзыргәаҟхьоу, Сгармониа иахылҵыз са сҽаҩра, Сыӡӡеи аҭакәажә лоуп сыззаԥхьо, Ҩызас иамаӡаз схәыҷра; Ма шьыбжьхьафарашьҭахь сгәыла, Агәҿыӷь суада иҩнанагала, Акәакь дыкҿацалан џьара Саҿуп трагедиала ихәаҽра. Ма (ииашаҵәҟьан исҳәоит) Срифмеи сгәалақәеирз сгәырҩа, Схала са сахьавоу аӡиа Иху аӡкәатақәа сыршәоит; Нас, сцәаҳәақәа мҵарс хара, Жәҩан иналалоит џьара!..	Но я плоды моих мечтаний И гармонических затей Читаю только старой няне, Подруге юности моей, Да после скучного обеда Ко мне забредшего соседа, Поймав нежданно за полу, Душу трагедией в углу, Или (но это кроме шуток), Тоской и рифмами томим, Бродя над озером моим, Пугаю стадо диких уток: Вняв пенью сладкозвучных строф, Они слетают с берегов.
Онегин шәиазҵаашт, сашьцәа, шьҭа, Сшәыҳәоит, маҷӡак ишәычҳа; Уи ихныҟәгашьа алакҭа Сҳәап ак агмыжьӡакәа, аха: Хныҟәгашьала днахоретын, Быжьба рзыҳәан дгылон аԥхын. Имаҭәа лас наишәҵа, Аӡиас дазцауан дласӡа, Гьиульнара автор диҿыԥшуа, И-Геллеспонт иеихҵәа дыӡсон, Нас икаҳуа ҭынч дахәон, Журналк адаҟьақәа аарҳәуа Иҽеилеиҳәон.	А что ж Онегин? Кстати, братья! Терпенья вашего прошу: Его вседневные занятья Я вам подробно опишу. Онегин жил анахоретом; В седьмом часу вставал он летом И отправлялся налегке К бегущей под горой реке; Певцу Гюльнары подражая, Сей Геллеспонт переплывал, Потом свой кофе выпивал, Плохой журнал перебирая, И одевался.
Аԥхьара, ацәара, анеи-ҩеира, Абна ашәшьыра, аӡыхь абжьы, Аблеиқәара лқьышә азыҩра, Уи агәӡра цаҳә-цаҳә, шьыжьы, Аҽыццышә, зцәаҩа игәаԥхауа, Афатә, даара дзыцклаԥшуа, Ԥаҭлыкала аҩы шкәакәа, Уаҩ дахьыҟам аҭыԥ дагәа: Абар, Онегин дзызгәыкыз. Уи дшагазгьы изеилкаауамызт, Иԥхын мшқәа иԥхьаӡауамызт, Қьафла, ԥшьаала имҩасуан ус, Иҩызцәа, ақалақь аҵас Ихашҭт, дагьыргомызт дымҵарс.	Прогулки, чтенье, сон глубокой, Лесная тень, журчанье струй, Порой белянки черноокой Младой и свежий поцелуй, Узде послушный конь ретивый, Обед довольно прихотливый, Бутылка светлого вина, Уединенье, тишина: Вот жизнь Онегина святая; И нечувствительно он ей Предался, красных летних дней В беспечной неге не считая, Забыв и город, и друзей, И скуку праздничных затей.
Аха аҩада уаа ҳаԥхын Аиԥшуп аладатәи аӡын: Иаҳмоуӡакәа уи абаха Ицоит иаразнакала ибжьаӡын. Иааскьауан уажәшьҭа ҭагалан, Иԥхаӡомызт амрагь ӷәӷәала, Амш кьаҿхон есқьынгьы, Ашәаԥыџьаԥ рыбӷьгьы Иасымшааира ицәыҳәуан, Анаҟә ихнаҩон адәқәа, Идәықәлон алада еицрыхәхәа Апҟа дуқәа ркараван; Агәҿыӷьра назгоз угәахьы Иԥшын ноиабр адәахьы.	Но наше северное лето, Карикатура южных зим, Мелькнет и нет: известно это, Хоть мы признаться не хотим. Уж небо осенью дышало, Уж реже солнышко блистало, Короче становился день, Лесов таинственная сень С печальным шумом обнажалась, Ложился на поля туман, Гусей крикливых караван Тянулся к югу: приближалась Довольно скучная пора; Стоял ноябрь уж у двора.
Ишоит ихьшәашәаӡа, иубом Усурак џьара еилашуа, Абга аҭыҩра изҭатәом, Еимдоит аԥеи иареи млашьуа. Уи ауыу — аҽы амҩа иану Ашақә ианарсуеит, згәы зҽану, Инеиуагь дарласуеит мыцхәы, Ахьча ирахә иҭаку, Адәахьы игаӡом рыҳәра, Шьыбжьон иҿырпын абжьы Еизнагом урҭ адәаҿы; Даҿуп лқәацәаҿ аԥара Аԥҳәызба, заԥхьа уа илашо Ацәымза, — аӡын ҵхқәа зыршо.	Встает заря во мгле холодной; На нивах шум работ умолк; С своей волчихою голодной Выходит на дорогу волк; Его почуя, конь дорожный Храпит — и путник осторожный Несется в гору во весь дух; На утренней заре пастух Не гонит уж коров из хлева, И в час полуденный в кружок Их не зовет его рожок; В избушке распевая, дева Прядет, и, зимних друг ночей, Трещит лучинка перед ней.
Абар, аҽарӷьеҩт аҵаа, Адәы цырцырт, ираӡынха, (Аԥхьаҩ «ашәҭқәа» рифмас заа Уазыԥшуп, ига, уеиха!) Аӡиасгьы, аҵаа зхыз, Илашоит адашьмаҵкыс, Мшаԥуп ахәыҷқәа рзыҳәа иара, Иқәчаразаа ицоит хара; Ҟыз дук, ашьапы ҟаԥшьӡа, Аӡы ахылара иазгәышьыз, Ианнықәла, аҵаа ихыз, Иқәҵәраа икаҳт ихьанҭаӡа; Раԥхьатәи асы ԥыр-ԥыруа, Еиҵәаҵас илеиуеит уа.	И вот уже трещат морозы И серебрятся средь полей. (Читатель ждет уж рифмы розы; На, вот возьми ее скорей!) Опрятней модного паркета Блистает речка, льдом одета. Мальчишек радостный народ Коньками звучно режет лед; На красных лапках гусь тяжелый, Задумав плыть по лону вод, Ступает бережно на лед, Скользит и падает; веселый Мелькает, вьется первый снег, Звездами падая на брег.
Ақыҭаҿ иҟоуҵозеи убасҟан? Анеиҩеира, уахьԥшлакь Сахьак ауми, инеибеиԥшха, Угәы зырҿыӷьуа иахьабалакь: Ҽыла иаарха адәы ахысра? Аха аҽеимаа аҵаа ахьысра Аԥырхагоуп — ианыҭрыс, Санбакаҳари ҳәа уԥшыз. Прадт уиԥхьо утәаз уҩны, Вальтер Скотт иҩымҭа аакла, Мап, — ухарџьқәа ԥхьаӡала, Ижәла, угәамҵла даҽазны, Умши уҵхи гәагәалап, Ус-ус уӡынрагь нҵәап.	В глуши что делать в эту пору? Гулять? Деревня той порой Невольно докучает взору Однообразной наготой. Скакать верхом в степи суровой? Но конь, притупленной подковой Неверный зацепляя лед, Того и жди, что упадет. Сиди под кровлею пустынной, Читай: вот Прадт, вот Walter Scott. Не хочешь? — поверяй расход, Сердись иль пей, и вечер длинный Кой-как пройдет, а завтра то ж, И славно зиму проведешь.
Чильд Гарольд иеиԥшҵәҟьа Онегин Дыргон ахәыцрақәа ихашьшьы. Дҩагылар ҵааршә ӡыла акәын Иҽызлеикәабоз шьыжьы. Амш дуӡӡа нас иара Ихалазаҵәык, изхара, Ахаҳәқәа еинҟьауа лабала Абиллиард дыхәмаруан ԥшьаала. Ақыҭаҿ ус, абар, ихәлоит, — Абиллиард асрақәа шьҭаҵоуп, — Амца аҿаԥхьа аишәа рхиоуп, Дыԥшуп Онегин; ус, ибоит Ленски иҽуардын, хара, Шьҭа уаххьафароуп абра!	Прямым Онегин Чильд Гарольдом Вдался в задумчивую лень: Со сна садится в ванну со льдом, И после, дома целый день, Один, в расчеты погруженный, Тупым кием вооруженный, Он на бильярде в два шара Играет с самого утра. Настанет вечер деревенский: Бильярд оставлен, кий забыт, Перед камином стол накрыт, Евгений ждет: вот едет Ленский На тройке чалых лошадей; Давай обедать поскорей!
«Клико-аиба» ма «Моет» — Иԥшьоу, узызхьыша ҩуп. Изцәырыргеит апоет, Ҵаала аԥаҭлыка ршәуп. Аҵәца ианҭоуҭәо аимхәыц хылоит, Ишуа, ихәмаруа ҩада ихалоит, (Иеиԥшуп уи. изеиԥшхари?) Са сыхнаххьан анкьагь уи, Еҳ, ишәхашҭхьоумашь, аҩызцәа, Аҵыхәтәантәи сыҟәрышь агон? Уи агьама лас иахшон: Ҳгаӡажәақәа зҵыхәа ԥымҵәо, Аимак, ажәеинраала, алафқәа, Илах-ҿыхызгьы аԥхыӡқәа.	Вдовы Клико или Моэта Благословенное вино В бутылке мерзлой для поэта На стол тотчас принесено. Оно сверкает Ипокреной Оно своей игрой и пеной (Подобием того-сего) Меня пленяло: за него Последний бедный лепт, бывало, Давал я. Помните ль, друзья? Его волшебная струя Рождала глупостей не мало, А сколько шуток и стихов, И споров, и веселых снов!
Аха уи абжьы аилашрала Сымгәа иаабуам, избоит. Бордо еиӷьысшьоит иахьала, Уи ацәаҩа агәра згоит. Ажәра сылшом, уаҳа Аи, Ижәдыр, аԥҳәызба илеиԥшуп уи, Илахҿыху, иласу, Иԥшӡаӡа иҟоу, иҭацәу. Бордо — аҩыза иаша иеиԥшуп, Ацәгьа-абзиаҿ, уахьҭахо, Иуцхраауа, уеиқәзырхо; Ма ухала уԥсы ахьушьо, Иуцрымшәауа џьара, С-Бордо, иуқәыз нагӡара!	Но изменяет пеной шумной Оно желудку моему, И я Бордо благоразумный Уж нынче предпочел ему. К Au я больше не способен; Au любовнице подобен Блестящей, ветреной, живой, И своенравной, и пустой. Но ты, Бордо, подобен другу, Который, в горе и в беде, Товарищ завсегда, везде, Готов нам оказать услугу Иль тихий разделить досуг. Да здравствует Бордо, наш друг!
Абар, еихсыӷьит амца ԥшьаала, Акәиц ахәа ҟанаҵоит. Ауаџьаҟаҿ аарла-аарла Ԥхарак аԥсыԥ еивнагоит. Алҩа цоит агәыцә иҭала, Аҵәцаҿ еилашуеит ахала Астол иқәгылоу аҩы; Илашьцоит думбо уаҩы. (Исгәаԥхоит аҩызцәа рымцқәа, Рыгәҭа аҩыжәрагь бзиа избоит, Ахәылԥаз иаҳа исгәаԥхоит, Уи ахьӡала аамҭа аԥымкра) Уажә ҳазыӡырҩып ҳара Аҩызцәа еибырҳәо абра.	Огонь потух; едва золою Подернут уголь золотой; Едва заметною струею Виется пар, и теплотой Камин чуть дышит. Дым из трубок В трубу уходит. Светлый кубок Еще шипит среди стола. Вечерняя находит мгла. (Люблю я дружеские враки И дружеский бокал вина Порою той, что названа Пора меж волка и собаки, А почему, не вижу я.) Теперь беседуют друзья:
«Исаҳә, угәыла ҳәсақәа шԥаҟоу? Татиана? Ольга — угәыбылра?» — Ҽа ԥыҭк сызҭаҭәеишь абраҟа. Иазхоит. еибгоуп аҭаацәара, Исарҳәеит: асалам ҳазиҭа. Ах, Ольга дшыҟалаз убанда!.. Лгәыԥҳәы, лыжәҩақәа, лҟазшьа, Дшанахаҵәҟьеит сынцәахша! Рышҟа ҳамҩахыҵып зны, Идыр, ишеигәырӷьо убара, Уиашоу: ҩынтә заҵәык убра Унеин, — уӡит иаахҵәаны. Исхашҭыз: Ольга лҭаацәара Уԥхьоит егьи амчыбжьаз сасра».	«Ну, что соседки? Что Татьяна? Что Ольга резвая твоя?» — Налей еще мне полстакана. Довольно, милый. Вся семья Здорова; кланяться велели. Ах, милый, как похорошели У Ольги плечи, что за грудь! Что за душа!.. Когда-нибудь Заедем к ним; ты их обяжешь; А то, мой друг, суди ты сам: Два раза заглянул, а там Уж к ним и носу не покажешь. Да вот. какой же я болван! Ты к ним на той неделе зван. —
«Сароу?» «Ари асабша иааиуа, Татиана илымшироуп. Уара Ольга лани лареи уааи ҳәа Иуԥхьеит, иаҵоума цәгьара?» «Аха имеизашеи уа жәлара Збара схы сыхнахуа уа.» «Мап, тәым дҟалаӡом убра, Еидтәалоит дара аҭаацәара. Уаала. суҳәозеи заҟа!» «Ибзиоуп». «Угәшаҭаҩуп, ҵаны!» — Даналга иажәақәа ҳәаны, Ижәит ҽа ҵәыцак ааҭарпҟа, Ольга лыӡбахә далагт нас: Ус ауп абзиабара аҵас!	«Я?» — «Да, Татьяны именины В субботу. Оленька и мать Велели звать, и нет причины Тебе на зов не приезжать». — «Но куча будет там народу И всякого такого сброду.» — «И, никого, уверен я! Кто будет там? своя семья. Поедем, сделай одолженье! Ну, что ж?» — «Согласен». — «Как ты мил!» — При сих словах он осушил Стакан, соседке приношенье, Потом разговорился вновь Про Ольгу: такова любовь!
Дгәырӷьон. Ичара аҿҳәара Ԥҵәоуп, — ҩымчыбжь роуп инха; Актәи аҵх-маӡа азхьра, Ицран, џьара дартәаӡомызт, Машәырны иԥхыӡгьы иалашәомызт Гимена игәамҵрақәа, игәырҩа, — Ицоит ивыҟьҟьа зымҩа. Ҳарҭ, Гимена иаӷацәа, Аҭаацәа ҳанрызхәыцуа иаабоит, Лафонтен иҩымҭақәа. Ҳдыршәоит Рҭыӡшәа иахьақәым ҵыхәаԥҵәа. С-Ленски рыцҳа аҩнаҭазы Дыҟоуп иԥсы ҭанаҵы.	Он весел был. Чрез две недели Назначен был счастливый срок. И тайна брачныя постели И сладостной любви венок Его восторгов ожидали. Гимена хлопоты, печали, Зевоты хладная чреда Ему не снились никогда. Меж тем как мы, враги Гимена, В домашней жизни зрим один Ряд утомительных картин, Роман во вкусе Лафонтена. Для оной жизни был рожден.
Бзиа дылбоит. Аха длымбозаргь Дылбозшәа ибон, агәрагара Ишьон насыԥны. Ибаргәузеи Зыхшыҩ аиааира зылшара, Зцәаныррақәа рдунеи хышхыҵәо, Аҩ иашьу иеиԥш, амҩан ицәо, Ааԥынразы ԥарԥалыкьҵас Ашәҭ иагәылатәауа ацхаз. Аха дыгәнаҳауп заа избо Дзыниаша, иаԥхьаҟа изыԥшу, Ауаа ирҳәо, ируа, изҿу; Излаҟоу иацҵа агәра зымго, Згәы хьшәашәахьоу, ак азхьра Зхы азин азымҭо џьара!	Он был любим. по крайней мере Так думал он, и был счастлив. Стократ блажен, кто предан вере, Кто, хладный ум угомонив, Покоится в сердечной неге, Как пьяный путник на ночлеге, Или, нежней, как мотылек, В весенний впившийся цветок; Но жалок тот, кто всё предвидит, Чья не кружится голова, Кто все движенья, все слова В их переводе ненавидит, Чье сердце опыт остудил И забываться запретил!
Урҭ аԥхыӡ бааԥсқәа быҟәгаз, Соуԥшәыл, сы-Светлана! Жуковски.	О, не знай сих страшных снов Ты, моя Светлана! Жуковский.
Аха уи ашықәсан ҭагалан Аҽароут, имцеит лассы; Ихьшәахеит аӡынра аамҭала, Ианар хԥа рзы ауп ианлеи асы. Татиана ашьжьымҭан данҿыха, Илбоит ишкәакәаӡа, иссирха, Ашҭа, агәара, аҩны ахыб, Аҵаа аҭыхымҭақәа, ашәыб Зқәыжьу аҵиаақәа ихьӡырку, Аԥсаа, игәырӷьауа мбатәӡа, Ашьха ҟәашәқәагь, иԥшқаӡа Ауарҳал пашә тата зқәу; Ишкәакәаӡа, игәырӷьаҵәа Ирхалт зегь аӡынра ацәа.	В тот год осенняя погода Стояла долго на дворе, Зимы ждала, ждала природа. Снег выпал только в январе На третье в ночь. Проснувшись рано, В окно увидела Татьяна Поутру побелевший двор, Куртины, кровли и забор, На стеклах легкие узоры, Деревья в зимнем серебре, Сорок веселых на дворе И мягко устланные горы Зимы блистательным ковром. Всё ярко, всё бело кругом.
Аӡын! Ныҳәоуп анхаҩ изыҳәа, Иҟиар еибыҭа абнахь дцоит. Асы ԥуа инеиуа аҽ ашьшьыҳәа Гәаҟрыла аидара арҳәазоит; Инеиуеит, иқәԥраа зынӡас, Аҽыуардын хыб хәыҷ ԥшаҵас, Аҽқәа казцауа аханы Дықәтәоуп, уаҟа иҽҭаҳәҳәаны. Абан, аҳабла ахәыҷы Иласба сышхәала ирҳәазо Дахьахо, ҽушәа ихы ԥхьаӡо, Инапқәа хыршәаауа асаҿы; Дгәаҟуеит, дгәырӷьауеит, дыччоит, Иан аԥенџьыр ахьтә дыҳәҳәоит.	Зима!.. Крестьянин, торжествуя, На дровнях обновляет путь; Его лошадка, снег почуя, Плетется рысью как-нибудь; Бразды пушистые взрывая, Летит кибитка удалая; Ямщик сидит на облучке В тулупе, в красном кушаке. Вот бегает дворовый мальчик, В салазки жучку посадив, Себя в коня преобразив; Шалун уж заморозил пальчик: Ему и больно и смешно, А мать грозит ему в окно.
Аха асахьа, арҭқәа иреиԥшу, Иҟалап шәыхнамхуазар шәара: Ԥсабара башоуми изҿырԥшу, Ухызхша ссирк убом абра. Поетк, имуза аџьшьарала, Иааирԥшит, иԥшӡоу ажәала, Актәи асы закәу, убас, Аӡынра иамақәоу ҟазшьас. Агәра згоит шәара шәшыхнахыз Уаатәи аӡынра иҽырбо, Алеиҩеирақәа ишәирбо. Аха ушьҭысымхит са цлабтәыс Урҭ еиҭазҳәо, ма уара — Иаҿу афин қәыԥш лырҽхәара!	Но, может быть, такого рода Картины вас не привлекут: Всё это низкая природа; Изящного не много тут. Согретый вдохновенья богом, Другой поэт роскошным слогом Живописал нам первый снег И все оттенки зимних нег Он вас пленит, я в том уверен, Рисуя в пламенных стихах Прогулки тайные в санях; Но я бороться не намерен Ни с ним покамест, ни с тобой, Певец финляндки молодой!
Татиана (гәыла-ԥсыла иаурысу, Ларгьы илзымдыруа изыхҟьо) Аурыс ӡынра, ахьҭа зҵасу, Илгәаԥхон даҿҳәарахо. Лылаԥш азхьуан аҵаа, Асышхәа, амра игыло заа Ашәҭ аиԥш иарлашо асы, Ирылан ахьҭа ӷәӷәа лыԥсы. Урҭ аҵхқәа, ныҳәас иԥхьаӡа, Иазыԥшын дара рыҩны. Иаԥшуан аҳҭны ҳәса еизаны Аҳкәажә ӡӷабцәа рлахьынҵа. Акы акәын уаҟа рмаца иаҳәоз: Ар ишреиуаз урҭ зыццоз!	Татьяна (русская душою, Сама не зная почему) С ее холодною красою Любила русскую зиму, На солнце иней в день морозный, И сани, и зарею поздной Сиянье розовых снегов, И мглу крещенских вечеров. По старине торжествовали В их доме эти вечера: Служанки со всего двора Про барышень своих гадали И им сулили каждый год Мужьев военных и поход.
Жәлар иаԥырҵоз ажәытә ҵасқәа Татиана илгауан рыгәра. Амза, амацарԥара, аԥхыӡқәа, Илԥеиԥшыз даздырԥшуан лара. Алаԥшҵашәарақәа ддыргылом, Амаҭәарқәа, енагь илԥыло, Маӡак иалаҟоушәа илбон, Ацәалашәарақәа дрытҟәон. Ауаџьаҟаҿ ацыгә-ԥагьа Шьапыла аҿы аӡәӡәозар, лара Иазылкуан асасцәа раара, Ма армарахь амза кьагәа Атәыҩа кьацә дазыԥшыр, Иаразнаказ уи акыр Ма ажәҩан ахь хараӡа Иҭалаз аеҵәа хҿаҵас, Ҵаҟа илеиуаз ижжаӡа, Татиана игәалҭар, дыццакны, Иҿыцәаанӡа дласны Лгәы ак ҭалҳәауан џьара; Ма амҩаду аҟны лара Дылԥылар амалазон, Ма жьак адәаҿы иласны, Ицар уи лымҩа ааихҵәаны, Илуаз дақәшәауамызт, дшәон: Ацәалашәара бааԥс иазкын, Џьа рыцҳарак дазыԥшын.	Татьяна верила преданьям Простонародной старины, И снам, и карточным гаданьям, И предсказаниям луны. Ее тревожили приметы; Таинственно ей все предметы Провозглашали что-нибудь, Предчувствия теснили грудь. Жеманный кот, на печке сидя, Мурлыча, лапкой рыльце мыл: То несомненный знак ей был, Что едут гости. Вдруг увидя Младой двурогий лик луны На небе с левой стороны, Когда ж падучая звезда По небу темному летела И рассыпалася, — тогда В смятенье Таня торопилась, Пока звезда еще катилась, Желанье сердца ей шепнуть. Когда случалось где-нибудь Ей встретить черного монаха Иль быстрый заяц меж полей Перебегал дорогу ей, Не зная, что начать со страха, Предчувствий горестных полна, Ждала несчастья уж она.
Иамоузеи нас? Аимгеимцара Лара лзыҳәа ссирк иазкуп, Ус ҳашеит ҳара аԥсабара — Еиҿагыларала иҭәуп. Иаауеит аныҳәамшқәа, абар, Аԥшра иалагеит аҿар, — Иԥыруа зхәыцрақәа, зҿара, Акы агәхьаа зкым џьара, Аԥсҭазаара ду ззыԥшу. Абыргцәагь алагеит аԥшра, Зышә иадгыло адамра, Зымшқәа ҿааҳәрада ижу, Иажәӡахьеит, ааи, ишажәра, Аха игәыӷгәышьоит дара!	Что ж? Тайну прелесть находила И в самом ужасе она: Так нас природа сотворила, К противуречию склонна. Настали святки. То-то радость! Гадает ветреная младость, Которой ничего не жаль, Перед которой жизни даль Лежит светла, необозрима; Гадает старость сквозь очки У гробовой своей доски, Всё потеряв невозвратимо; И всё равно: надежда им Лжет детским лепетом своим.
Татиана даара игәцаракны Ацәа иӡаау дазыԥшуп: Уи асахьақәа, џьшьахәны, Маӡак лаҳәара иаҿуп. Ихыхәхәа ӡыла иҭәу асаан, Ацәа-мацәазқәа хылт, абан. Татиана ак рылылхит, убра, Иаҿуп ажәытә шәагь аҳәара: «Анхацәа беиоуп уа есымша, Иагәылоуп араӡны ҳәҳәауа, Абри ашәа — ззы иаҳҳәауа Еснагь ирыгмыз ахьӡ-аԥша». Аха лыԥсаауп зыӡбахә аҳәо, Ҽа шәоуп аҭыԥҳацәа иргәаԥхо.	Татьяна любопытным взором На воск потопленный глядит: Он чудно вылитым узором Ей что-то чудное гласит; Из блюда, полного водою, Выходят кольца чередою; И вынулось колечко ей Под песенку старинных дней: «Там мужички-то всё богаты, Гребут лопатой серебро; Кому поем, тому добро И слава!» Но сулит утраты Сей песни жалостный напев; Милей кошурка сердцу дев.
Аҵх аҵаара иаҿуп, Ажәҩан лаша еикәаӷӷа Аеҵәақәа рыла иҭәуп, Ддәылҵт Татиана, амӡырха Дықәылт ҵкы заҵә, дыхьҭакуеит, Лсаркьа амза иазлырԥшуеит, Уи асахьагь, гьагьаӡа, Лсаркьа ианылоит ихәашьӡа. Сишь, асы ҭаԥҽит абан. Аӡәы инаур днахьыԥшит, Уахь гәанылагь дыццакит. Ибжьгьы даара иҵаӷан. — Ишәыхьӡуи? — аӡә дыԥшызшәа лбон, Аҭак ҟаиҵахуан: Агафон.	Морозна ночь, всё небо ясно; Светил небесных дивный хор Течет так тихо, так согласно. Татьяна на широкий двор В открытом платьице выходит, На месяц зеркало наводит; Но в темном зеркале одна Дрожит печальная луна. Чу. снег хрустит. прохожий; дева К нему на цыпочках летит, И голосок ее звучит Нежней свирельного напева: Как ваше имя? Смотрит он И отвечает: Агафон.
Татиана лыӡӡеи лабжьгарала, Уахынла уаҟа даԥшрацы, Дрыҳәт аҽыкәабарҭаҿ ԥшьаала Ҩыџьа рхәы дырхиарцы. Аха агәыҭҟьа дагоит Татиана. Саргьы убасҵәҟьа — Светлана Данысгәалашәо слыцәшәоит, Сшылмыхәаԥшуа заа исҳәоит. Илымӷылхит лмаҟа бырфын, Илшәылхит лымаҭәа, дышьҭалт, Лель дылхагьежьуа дылхалт. Лыхчы аҵаҟа иҵәахын Лсаркьа — аԥшра иазкуп иара, Ҭынчроуп, дыцәауеит лара.	Татьяна, по совету няни Сбираясь ночью ворожить, Тихонько приказала в бане На два прибора стол накрыть; Но стало страшно вдруг Татьяне. И я — при мысли о Светлане Мне стало страшно — так и быть. С Татьяной нам не ворожить. Татьяна поясок шелковый Сняла, разделась и в постель Легла. Над нею вьется Лель, А под подушкою пуховой Девичье зеркало лежит. Утихло всё. Татьяна спит.
Татиана ԥхыӡ шанак лбоит; Дәеиужь дуӡӡак сыла ихҩоуп, Уи адәеиужь дықәла дцоит, Лыкәша-мыкәша зегь лашьцоуп. Асқәа ахьеиқәыжьу уи лаԥхьа, Иеилаҩынтуа, аума ахылҟьа, Ицәқәырԥо инеиуеит, ихәашьӡа, Арҩаш, ҵаа зхым зынӡа. Ҩ-цҳаҵәрык аҵаа иаку, Уқәларгьы уҭазырхара, Арҩаш иазнауеит цҳара. Уи ахықә аҿ дшеибаку, Илыхь лзымдырӡо џьара, Дааҭгылауеит лара.	И снится чудный сон Татьяне. Ей снится, будто бы она Идет по снеговой поляне, Печальной мглой окружена; В сугробах снежных перед нею Шумит, клубит волной своею Кипучий, темный и седой Поток, не скованный зимой; Две жердочки, склеены льдиной, Дрожащий, гибельный мосток, Положены через поток: И пред шумящею пучиной, Недоумения полна, Остановилася она.
Диеиԥшха азаҵәра иархәыцуа, Татиана арҩашаҿ дгәырҩоит. Знапы лызҭаша аӡ нырцә уа Аӡәгьы дшыҟаӡам лбоит. Ус, нырцә, ак цәыҵыбгеит асы, Изакәхари шәымҳәои шәласы? Абар мышә дуӡӡак ауп иара: Татиана — аҳ! Иара абыбра. Ԥшьаала уа ашьапы лнаркит! Уи аанкылауа, дшәаӡо, Аарла, лшьаҿақәа ԥхьаӡо, Арҩаш дырит, дыццакит: Аха абар, алакә! Дахьцо, Амшә лышьҭоуп, илыхьӡо!	Как на досадную разлуку, Татьяна ропщет на ручей; Не видит никого, кто руку С той стороны подал бы ей; Но вдруг сугроб зашевелился, И кто ж из-под него явился? Большой, взъерошенный медведь; Татьяна ах! а он реветь, И лапу с острыми когтями Ей протянул; она скрепясь Дрожащей ручкой оперлась И боязливыми шагами Перебралась через ручей; Пошла — и что ж? медведь за ней!
Дхьаԥшуам лышьҭахьҟа игәаӷьны, Лшьаҿа лырццакуеит лара; Аха амшә қамса ццакны Илышьҭоуп, илцыршәом џьара; Икаҳа-бӷалоит уи ахьцо, Раԥхьа бноуп, имқәацаӡо Аԥса гылоуп ижәпаӡа, (Шьҭыбжьык уаҳауам зынӡа) Урҭ рнаҩсшәаҵәҟьа иубоит: Ажа, аҵааҵлақәа, аҭәа, Иҵәцоуп ажәҩан алакҭа, Тышоуп, амҩагь уаҟа инҵәоит; Асыҭәҳәа еиҟаранатәит зегьы, Иубом сыла ихҟьам акгьы.	Она, взглянуть назад не смея, Поспешный ускоряет шаг; Но от косматого лакея Не может убежать никак; Кряхтя, валит медведь несносный; Пред ними лес; недвижны сосны В своей нахмуренной красе; Отягчены их ветви все Клоками снега; сквозь вершины Осин, берез и лип нагих Сияет луч светил ночных; Дороги нет; кусты, стремнины Метелью все занесены, Глубоко в снег погружены.
Татиана бнала днеиуеит уа, Амшәгьы лышьҭагыла ицоит. Лхьы лымҳарыҩ, асы ԥуа, Дахьцо амахәҭа иҿнажәоит; Ма уи леимаа ахацлакы Асы иакуеит иаразнакы; Ма џьара лчабра кашәоит, Илаӡом ашьҭыхха, дацәшәоит Амшә илышьҭоу; ма лыҵкы Акалҭ дызҩахом, дыԥхашьоит, Илышьҭанеиуа уи абоит; Дцоит дышзахәо дыццакы, Дыҩуеит. иқамсоит иаргьы, Уаҳа лылшом шьҭа ларгьы.	Татьяна в лес; медведь за нею; Снег рыхлый по колено ей; То длинный сук ее за шею Зацепит вдруг, то из ушей Златые серьги вырвет силой; То в хрупком снеге с ножки милой Увязнет мокрый башмачок; То выронит она платок; Поднять ей некогда; боится, Медведя слышит за собой, И даже трепетной рукой Одежды край поднять стыдится; Она бежит, он всё вослед, И сил уже бежать ей нет.
Ус уа днылаҳаит асы, Амшә дышьҭнахит, џьа дагоит. Зегь ак ауп шьҭа лара лзы, Дзымқәацауа лымч каԥсоит. Инеиуеит, амҩақәа еихҵәаны, Абан, аҵла рыгәҭаны, Қьалак, цәҳәыракаҿ џьара, Асыҭәҳәа иагәылакуп убра. Иԥшуп аԥенџьыр лашаха, Аҩнуҵҟа хыла-гәыла еилоуп, Амшә иаҳәоит: «Сызнаҭ иҩноуп, Маҷӡак аҟара бҽырԥха!» Абарҵаҟынӡа дама инеит, Нас уа ашәхымс аҟны дариеит.	Упала в снег; медведь проворно Ее хватает и несет; Она бесчувственно-покорна, Не шевельнется, не дохнет; Он мчит ее лесной дорогой; Вдруг меж дерев шалаш убогой; Кругом всё глушь; отвсюду он Пустынным снегом занесен, И ярко светится окошко, И в шалаше и крик, и шум; Медведь промолвил: «Здесь мой кум: Погрейся у него немножко!» И в сени прямо он идет, И на порог ее кладет.
Татиана лыԥсы анлоу, илбоит Амшә уа ишыҟаӡам зынӡа, Аҩнуҵҟа ԥсракаҿ аиԥш игоит Аҵәца, ауаа рыбжьы мбатәӡа. Измааноу лзымдырӡо лара Ашә уа дкылԥшуеит џьара: Изакәи илбауа? Мбатәуп: Ахлымӡаахқәа рыла иҭәуп. Аӡә лоуп дзеиԥшу, атәыҩа зхоу, Арбаӷь хы зхоу ҽаӡә дубап, Аџьма ԥаҵа зҿоу арупап, Нас ԥсыбаҩкгьы уа — ибӷаӷо, Аҵан, ҵыхәа кьаҿк змаз, Цгәушәа, ӡыцәоушәак убас.	Опомнилась, глядит Татьяна: Медведя нет; она в сенях; За дверью крик и звон стакана, Как на больших похоронах; Не видя тут ни капли толку, Глядит она тихонько в щелку, И что же видит?.. за столом Сидят чудовища кругом: Один в рогах, с собачьей мордой, Другой с петушьей головой, Здесь ведьма с козьей бородой, Тут остов чопорный и гордый, Там карла с хвостиком, а вот Полу-журавль и полу-кот.
Зегь реиҳа узыршанхо, имитәхо: Акьыба, абызкаҭаҳа иакыз. Ахыбаҩ, ахылԥа ҟаԥшь зхоу, Игьало аҟыз ахәда иахшьыз. Ӡлагаракгьы, анапқәа еинҟьо, Уа икәашоит амҵәыжәҩа ҟьо, Ашьҭыбжь, ачча ашәа ӷәӷәоуп, Атрышә, аҽышьҭыбжь — зегь еилоуп! Аха инҭыԥсааит лгәаҵа, Татиана асасцәа рыгәҭа, Даныҵашәа уа ллакҭа Ҳара ҳроман афырхаҵа? Онегин аишәа дахатәан, Ашә ахьгьы маӡа дыԥшуан.	Еще страшней, еще чуднее: Вот рак верхом на пауке, Вот череп на гусиной шее Вертится в красном колпаке, Вот мельница вприсядку пляшет И крыльями трещит и машет; Лай, хохот, пенье, свист и хлоп, Людская молвь и конский топ! Но что подумала Татьяна, Когда узнала меж гостей Того, кто мил и страшен ей, Героя нашего романа! Онегин за столом сидит И в дверь украдкою глядит.
Дыргак риҭар — зегь шаҟьоит, Иара ианижәуа — иржәуеит зегьы. Иа даныччо — зегь ччоит, Дгәаар — ҿиҭуамызт аӡәгьы. Илбоит: даԥшәымоуп ихаҭа, Татианагь дук дшәаӡом уажәшьҭа. Иҟоу еилылкаарцаз лыӡбит, Ашәгьы маҷӡак иаалыртит. Иаразнакгьы иҩнаст аԥша, Ицәеит уаҟа ацәашьқәа иакыз, Ишанхеит, ҩысҭаарыла иҭәыз, Онегин иблақәа цәыркша, Дҩаҵҟьеит, ицгылт, иеилыҩҩит, Иара ашә ахь дыццакит.	Он знак подаст — и все хлопочут; Он пьет — все пьют и все кричат; Он засмеется — все хохочут; Нахмурит брови — все молчат; Так, он хозяин, это ясно: И Тане уж не так ужасно, И любопытная теперь Немного растворила дверь. Вдруг ветер дунул, загашая Огонь светильников ночных; Смутилась шайка домовых; Онегин, взорами сверкая, Из-за стола гремя встает; Все встали: он к дверям идет.
Дшәоит Татиана, илҭахуп Дыҩны дцар, аха иауам. Ҿылҭырц далагт, иџьшьахәуп, Џьара лыбжьы лызҭкаауам. Ашә аӷьеҩҳәа данагәҭас, Џьаҳаным бла џьнышқәа ихаз Евгени ԥҳәызбак дидырбоит, Аҟырҟырҳәа зегь ааччоит! Урҭ рыблақәа ҭырҟаца, Рҵыхәа-баба, рԥаҵақәа, Рыбз, ртәыҩақәа, ршьапқәа Иԥшуеит ла лышҟа имбатәӡа. Иаҿуп аӡәаӡәала аҳәара: «Сара соуп дызтәу, сара!»	И страшно ей; и торопливо Татьяна силится бежать: Нельзя никак; нетерпеливо Метаясь, хочет закричать: Не может; дверь толкнул Евгений, И взорам адских привидений Явилась дева; ярый смех Раздался дико; очи всех, Копыта, хоботы кривые, Хвосты хохлатые, клыки, Усы, кровавы языки, Рога и пальцы костяные, Всё указует на нее, И все кричат: мое! мое!
Иҳәеит Евгени иаарӷәӷәаны: «Са дыстәуп!» — зегь ыҩны ицоит. Аҵх лашә хьшәашәа агәҭаны Дара аҩыџьагь ааизынхоит. Нас уа, ԥшьаалаӡа, Онегин, Аган ахь Татиана днаган, Арымӡ дықәириоит џьара, Ихы налыдиҵоит иара. Уахь дныҩналоит Ольгагь ус, Длыцуп Ленски. Ацәашьқәа акит. Евгени иԥсахы еибакит, Иаапкит ибла, амца зхыз. Дрызгәааит, изаҳәамкәа иааз, Татиана аарла диоуп дахьиаз.	Мое! — сказал Евгений грозно, И шайка вся сокрылась вдруг; Осталася во тьме морозной Младая дева с ним сам-друг; Онегин тихо увлекает Татьяну в угол и слагает Ее на шаткую скамью И клонит голову свою К ней на плечо; вдруг Ольга входит, За нею Ленский; свет блеснул, Онегин руку замахнул, И дико он очами бродит, И незваных гостей бранит; Татьяна чуть жива лежит.
Аимак иаҳа-иаҳа ицәгьахоит, Евгени иаҳәызбахь дыҭрыст. Ленски дхәуп: уа илашьцахоит, Арҵәаа геит, ақьалагь ус, Иаагазҽазит, лгәы ҭҟьауа, Лыԥхыӡ далҵт Татианагь уа. Илбоит: ишазаап ишшара, Лԥенџьыр иадхәмаруеит убра Амра, аҵаа зырԥхауа. Лышә аатит: ла лахь дласӡа, Ашәаԥшь аиҳагь дыԥшӡаӡа, Ольга ажәҵыс аиԥш дԥыруа, Дыҩналт, длазҵаауеит дласха: — Исаҳә, бзеиԥхыӡуадаз иаха?	Спор громче, громче; вдруг Евгений Хватает длинный нож, и вмиг Повержен Ленский; страшно тени Сгустились; нестерпимый крик Раздался. хижина шатнулась. И Таня в ужасе проснулась. Глядит, уж в комнате светло; В окне сквозь мерзлое стекло Зари багряный луч играет; Дверь отворилась. Ольга к ней, Авроры северной алей И легче ласточки, влетает; «Ну, — говорит, — скажи ж ты мне, Кого ты видела во сне?»
Лаҳәшьа длызгәаҭаӡом зынӡа, Дахьиоу шәҟәык лкуп убра. Уи абӷьыцқәа еихырԥсса Днеиуеит, жәак лҳәом џьара.. Уи ашәҟәы ианны иубом Поетк иҩымҭак урыниом, Сахьак, жәабжьк — ҽакы иазкын. Аха Вергили ма Расин, Скотт, Баирон, ма Сенека, Ма амода иазку ажурнал Ус ургом, угәаҵа иҭал. Дарбан сҳәоит: Мартин Задека, — Халдеитәи адырцәа дреиҳабуп, — Аԥхыӡқәа еилзырго уаҩԥсуп.	Но та, сестры не замечая, В постеле с книгою лежит, За листом лист перебирая, И ничего не говорит. Хоть не являла книга эта Ни сладких вымыслов поэта, Ни мудрых истин, ни картин, Но ни Виргилий, ни Расин, Ни Скотт, ни Байрон, ни Сенека, Ни даже Дамских Мод Журнал Так никого не занимал: То был, друзья, Мартын Задека Глава халдейских мудрецов, Гадатель, толкователь снов.
Абас аиԥш иҟаз ашәҟәқәа еидкыла Зны аӡәы ибжьеигалеит ҭира, Дара рышҟа данкыдгыла, Татиана имылхит иара, — Ароман Мальвинагь ацҵа, Х-мааҭки бжаки ҳәа, инақәҵа: Леизга хәыҷ, аҩны иҵәахыз, Ахархь уаа ражәа маана зныз, Аграмматика, ҩ-Петриадак, Мармонтель иҩымҭа атом. Татиана лаамҭа лзыхгом Уи Мартин Задека ишәҟә ада. Ихнаҽуеит лыгәхьаа, лгәырҩара, Дахьышьҭоу илыцшьҭоуп иара.	Сие глубокое творенье Завез кочующий купец Однажды к ним в уединенье И для Татьяны наконец Его с разрозненной Мальвиной Он уступил за три с полтиной, В придачу взяв еще за них Собранье басен площадных, Грамматику, две Петриады, Да Мармонтеля третий том. Мартын Задека стал потом Любимец Тани. Он отрады Во всех печалях ей дарит И безотлучно с нею спит.
Лыԥхыӡ дамоуп лгәы ҭҟьаны, Изакәу лзеилкаауам лара. Илҭахуп измааноу ҭкааны Аилыргара, лгәы артәара. Задека иҩымҭа ахқәа ахьану, Еиллыргоит изкә ҵаку Ирымоу ажәақәа, иаҳҳәап: Аӡы, амшә, ацҳа, арупап, Убас егьырҭгьы; аха ицәгьоуп, Задека илшом лгәы ажьжьара, Лыԥхыӡ иланаҳәоит лара: Бааԥсык баԥхьаҟа ишьҭоуп! Краамҭа лымшқәа игылоз, нас, Абри шьҭырхит гәырҩарас.	Ее тревожит сновиденье. Не зная, как его понять, Мечтанья страшного значенье Татьяна хочет отыскать. Татьяна в оглавленье кратком Находит азбучным порядком Слова: бор, буря, ведьма, ель, Еж, мрак, мосток, медведь, метель И прочая. Ее сомнений Мартын Задека не решит; Но сон зловещий ей сулит Печальных много приключений. Дней несколько она потом Всё беспокоилась о том.
Абар ашәаԥшь ҟаԥшь уаркалеиуа Ицәырҵт, адәеиужь ду иахьӡоит. Амреи иареи рҽырмазеиуа Татиана лымшира ааргоит. Ларинаа рыҩны зегь ҭәуп, — Шьыжьы инаркны. Уаҟа итәоуп, Ҽыуардынла заа иааз, Ма асышхәа иаанагаз, Аԥхьатәи ауадақәа узрыҩналом, Иааиз аибадырра иаҿӡоуп, Ласба ҷыӷә-ҷыӷәроуп, еибагәӡроуп, Ччароуп, еигәҭасроуп, удыргылом, Аимҵахырхәара, иҽырбо. Ахәыҷқәа, аӡӡеицәа рыҳәҳәа иго.	Но вот багряною рукою Заря от утренних долин Выводит с солнцем за собою Веселый праздник именин. С утра дом Лариной гостями Весь полон; целыми семьями Соседи съехались в возках, В кибитках, в бричках и в санях. В передней толкотня, тревога; В гостиной встреча новых лиц, Лай мосек, чмоканье девиц, Шум, хохот, давка у порога, Поклоны, шарканье гостей, Кормилиц крик и плач детей.
Иԥҳәыс шәпа-жәпа дицны, ижәбо, Пустиаков ҟәаз дааит ара. Гвоздин змазара дырҽхәо, Иҭацәу зынхацәа рыӷра. Еиҭа хаҵеи ԥҳәыси, абар, Скотининаа — рхәыҷқәа ҳәа ар: Ҩба зхыҵуа. ԥҳәыс даазгаша. Петушковгьы — алаша-ҩаша; Нас са сыуак Буиановгьы, — Амаа змоу ахылԥа ихоуп. (Дыжәбахьеит, — ихаҭа иоуп) Аԥсшьарахь иҟоу Флиановгьы, Уҳәан-сҳәанқәа ԥсыс изхоу, Аҵарҭышақәа згәаԥхо.	С своей супругою дородной Приехал толстый Пустяков; Гвоздин, хозяин превосходный, Владелец нищих мужиков; Скотинины, чета седая, С детьми всех возрастов, считая От тридцати до двух годов; Уездный франтик Петушков, Мой брат двоюродный, Буянов, В пуху, в картузе с козырьком (Как вам, конечно, он знаком), И отставной советник Флянов, Тяжелый сплетник, старый плут, Обжора, взяточник и шут.
Харликов иҭаацәара Мосе-Трике дааргеит, абан, Тамбовтәи лафҳәаҩуп иара, Парик ҟаԥшьык ихы иахан. Татиана лзыҳәа, данаауаз, Рыфранцыз ҵас ишахәҭаз Ишьҭихт зегь ирдыруаз куплетк: Réveillez vous, belle endormie Ажәытә альманах зны џьара Ианын анкьа ари акуплет, Трике, аҩысҭаа, апоет, Ицәыҵиҳәеит адамра; «Нина ауԥшәыл» ацынхәрас «Татиана» — ҳәа иԥсахит нас.	С семьей Панфила Харликова Приехал и мосье Трике, Остряк, недавно из Тамбова, В очках и в рыжем парике. Как истинный француз, в кармане Трике привез куплет Татьяне На голос, знаемый детьми: Réveillez vous, belle endormie. Меж ветхих песен альманаха Был напечатан сей куплет; Трике, догадливый поэт, Его на свет явил из праха, И смело вместо belle Nina Поставил belle Tatiana .
Аҭыџьҳацәа иргәаԥхап, абар, Дхалт арота акомандир. Ақыҭа ҳәсақәа уи дырбар Имаҳәра иазхьып акыр. Дыҩналт, ажәабжь ҿыц ааигоит: Аполк амузыка ҟалоит, Иаазышьҭуагь аполковник иоуп. Ишԥассиру! Абалгьы хиоуп! Аӡӷабцәа ршьамхы ҵархеит. Ус астол дырхиеит абра, Иаҿуп ҩыџьа-ҩыџьала атәара, Таниа лганахь аҳәса еихеит. Ирҿатәоуп ахацәа. Афатә-ажәтә Нападыркит: Анцәа улыԥха ҳаҭ!..	И вот из ближнего посада, Созревших барышень кумир, Уездных матушек отрада, Приехал ротный командир; Вошел. Ах, новость, да какая! Музыка будет полковая! Полковник сам ее послал. Какая радость: будет бал! Девчонки прыгают заране Но кушать подали. Четой Идут за стол рука с рукой. Теснятся барышни к Татьяне; Мужчины против; и, крестясь, Толпа жужжит, за стол садясь.
Минуҭқәак ҭынчроуп иеиқәышьшьы, Ажәак рҿыҵшәом, зегь ҿамҟәоит. Асаанқәа, аҵәцақәа рыбжьы, Иааиԥмырҟьаӡакәа игоит. Аха, абар, уа хәыҷ-хәыҷы Ихалоит асасцәа рыбжьы. Иӡырҩуам, иесоит, иччоит, Акы еимаркуеит, рышьҭыбжь цоит. .Ашә анаат, Ленски, абар, Нас — Онегин. «О, анцәа!» — Ҿылҭит аԥшәма дгәырӷьаҵәа, Ирҭахуп иаразнак зегь хиахар: Ҿырҭуеит рыфатә-рыжәтә ааргарц, Иааиз аиҩызцәа дыртәарц.	На миг умолкли разговоры; Уста жуют. Со всех сторон Гремят тарелки и приборы, Да рюмок раздается звон. Но вскоре гости понемногу Подъемлют общую тревогу. Никто не слушает, кричат, Смеются, спорят и пищат. Вдруг двери настежь. Ленский входит, И с ним Онегин. «Ах, творец! — Кричит хозяйка: — наконец!» Теснятся гости, всяк отводит Приборы, стулья поскорей; Зовут, сажают двух друзей.
Урҭ дыртәоит Татиана лаԥхьа. Дцәышхеит, даҿуп аӡыҭра, Ашьабысҭа гәыҭҟьа-ԥсыҭҟьа Деиԥшуп, дзиҿаԥшуам иара. Илыхьқәаз зегь лыбла ихгылоит. Лыԥсыԥ лызхом. мцак лыцралоит, Иааиз раԥсшәаҳәашьа усқәа Ак лызгәаҭом, лылаӷырӡқәа, Абар, рҿынархап иеишьҭала. Абар, илылышәшәап лыԥсы. Аха лхы даиааит лассы: Ҩажәак асасцәа рахь аарла Лыбжьы ныҵакшәа илҳәоит, Астол аҿ илулак дынхоит.	Сажают прямо против Тани, И, утренней луны бледней И трепетней гонимой лани, Она темнеющих очей Не подымает: пышет бурно В ней страстный жар; ей душно, дурно; Она приветствий двух друзей Не слышит, слезы из очей Хотят уж капать; уж готова Бедняжка в обморок упасть; Но воля и рассудка власть Превозмогли. Она два слова Сквозь зубы молвила тишком И усидела за столом.
Абас аҳәса хәыҷқәа ргәамҵра, Рқьып-шәыпра, ралаԥсрақәа абас, Иҭыршьаахьан Евгени игәаҵа, Ибанык даанхом зынӡас. Ари аишәа-чыс, иахырҟьаз, Игәаԥхаҵәҟьом уи, аиашаз, Аха аԥҳәызба ианылба игәала, Ак инмырԥшуа адәахьала, Ҵаҟа дышьҭаԥшуеит дгәынго, Ҭоуба иуит гәаныла абра Даазгаз Ленски дшахьирхәра, Дшииааишазгьы агәра го, Дтәоуп, асасцәа рырџьара Даҿуп гәаныла шьҭа иара.	Траги-нервических явлений, Девичьих обмороков, слез Давно терпеть не мог Евгений: Довольно их он перенес. Чудак, попав на пир огромный, Уж был сердит. Но, девы томной Заметя трепетный порыв, С досады взоры опустив, Надулся он и, негодуя, Поклялся Ленского взбесить И уж порядком отомстить. Теперь, заране торжествуя, Он стал чертить в душе своей Карикатуры всех гостей.
Ҳәара аҭахым, Евгени идагь Татиана лҽеиҭакра рбарын. Аха иааиз ражәагь, рыблагь Уа ачашә ҟаимаҭ иазкын, (Ишҵаацәазгьы рбеит лассы) Иааргоит аҩ хычаԥа хазы — Акәац, аблан-манже рыгәҭа Ачарӷә иангылоуп ахаҭа. .Аҵәца рӡара па-паӡа, Урҭ ба бӡароуп изеиԥшу, Зизи, са сгәаҵа иҭашу, Иззыскуаз сашәақәа гәыкӡа, Зныҳәаҿақәа срыҿҳәараз, Сыԥсы-сгәаҵа зытҟәауаз!	Конечно, не один Евгений Смятенье Тани видеть мог; Но целью взоров и суждений В то время жирный был пирог (К несчастию, пересоленный); Да вот в бутылке засмоленной, Между жарким и блан-манже, Цимлянское несут уже; За ним строй рюмок узких, длинных, Подобно талии твоей, Зизи, кристалл души моей, Предмет стихов моих невинных, Любви приманчивый фиал, Ты, от кого я пьян бывал!
Аԥаҭлыка ахҩа анахҟьа, Аҩы хыҽҽан икаҭәоит. Трике иҽирҽеиит цқьа, Икуплет иҽазирхиоит. Дгылт, абар, зегь изыԥшуп, Иара изыӡрыҩра иаҿуп. Татиана дтәоуп, цәгьала ичҳаны. Трике уи лзыҳәа, еилахәаны, Иику акуплет иҳәоит. Рнапқәа изеинырҟьауеит нас, Татианагь дхырхәоит, ишлыхәҭаз, Трике «дшыхӡыргаҩым» дирбоит: Лныҳәаҿа зегь раԥхьа ижәит, Икуплетгьы ҳамҭас илиркит.	Освободясь от пробки влажной, Бутылка хлопнула; вино Шипит; и вот с осанкой важной, Куплетом мучимый давно, Трике встает; пред ним собранье Хранит глубокое молчанье. Татьяна чуть жива; Трике, К ней обратясь с листком в руке, Запел, фальшивя. Плески, клики Его приветствуют. Она Певцу присесть принуждена; Поэт же скромный, хоть великий, Ее здоровье первый пьет И ей куплет передает.
Илыдныҳәалоит зегь неины Иҭабуп ҳәа ралҳәауеит лара. Ус иаамҭа анаа Евгени, Уи лааԥсара, лгәырҩара Дышдыркарауаз ибон, Игә рыцҳашьарак ахшон. Дҭынчӡа длеихырхәеит иара, Аха иблақәа узхара Иузымбо иҟан игәкы; Иҟалап лхьаа игәы иахьысзар? Ма длызцасны иҟаиҵазар, Цәгьарак, ма бзиарак иазкы? Аха, иԥшышьа хаа игәыку, Иаргәыбзыӷт Татиана лгәы.	Пошли приветы, поздравленья: Татьяна всех благодарит. Когда же дело до Евгенья Дошло, то девы томный вид, Ее смущение, усталость В его душе родили жалость: Он молча поклонился ей; Но как-то взор его очей Был чудно нежен. Оттого ли, Что он и вправду тронут был, Иль он, кокетствуя, шалил, Невольно ль, иль из доброй воли, Но взор сей нежность изъявил: Он сердце Тани оживил.
Астол иахыҵит уажәшьҭа ауаа Асасааирҭаҿ иеизоит. Ашьхымзаҭра иҭыԥрааз Ашьхыҵә реиԥш рыбжьы цәгьахоит. .Иҭынҵәауам рыстол ргәы, Иҽхәоит агәылацәа мыцхәы, Аҳәса амца ааигәа итәоит, Кәакьк аҿ аӡӷабцәа еизоит. Ихиоуп астолқәа, ииаҵәаӡа, Амаца иасуа ирзыԥшуп, Бостони Ломбери еиҿкаатәуп, Вистгьы, ирдыруа цәгьаӡа, — Зҽызмыԥсахӡо есымша, Агәҿыӷьра, амшгара ирыхша.	Гремят отдвинутые стулья; Толпа в гостиную валит: Так пчел из лакомого улья На ниву шумный рой летит. Довольный праздничным обедом Сосед сопит перед соседом; Подсели дамы к камельку; Девицы шепчут в уголку; Столы зеленые раскрыты: Зовут задорных игроков Бостон и ломбер стариков, И вист, доныне знаменитый, Однообразная семья, Все жадной скуки сыновья.
Вист ихәмаруа шьҭа аантәуп, Иацԥыҳә робберт нарыгӡоит: Аантәгьы аҭыԥ-ԥсахра иаҿуп, Аа, абар, ачаи ааргоит. Изӡом бзиа избоит сара Чаила аамҭа ашәара: Ақыҭаҿ сааҭда унхар ҟалоит, Умгәа — асааҭ заҟоу унарбоит. Иазгәасҭап, архәақәа ирҭакны, Ишырацәахаз уамашәа Ачарақәа, афатәқәа рҭыӡшәа, Ирго сцәаҳәақәа тҟәаны, Гомер, суҩызахеит зынӡас, — Х-нызқь шықәса ирымоу аҳас!	Уж восемь робертов сыграли Герои виста; восемь раз Они места переменяли; И чай несут. Люблю я час Определять обедом, чаем И ужином. Мы время знаем В деревне без больших сует: Желудок — верный наш брегет; И кстати я замечу в скобках, Что речь веду в моих строфах Я столь же часто о пирах, О разных кушаньях и пробках, Как ты, божественный Омир, Ты, тридцати веков кумир!
Ачаи мазеиуп шьҭа абра, Асасцәа уи ааркуаны, Азал ахьрыԥхьо кәашара Игеит афлеита абжьы ӷәӷәаны. Абар, амузыка цәқәырԥоит, Петушков ичаигьы аанхоит, Парис диеиԥшуп уи зынӡа, Уахь иҿынеихеит дласӡа. Ленски — Таниа, Харликова, Аԥҳәызба зхаҵацара иахысхьоу, Трике иоуп инеины илыԥхьо!.. Дышьҭихт Буианов — Пустиакова, Зегь азалаҿ икәашоит, Абал блахкыган илашоит.	Но чай несут: девицы чинно Едва за блюдечки взялись, Вдруг из-за двери в зале длинной Фагот и флейта раздались. Обрадован музыки громом, Оставя чашку чаю с ромом, Парис окружных городков, Подходит к Ольге Петушков, К Татьяне Ленский; Харликову, Невесту переспелых лет, Берет тамбовский мой поэт, Умчал Буянов Пустякову, И в залу высыпали все, И бал блестит во всей красе.
Сроман алагамҭа аныскуаз, (Шәахәаԥш уи ахы ишәҭаххар) Сашьҭан, Альбан ишиҭыхшьаз Петербургтәи абал шәсырбар. Аха исхызгахьаз сышьҭнахит, Снымҩахыҵны уа сҽазыскит Аҳәса ршьапқәа рырҽхәара; Аҳәса, шәышьҭақәа раԥшра, О, аҵыхәа шьҭа иԥҵәатәуп! Имҩасит сыҷкәынра аҿҳәара, Сыхшыҩгьы ҭалароуп џьара, Сажәеи суси еиԥшьлатәуп, Саҿуп ахәбатәи ах аҩра, Урҭқәа срылалом сара.	В начале моего романа (Смотрите первую тетрадь) Хотелось вроде мне Альбана Бал петербургский описать; Но, развлечен пустым мечтаньем, Я занялся воспоминаньем О ножках мне знакомых дам. По вашим узеньким следам, О ножки, полно заблуждаться! С изменой юности моей Пора мне сделаться умней, В делах и в слоге поправляться, И эту пятую тетрадь От отступлений очищать.
Ргәы ақәымҿыӷьуа, еихымсыӷьуа, Қәыԥшра хагоушәа, еилҟьаӡа, Икәашон уа вальс иаҟәымҵуа, Ҩыџьа-ҩыџьала, иласӡа. Ашьаура аамҭа ааигәахоит: Онегин дыцәгьахәыц дыччоит, Ольга длыԥхьоит кәашара, Дықәԥраа длыцкәашоит иара, Нас уа лҭыԥ аҟны диртәоит, Длацәажәоит, абанс, абарс, Нас, ҩаԥхьа лмахәар нҭарс, Дима ддәықәлоит — икәашоит. Ауаа гачамкит, агәра ргом, Ленски иибо изхаҵом!	Однообразный и безумный, Как вихорь жизни молодой, Кружится вальса вихорь шумный; Чета мелькает за четой. К минуте мщенья приближаясь, Онегин, втайне усмехаясь, Подходит к Ольге. Быстро с ней Вертится около гостей, Потом на стул ее сажает, Заводит речь о том, о сем; Спустя минуты две потом Вновь с нею вальс он продолжает; Все в изумленье. Ленский сам Не верит собственным глазам.
Игеит мазурка абжьы; уи анкьа Азалаҿ знык ианаҳәалак, Азал хыџхыџуан, уи асаркьа, Ма иахьыкәашоз еилақь — Адашьма ҵысуан ӷәӷәала. Иахьа аҳәса ҳреиԥшха, ԥшьаала, Ҭынч ҳааҭгылауа ҳкәашоит. Аха ақыҭаҟны иубоит Мазурка раԥхьатәи ахаҿсахьа: Ашьҭыԥара, аԥаҵақәа, Анкьатәи ашьаҵатәқәа, — Ибжьнамхт ҳаамҭа амода ԥагьа Ҳаурыс ҿар изызҳауа, — Ӷас ирымоу, изшьаҳауа.	Мазурка раздалась. Бывало, Когда гремел мазурки гром, В огромной зале всё дрожало, Паркет трещал под каблуком, Тряслися, дребезжали рамы; Теперь не то: и мы, как дамы, Скользим по лаковым доскам. Но в городах, по деревням Еще мазурка сохранила Первоначальные красы: Припрыжки, каблуки, усы Всё те же; их не изменила Лихая мода, наш тиран, Недуг новейших россиян.
Буианов, са сҭынха гәакьа, Онегин ишҟа инеигт иара Таниеи Ольгеи. Аха Ольга Дима дықәлоит кәашара. Ишьапқәа еихигоит иҭахӡамшәа, Ихы ларҟәы, длыцәнымхауашәа, Дзырҽхәо мадригалк иҳәоит, Лнапы ирӷәӷәоит, ус деицрашәоит Ольгагь нас, иаразнакала; Ленски арҭқәа зегь ибоит, Ахыбаара дыкны дагоит. Апоет — деицрала-еицрала, Мазурка анҵәамҭа дазыԥшуп, Катилион ахь длыԥхьар иҭахуп.	Буянов, братец мой задорный, К герою нашему подвел Татьяну с Ольгою; проворно Онегин с Ольгою пошел; Ведет ее, скользя небрежно, И, наклонясь, ей шепчет нежно Какой-то пошлый мадригал И руку жмет — и запылал В ее лице самолюбивом Румянец ярче. Ленский мой Всё видел: вспыхнул, сам не свой; В негодовании ревнивом Поэт конца мазурки ждет И в котильон ее зовет.
Ольга илуам. Иззы, измааноузеи? Онегин илҭеит ажәа еиҭа. Злыԥха ҳаура! Иаҳауазеи?! Лыгәра злаигари уажәшьҭа? Изалшарызу?.. Дшаагаршәаз, Аԥша дыхнахма, дылжьаларцаз?! Даҿызма аҩсҭаара аҵара? Илдырхьеит аԥсахшьа лара! Ленски — агәыԥжәа даргылом, Аҳәса рҵасқәа зегь ицҟьоит, Ддәылҵит, ҽыуардынла дцоит, Абџьар дашьҭоуп, дузынкылом. Ҩ-тапанчак. ҩ-хык ҭдырҟьап, Наӡаӡа илахьынҵа ӡбахап!	Но ей нельзя. Нельзя? Но что же? Да Ольга слово уж дала Онегину. О Боже, Боже! Что слышит он? Она могла. Возможно ль? Чуть лишь из пеленок, Кокетка, ветреный ребенок! Уж хитрость ведает она, Уж изменять научена! Не в силах Ленский снесть удара; Проказы женские кляня, Выходит, требует коня И скачет. Пистолетов пара, Две пули — больше ничего — Вдруг разрешат судьбу его.
Ленски знык дышцаз ангәеиҭа, Онегин, ҩаԥхьа агәҿыӷь даго, Длыцын Ольга, ахәыцра иҽаҭа, Ишьаура даараӡа игәаԥхо. Ольгагь аарла дкәашауан, Блала Ленски длыԥшаауан, Зҵыхәа ԥымҵәоз катилион, Ихьанҭаӡа ацәа лханарԥон. Иалгеит уи: уаххьагь рфоит, Аҩны аҩнуҵҟа, адәахьгьы, Риарҭақәа дырхиоит зегьы, Аԥшәмацәа асасцәа дыриоит, Дынхом Онегин уа ԥхьара, Ихала аҩныҟа дцоит иара.	Заметив, что Владимир скрылся, Онегин, скукой вновь гоним, Близ Ольги в думу погрузился, Довольный мщением своим. За ним и Оленька зевала, Глазами Ленского искала, И бесконечный котильон Ее томил, как тяжкий сон. Но кончен он. Идут за ужин. Постели стелют; для гостей Ночлег отводят от сеней До самой девичьи. Всем нужен Покойный сон. Онегин мой Один уехал спать домой.
Ҭынчроуп: асасааирҭаҿ диоуп Зыхәда абжьы го Пустиаков, Иԥҳәыс ҟәаз иааигәа дышьҭоуп; Петушков, Гвоздин, Буианов, Флианов (ибааԥсуп игәгьы), Акрыфарҭаҿ ииоуп зегьы. Трике адашьмаҿы дышьҭоуп, Ифафеика ишәуп, хылԥак ихоуп. Татианеи Ольгеи рхала иахьио Аӡӷабцәа ыцәоуп иҭахәхәа. Ахышәаҿ амза ашәахәа Татиана илықәыҷҷо, дгәырҩо, Даҿуп адәы лашьцахь аԥшра.	Всё успокоилось: в гостиной Храпит тяжелый Пустяков С своей тяжелой половиной. Гвоздин, Буянов, Петушков И Флянов, не совсем здоровый, А на полу мосье Трике, В фуфайке, в старом колпаке. Девицы в комнатах Татьяны И Ольги все объяты сном. Одна, печальна под окном Озарена лучом Дианы, Татьяна бедная не спит И в поле темное глядит.
Абас иаалырҟьан уи иааишьа, Абас лаԥш хаала лҿаԥшра, Ольга лахь ихымҩаԥгашьа, Зегьы ддыргәаҟӡауеит лара. Дақәшәом игәы иҭоу закәу, Хыбаара-гәырҩак ла лгәы Абар, лгәаныла, аҽархиоит Тышак, ҵа змаӡам џьара; Илҳәоит Татиана: «Са сҭахоит, Аха гәахәаҵас исшьоит Сизгәаам уи. Сызгәаари? Насыԥк изсыҭом сара уи!»	Его нежданным появленьем, Мгновенной нежностью очей И странным с Ольгой поведеньем До глубины души своей Она проникнута; не может Никак понять его; тревожит Ей сердце жмет, как будто бездна Под ней чернеет и шумит. «Погибну, — Таня говорит, — Но гибель от него любезна. Я не ропщу: зачем роптать? Не может он мне счастья дать».
Уԥры, сҭоурых, уԥры, иузҳа, Ҽа фырхаҵак иӡбахә сҳәоит. Ақыҭа цәҳәыра еиӷьшьо иаҳа Ленски иааигәара дынхоит — Игәы бзиоуп иахьагьы, Ажәаҿ иҵамхо аӡәгьы, Анкьагь измауаз хәарҭа Зарецки — амацасцәа рхада, Аресторани амшгацәеи рҳәынҭқар. Уажә дқьиахт. игәгьы аартуп, Адәахьы дкаҳԥуазаргьы. дабуп, Дпомешьчик ҭынчуп уҭаххар. Уимоу, хар змам уаҩуп: Ҳаамҭа иалшақәо мбатәуп!	Вперед, вперед, моя исторья! Лицо нас новое зовет. В пяти верстах от Красногорья, Деревни Ленского, живет И здравствует еще доныне В философической пустыне Зарецкий, некогда буян, Картежной шайки атаман, Глава повес, трибун трактирный, Теперь же добрый и простой Отец семейства холостой, Надежный друг, помещик мирный И даже честный человек: Так исправляется наш век!
Анкьа аҿагәыбзыӷра иазхьуаз Ихаҵара ӷьеҩ дырҽхәон: Иабџьар, хә-саџьанк ахьыбжьаз, Ах ҭыԥ ахызаҵә ҭанартәон. Исҳәоит ҽакгьы: Зарецки зны, Аижәылара ӷәӷәаҿ, ҵаны, Иҟаиҵеит «фырхаҵарак» дыҭҟьа: Аҳәынҵәа дҭаҳт, иҽы дахҟьа. Афранцызцәа дыргеит дымҵарс, — Дыргеит шасыс ҳәа дыԥхьаӡа! Регәылс ихы ишьауан зынӡа, — Иеиӷьшьауа ҩаԥхьа дрытҟәарц: Вери иҿ нас дубаларын, Есышьыжь уалла аҩы ижәларын.	Бывало, льстивый голос света В нем злую храбрость выхвалял: Он, правда, в туз из пистолета В пяти саженях попадал, И то сказать, что и в сраженье Раз в настоящем упоенье Он отличился, смело в грязь С коня калмыцкого свалясь, Как зюзя пьяный, и французам Достался в плен: драгой залог! Новейший Регул, чести бог, Готовый вновь предаться узам, Чтоб каждым утром у Вери В долг осушать бутылки три.
Хыччарыла, лаф ажәала Ихы иеилеигон агаӡа. Иҟәышыз дахьирхәуан акала, Аргама, мамзаргьы, маӡа. Аццышә аиԥш иҿаз ихы — Ибз инарбыӷлон ихы: Дарԥхашьалон даара цәгьа — Ихаҭа данаклоз ацәҟьа. Ажәа умакра игәаԥхон, Иҭак цҳафырын зны; аҽазны Дӡырҩуан, — еиӷьуп ҳәа ишьаны; Ма даҽа ҳасабк ҟаиҵон: Аиқәлацәа, иеилаз зыԥсы, Иеиҿеиргылон иеибарԥсразы.	Бывало, он трунил забавно, Умел морочить дурака И умного дурачить славно, Иль явно, иль исподтишка, Хоть и ему иные штуки Не проходили без науки, Хоть иногда и сам впросак Он попадался, как простак. Умел он весело поспорить, Остро и тупо отвечать, Порой расчетливо смолчать, Порой расчетливо повздорить, Друзей поссорить молодых И на барьер поставить их,
Нас иеиниршәон урҭ иара, Ԥшьаала ирыцикырц какал, — Иҽазикуан ашьҭахь рырџьара, Илафқәеи имцқәеи зегь еинраал. Sed alia tempora. Иқәҿиаз усны, (Иԥыруа бзиабаратә ԥхыӡны) Иацрымшәо иацын иҿара. Зарецки, ишысҳәаз аиԥш сара, Ашәшьыра аҵаҟа, иҩны, Иқьаф азыҳәа иԥсахт зегьы, Уажә, Гораци иеиԥш, иаргьы Акапусҭа еиҭеиҳауеит дтәаны, Аҟызқәа, акәатақәа иааӡоит, Ахәыҷқәа аԥхьашьа дирҵоит.	Иль помириться их заставить, Дабы позавтракать втроем, И после тайно обесславить Веселой шуткою, враньем. Sel alia tempora! Удалость (Как сон любви, другая шалость) Проходит с юностью живой. Как я сказал, Зарецкий мой, Под сень черемух и акаций От бурь укрывшись наконец, Живет, как истинный мудрец, Капусту садит, как Гораций, Разводит уток и гусей И учит азбуке детей.
Дгаӡам Зарецки. Иуаҩышьа Дшадымгылозгьы такәы Евгени бзиа ибон ихәыцшьа, Ӡы зламыз иажәақәа рҵакы. Енагь диԥылон иҭахны, Уажә абра, Евгени иҩны Абас шаанӡа иаара Уамашәа ибаӡом иара. Зарецки, аԥсышәак ааҳәаны, Ражәа аанкылауа, дыччоит. Нас иааҭыхны иирбоит Апоет иҩымҭа. Днаскьаны Аԥенџьыр ашҟа, ихазы Онегин даԥхьоит уи лассы.	Он был не глуп; и мой Евгений, Не уважая сердца в нем, Любил и дух его суждений, И здравый толк о том, о сем. Он с удовольствием, бывало, Видался с ним, и так нимало Поутру не был удивлен, Когда его увидел он. Тот после первого привета, Прервав начатый разговор, Онегину, осклабя взор, Вручил записку от поэта. К окну Онегин подошел И про себя ее прочел.
Аа, ҩбара аҵамкәа ихҵәаны, Адырраҭара, ма картель: Онегин ишҟа, ишәа-изаны, Ленски даҳәон адуель. Евгени, иаразнакала, нас, Ари ажәабжь ацынхәрас, Иеиҳәеит аҟыԥҳәа, иаахҵәаны, Енагь уи дшыҟоу дыхианы. Зарецки дгылт иаразнакы, Дашьҭам уаҳа анхара, Аҩнгьы деилахан иара, Дықәлеит амҩа дыццакы. Евгени ихала аҩны дынхоит: Гәынамӡаракгьы ихаԥоит.	То был приятный, благородный, Короткий вызов, иль картель: Учтиво, с ясностью холодной Звал друга Ленский на дуэль. Онегин с первого движенья, К послу такого порученья Оборотясь, без лишних слов Сказал, что он всегда готов. Зарецкий встал без объяснений; Остаться доле не хотел, Имея дома много дел, И тотчас вышел; но Евгений Наедине с своей душой Был недоволен сам собой.
Аиашаз: ихы мыхьчо џьара Ӡбаҩыс инамыс даноу, Дақәыӡбт кырџьара иара; Зегь раԥхьагь: диашамызт, мамоу, Шьоук рыбзиабара, хаха, Абас дахьалахәмар иаха; Насгьы: шықәсла изхыҵуа жәаа, Апоет қәыԥш ииҭаху иҳәалааит, — Иахәҭоуп даҭоумҵарц иара, Ақәыԥш игәыбылра хьчауа, Евгени илшар акәын уа Ауаа ражәа агәхьаа амкра: Дхәыҷума уи, агәыԥжәа иаго, Ичҳатәуп ахаҵа ишиқәнагоу!	И поделом: в разборе строгом, На тайный суд себя призвав, Он обвинял себя во многом: Во-первых, он уж был неправ, Что над любовью робкой, нежной Так подшутил вечор небрежно. А во-вторых: пускай поэт Дурачится; в осьмнадцать лет Оно простительно. Евгений, Всем сердцем юношу любя, Был должен оказать себя Не мячиком предрассуждений, Не пылким мальчиком, бойцом, Но мужем с честью и с умом.
Гыгшәыгҵас аҵҟьара даҟәыҵны, Иҽынкылауа иара, Ихәҭан иҩыза дазырхәыцны Игә ахьарԥссара, иахьырхәра. — Аха ихьшәоуп уи, — дхәыцуеит ус, — Насгьы далалт ари аус Ажәытә дуелист: ибз цәгьоуп, Уҳәан-сҳәан, агәаӷаз дшоуп. Уи иажәақәа ирыхҟьаны, Схәымгаршьалашт; исзыхгарым, Алыгцәа рлыграқәа нҵәарым. — Абар ауаа згауа итҟәаны! Ҳанамысгьы иаҵоу мчыс! Адунеигьы иамаӡоу ҵаҵӷәыс!	Он мог бы чувства обнаружить, А не щетиниться, как зверь; Он должен был обезоружить Младое сердце. «Но теперь Уж поздно; время улетело. К тому ж — он мыслит — в это дело Вмешался старый дуэлист; Он зол, он сплетник, он речист. Конечно, быть должно презренье Ценой его забавных слов, Но шепот, хохотня глупцов.» И вот общественное мненье! Пружина чести, наш кумир! И вот на чем вертится мир!
Еиӷарала иҭәу апоет Аҭак дахыццак дазыԥшӡоуп. Абар, игәыла изааигеит Аҭакгьы, деигәырӷьеит, дыхиоуп, Ленски, — ахыбаара иаго! Дшәон, џьара ҿыҵгак ҟаҵо, Уи аҩысҭаа мап имҳәарц, Итапанча аԥылара дацәшәарц!.. Ибоит урҭқәа зегь шыӡбоу, Уаҵә аиԥылара ҟалоит, Аӡлагараҟны иеиқәшәоит, Заа, ашырԥаз, ианшо, Наҟ-ааҟ рабџьар еизырха, Иеиҿаԥшып иеиӷацәаха.	Кипя враждой нетерпеливой, Ответа дома ждет поэт; И вот сосед велеречивый Привез торжественно ответ. Теперь ревнивцу то-то праздник! Он всё боялся, чтоб проказник Не отшутился как-нибудь, Уловку выдумав и грудь Отворотив от пистолета. Теперь сомненья решены: Они на мельницу должны Приехать завтра до рассвета, Взвести друг на друга курок И метить в ляжку иль в висок.
Иҭахуп амӡышәа лахьырхәра Ленски Ольга лзыҳәа иӡбит Маӡа адуель ахь ацара, Аха ичҳара хыжжит. Ииҳәахьаз агәхьаа мкы, Дцеит урҭ рышҟа дыццакы. Инеирагь Ольга, деицрашәа, Илнырраз џьишьон уамашәа. Аха уаҳагь умыԥсит: Ленски дшылбаз аиԥш, дласы, Дыԥеит атрым ҳәа лассы, Лхы аӡы ҭыршоушәа дыццакит: Дгәырӷьо, деилыԥхо, дҵарӡа, Анкьа дшыҟаз аиԥш зынӡа!	Решась кокетку ненавидеть, Кипящий Ленский не хотел Пред поединком Ольгу видеть, На солнце, на часы смотрел, Махнул рукою напоследок — И очутился у соседок. Он думал Оленьку смутить, Своим приездом поразить; Не тут-то было: как и прежде, На встречу бедного певца Прыгнула Оленька с крыльца, Подобна ветреной надежде, Резва, беспечна, весела, Ну точно та же, как была.
— Узцеи убнала иаха абас? — Зегь раԥхьа дазҵаауеит лара. Ицәанырра еилагьежьт нас, Дакит, ажәак изҳәом џьара. Ихыбаа, игәаӷ мцабз ихҟьоит, Лыбла гәыразқәа дрытҟәоит. Абас аԥшқацәа зыҟәну, Абас иауԥшәылу, иразу. Длыхәаԥшуеит уажә ихааӡа, Бзиа дшылбо агәра игоит. Ахьхәра игәаҵа ицәқәырԥоит: Саҭабымҵааит ҳәа зынӡа. Дгәаҟ-ҵәаҟуеит, жәала егьизҳәом, Насыԥми. хьаак ибацәом.	«Зачем вечор так рано скрылись?» — Был первый Оленькин вопрос. Все чувства в Ленском помутились, И молча он повесил нос. Исчезла ревность и досада Пред этой ясностию взгляда, Пред этой нежной простотой, Пред этой резвою душой!.. Он смотрит в сладком умиленье; Он видит: он еще любим; Уж он, раскаяньем томим, Готов просить у ней прощенье, Трепещет, не находит слов, Он счастлив, он почти здоров.
Ҩаԥхьа игәалашәоит гәырҩала Ольга лаԥхьа зегь абра. Илшауам иацтәи игәала Аӡбахә арзара, артытра. Дхәыцуеит: «Слоуп иеиқәырхаҩыс, Исычҳарым, мап, ауаҩ бжьыс Дқәыԥсычҳауа, цас дырҽхәо, Ақәыԥш дахьлышьҭало дытҟәо. Исычҳарым, са шҳамла иҭәу Ахәац ашәҭ-ҵла хәыҷ хнаҵәар, Ҩымш ахыҵаанӡа иканӡар, Иԥшӡаӡа аизҳара ишаҿу.» Ари иаанаго уи ауп: Сҩыза иабашьраз сыхиоуп!	И вновь задумчивый, унылый Пред милой Ольгою своей, Владимир не имеет силы Вчерашний день напомнить ей; Он мыслит: «Буду ей спаситель. Не потерплю, чтоб развратитель Огнем и вздохов и похвал Младое сердце искушал; Чтоб червь презренный, ядовитый Точил лилеи стебелек; Чтобы двухутренний цветок Увял еще полураскрытый». Всё это значило, друзья: С приятелем стреляюсь я.
Идыруазҭгьы маҷк џьара С-Татиана илыцроу закәыз! Лгәы азҩозҭгьы ма лара Евгении Ленскии ишырзыԥшыз, Зааӡа, уаҵә шырԥазы Аиҿахысра — адамразы, Лыбзиабара, зымч митәыз, Иеиннаршәаргьы ҟамларыз! Аха машәырынгьы ари аус Илымҳа иҭамсӡац аӡәгьы, Евгенигь иҳәаӡом акгьы, Татиана ԥшьаала дгәаҟуан ус; Аӡӡеи лгәы азҩазаргь ҟаларын, Аха дзазымхәыцт, дҭакәажәын.	Когда б он знал, какая рана Моей Татьяны сердце жгла! Когда бы ведала Татьяна, Когда бы знать она могла, Что завтра Ленский и Евгений Заспорят о могильной сени; Ах, может быть, ее любовь Друзей соединила б вновь! Но этой страсти и случайно Еще никто не открывал. Онегин обо всем молчал; Татьяна изнывала тайно; Одна бы няня знать могла, Да недогадлива была.
Ленски иҽеиҭеикит ауха, Ҿиҭуам зны, ҽазны дыччоит. Аха амуза зхоу иссирха Рцәаҩа ус ауп. Иаирҳәоит Аклавикорда лахьеиқәрала, Шьҭыбжьқәак ицааиуеит рхала. Зны-зынла Ольга лахь дыԥшуеит: — Насыԥ сымами? — дҵаауеит. Ус, ицарагьы ааскьоит, Игәхырҩа-хьаа игәы иҭаӡом, Ақәыԥш лԥырҵра азыхгом, Ианышәом, амитә ҟанаҵоит. Дҵааит абарҵаҿ диҿаԥшуа: «Иухьи?» — «Акгьы». — Иеиԥырҵуеит уа.	Весь вечер Ленский был рассеян, То молчалив, то весел вновь; Но тот, кто музою взлелеян, Всегда таков: нахмуря бровь, Садился он за клавикорды И брал на них одни аккорды, То, к Ольге взоры устремив, Шептал: не правда ль? я счастлив. Но поздно; время ехать. Сжалось В нем сердце, полное тоской; Прощаясь с девой молодой, Оно как будто разрывалось. Она глядит ему в лицо. «Что с вами?» — «Так». — И на крыльцо.
Аҩны данаа иеиҭагәеиҭоит Итапанчақәа, уа иҵәахыз. Иахьҭаз аҭыԥаҿ иаҭаҭеиҵоит, Дышьҭалеит, ацәашьқәа шакыз. Шиллер иԥхьара иҭахуп, Аха ҽа мцакы дакуп: Дыхгылоит ибла, дыԥшӡаӡа, Ольга, — цлаб дызмам зынӡа!.. Владимир дзыԥхьауаз аркны, Далагт ажәеинраала аҩра: Ихыжжуеит бзиабарала иара, Даԥхьоит нас, ибжьа ҭганы, — Дельвинг иеиԥш, зцәанырра шу, Ачараҿ аҩы данашьу.	Домой приехав, пистолеты Он осмотрел, потом вложил Опять их в ящик и, раздетый, При свечке, Шиллера открыл; Но мысль одна его объемлет; В нем сердце грустное не дремлет: С неизъяснимою красой Он видит Ольгу пред собой. Владимир книгу закрывает, Берет перо; его стихи, Полны любовной чепухи, Звучат и льются. Их читает Он вслух, в лирическом жару, Как Дельвиг пьяный на пиру.
Имыӡӡеит урҭ ацәаҳәақәа Иҵәахны исымоуп, аа, дара: «Шәабацеи, сааԥын мшқәа шәҭакәкәа? Иабабжьашәырӡи са сҿара? Исзаанагоузеи амш исԥыло? Баша сазҵаауеит сахьгылоу, Ашәшьыра еишьылӡа иахаԥоуп. Ауаҩ иԥеиԥшу заа иӡбоуп. Снанашьҭуама ах иҭҟьо? Ицоума исывҟьан ма иара? Зегь ԥҵәоуп ҿҳәара-ҿҳәара, Уразҟымҩа, узынҟьо. Лыԥхоуп — аԥсҭазаара иузшоу, Ҳамҩасрагь лыԥхоуп, иԥшьоу.	Стихи на случай сохранились; Я их имею; вот они: «Куда, куда вы удалились, Весны моей златые дни? Что день грядущий мне готовит? Его мой взор напрасно ловит, В глубокой мгле таится он. Нет нужды; прав судьбы закон. Паду ли я, стрелой пронзенный, Иль мимо пролетит она, Всё благо: бдения и сна Приходит час определенный; Благословен и день забот, Благословен и тьмы приход!
Адәы ианықәлалакь ашара, Амшгьы ссирха икаԥхап. Усҟан адамра лашьцара Наӡаӡа са сазцар ҟалап, Инахәлабгап аамҭа еиқәара Апоет қәыԥш игәалашәара, Сахашҭып адунеи зынӡа. Аха былаӷырӡ цаӡа Иқәҭәарымашь бзыҿҳәараз? Изыбҳәарыма: бзиа сибон, Ҳашьыжь шара еигәаԥхон, Ихы сыхҭниҵеит иара абас. Сыԥсаҭыҩра, бааи бԥырны, Быԥшәма соуп: сыԥшуп сгәыкны!» —	Блеснет заутра луч денницы И заиграет яркий день; А я, быть может, я гробницы Сойду в таинственную сень, И память юного поэта Поглотит медленная Лета, Забудет мир меня; но ты Придешь ли, дева красоты, Слезу пролить над ранней урной И думать: он меня любил, Он мне единой посвятил Рассвет печальный жизни бурной!.. Сердечный друг, желанный друг, Приди, приди: я твой супруг!..»
Дыҩуан абас ихьати-ԥати (Романтизмуп рҳәоит шьоукы, Ара уи аиуак шыҟам гәашәҭи, Аха уи аума ҳа ҳхықәкы?) Абар, аҵх еиқәара ацамҭаз, Ицәаҳәа-хаақәа рынҵәамҭас Иҩит амода жәа «аидеал», Ихаҭагь ацәа дҭанагалт!.. Цәамҭак ҟаиҵаанӡа уаҩҵас, Игәыла, имыргаӡо ибжьы, Дыҩналт, дахьыцәаз деиқәышьшьы. Дирҿыхоит, диԥхьауа абас: «Угыл, асааҭ быжьба ҟалоит, Онегин уажәшьҭа уа дҳаниоит».	Так он писал темно и вяло (Что романтизмом мы зовем, Хоть романтизма тут нимало Не вижу я; да что нам в том?) И наконец перед зарею, Склонясь усталой головою, На модном слове идеал Тихонько Ленский задремал; Но только сонным обаяньем Он позабылся, уж сосед В безмолвный входит кабинет И будит Ленского воззваньем: «Пора вставать: седьмой уж час. Онегин, верно, ждет уж нас».
Аха араҟа агха ҟаиҵоит: Онегин дыцәан уа дҭахәхәа, Ашаеҵә гылт, абар ишоит, Игоит арбаӷь рыбжьқәа. Ацәа дамоуп, ҭынч, дхааӡа, Амрагь халт иҳаракӡа. Ицәырҟьа-цәырсыз афарҭын Аҩынтра, аилагьежьра иаҿын. Макьанагь дамоуп ицәарҭа, Ацәа ихоуп, иауеит аҳра; Дгылт, аԥенџьыраҿ иара Днахт акыдыршәылагь шьҭа. Ибоит: амра ҩеит, абан, Уажәаԥхьагь ацара ихәҭан.	Но ошибался он: Евгений Спал в это время мертвым сном. Уже редеют ночи тени И встречен Веспер петухом; Онегин спит себе глубоко. Уж солнце катится высоко, И перелетная метель Блестит и вьется; но постель Еще Евгений не покинул, Еще над ним летает сон. Вот наконец проснулся он И полы завеса раздвинул; Глядит — и видит, что пора Давно уж ехать со двора.
Дыҩналт, Евгени аҵәҵәа данас Гилио, имаҵуаҩы, афранцыз, Ихалаҭ, иеимаақәагь убас, Иҽыԥсахгақәагь зкыз. Евгени иҽеилеиҳәоит дласы, Амаҵуҩы идиҵеит лассы Иҽеибиҭарц — дигоит дахьцо, Аиашьыкь шьҭихырц, абџьар зҭоу, Рцага асышхәа хиоуп. Дласны Евгени дақәтәеит. Иццакӡоит, Аӡлагараҿгьы инаӡоит. Гилио иеиҳәоит, абџьар кны Иара дахьнеиуа дааихьӡарц, Рыҽқәагь аџь амҵахь игарц.	Он поскорей звонит. Вбегает К нему слуга француз Гильо, Халат и туфли предлагает И подает ему белье. Спешит Онегин одеваться, Слуге велит приготовляться С ним вместе ехать и с собой Взять также ящик боевой. Готовы санки беговые. Он сел, на мельницу летит. Примчались. Он слуге велит Лепажа стволы роковые Нести за ним, а лошадям Отъехать в поле к двум дубкам.
Ленски аӡыхкыра иҽадҵа, Иԥсахы еибакуа дыԥшын. Зарецки, ақыҭа ус азҟаза, Алуқәа рырџьара даҿын. Саҭамзааит ҳәа ихы иазҳәо, Онегин дааит. Зарецки, иџьшьо, Дҵааит: «Дабаҟоу усекундант?» — Адуель аклассик, аханатә, Хьӡыс уи аиҿкаарақәа зшьоз, Аламала ауаҩ ишьра Азин уиҭомызт иара, Иҭахын аԥҟара ишаҳәоз, Жәытә ҟазшьала анагӡара (Дҳарҽхәап убри азын ҳара).	Опершись на плотину, Ленский Давно нетерпеливо ждал; Меж тем, механик деревенский, Зарецкий жернов осуждал. Идет Онегин с извиненьем. «Но где же, — молвил с изумленьем Зарецкий, — где ваш секундант?» В дуэлях классик и педант, Любил методу он из чувства, И человека растянуть Он позволял — не как-нибудь, Но в строгих правилах искусства, По всем преданьям старины (Что похвалить мы в нем должны).
«С-секунданту? — дҵааит Онегин, — Абар са сҩыза monsier Guillot. Мап ицәктәым, ҿыҵгак аацәырган, Ҳнышәкыларц, ҽыԥныҳәак ҳәо. Зегь реиԥш деицырдыруам иара, Аха игӡам ауаҩра». Иқьышә данарцҳаит уи Зарецки, Онегин диазҵаауеит уа Ленски: «Ҳалагап нас?»	«Мой секундант? — сказал Евгений, — Вот он: мой друг, monsieur Guillot. Я не предвижу возражений На представление мое; Хоть человек он неизвестный, Но уж, конечно, малый честный». Зарецкий губу закусил. Онегин Ленского спросил: «Что ж, начинать?»
Аӡлагара ашьҭахьҟа инаскьоит, Зарецкии амаҵуҩи ирыӡбоит Адуель, шаҳаҭс иззааи: Ашәара-азара иаҿуп, Рхы рықәыжь иеиӷацәахаз ԥшуп. «Ус ауп, ааи», —	Сказал Владимир. И пошли За мельницу. Пока вдали Зарецкий наш и честный малый Вступили в важный договор, Враги стоят, потупя взор. — «Начнем, пожалуй»,—
Аиӷацәа! Акыр ҵуоушь абас Иашьҭалеижьҭеи ашьаура? — Иахьеи уахеи зыԥсы еилаз, Изеибамбоз зызхара? Иԥшуп абар рыҽхыршәааны, Ашьа зыбжьоу реиԥш имитәны. Аԥхыӡ гәыҭҟьагаҿ аиԥш, цәгьала, Уаҩы иахьимбо маӡала Иаҿуп адамра лашьца архиара. Изымеинаалари ҩаԥхьа? Ашьа каҭәаанӡа иахьа — Иеинышәа изеимымҵри абра? ...Ауаа рыбзқәа хәаԥсоуп. Мамзар, зегь зынӡа имариоуп!	Враги! Давно ли друг от друга Их жажда крови отвела? Давно ль они часы досуга, Трапезу, мысли и дела Делили дружно? Ныне злобно, Врагам наследственным подобно, Как в страшном, непонятном сне, Они друг другу в тишине Готовят гибель хладнокровно. Не засмеяться ль им, пока Не обагрилась их рука, Не разойтиться ль полюбовно?.. Но дико светская вражда Боится ложного стыда.
Абар, ртапанчақәа цырцырит, Аиҵаҵагақәа дырхиоит, Ахы ҭарцалоит ашәыра, Асамԥалгьы абжьы дыргоит. Абар, иаразнакала, ицәышӡа, Алҩа хачылауеит еишьылӡа, Асамԥал хадыршалоит ҿыц, Ашьанҵа аҿадырӷәӷәоит уи ац, Дгәыҭҟьа-ԥсыҭҟьаха Гилио Иҽавеикуеит ақды хҵәа, Рыплашьқәа ршәырхит аӷацәа, Ҩажәи жәаҩа шьаҿа зшәо Зарецки итәала зегьы нагӡоуп, Доус иабџьар никылеит, ихиоуп.	Вот пистолеты уж блеснули, Гремит о шомпол молоток. В граненый ствол уходят пули, И щелкнул в первый раз курок. Вот порох струйкой сероватой На полку сыплется. Зубчатый, Надежно ввинченный кремень Взведен еще. За ближний пень Становится Гильо смущенный. Плащи бросают два врага. Зарецкий тридцать два шага Отмерил с точностью отменной, Друзей развел по крайний след, И каждый взял свой пистолет.
Зарецки ианиҳәа, «Шәҿаашәха». — Идәықәлоит. Рабџьарқәа зынӡак Иркылыԥшуам. Ҭынч, ашьшьыҳәа, Иааиуеит, иҟарҵеит ԥшь-шьаҿак — Ԥшьынтә иааскьазго рҭахара. Евгени убасҟаназ абра Иааишьа еиламго акаҿы, Иабџьар дҩахоит хәыҷ-хәыҷы. Ҽа хә-шьаҿак ҟарҵоит еиҭа, Ленски иарма ла ҵаикит, Ақәыԥшра нап аиркит, Аха Евгени дхыст. уажәшьҭа Иԥҵәеит апоет иҿҳәара, — Имҟәыҵшәеит иабџьаргьы абра!..	Хладнокровно, «Теперь сходитесь». Еще не целя, два врага Походкой твердой, тихо, ровно Четыре перешли шага, Четыре смертные ступени. Свой пистолет тогда Евгений, Не преставая наступать, Стал первый тихо подымать. Вот пять шагов еще ступили, И Ленский, жмуря левый глаз, Стал также целить — но как раз Онегин выстрелил. Пробили Часы урочные: поэт Роняет молча пистолет.
Инапы игәы инадҵа, ԥшьаала Дкаҳаит. Гәаҟрам ибла иху — Ԥсроуп иуарҳәауа гәырҩала. Абас, асыԥса, ихьӡырку, Ашьха ҳарак иаҿыбгоит, Ицыр-цыруа ицҟьа-шәҟьа ицоит. Евгени, игәы ҭыԥсаауа, Дааихаххит иаразнак уа. Дихәаԥшуеит, ибжьы иргоит. Башоуп, дыҟам шьҭа иара, Иԥҵәеит уи заа иҿҳәара! Аурҭ аринахыс еиқәтәоит. Ашәҭ канӡеит уажәшьҭа шьыжьы, Наӡаӡагь еиқәыцәоит ацәашьы.	На грудь кладет тихонько руку И падает. Туманный взор Изображает смерть, не муку. Так медленно по скату гор, На солнце искрами блистая, Спадает глыба снеговая. Мгновенным холодом облит, Онегин к юноше спешит, Глядит, зовет его. напрасно: Его уж нет. Младой певец Нашел безвременный конец! Дохнула буря, цвет прекрасный Увял на утренней заре, Потух огонь на алтаре!..
Дышьҭоуп уа дзымқәацо џьара, Иеицакит илахьгьы зынӡа, Ахы илҟьа ицеит иара, Иаҿыҵуан ихәра ашьа ԥхаӡа. Иҭашын минуҭк аԥхьа игәы: Ашәа, агәыӷрақәа такәы, Абзиабара, ашьаура, Аԥсҭазаара агәыбылра. Уажә ҩнуп — иқьаԥҭахаз: Ҭынчроуп, уаҟа илашьцоуп, Бжьыкгьы ҭыҩуам, иҭацәӡоуп, Аԥшәма ԥҳәыс, анхара иахыз, Ашә алыркит лыҩнра, Дықәҵны дцеит даҽаџьара.	Недвижим он лежал, и странен Был томный мир его чела. Под грудь он был навылет ранен; Дымясь, из раны кровь текла. Тому назад одно мгновенье В сем сердце билось вдохновенье, Вражда, надежда и любовь, Играла жизнь, кипела кровь; Теперь, как в доме опустелом, Всё в нем и тихо и темно; Замолкло навсегда оно. Закрыты ставни, окна мелом Забелены. Хозяйки нет. А где, Бог весть. Пропал и след.
Игәахәоуп епиграмма шҳамла Уаӷа гәымха игәы аԥжәара, Ма асаркьа аҿаԥхьа дгыла Итәыҩа ихаззала иара, Ихы шыҵкьыҵкьаишьо уиниар, Аха аҵкысгьы еиӷьуп дхәаар, — Ихалазшәа азаара: Аа, абри соуп сара!.. Зегьы иреиӷьуп, иҵаны, Армазеира идамра: Илахь абџьар арбара, Патула: заҟа бжьоу шәаны. Аха иҭархараҵәҟьа, иаҳҳәап: Гәахәа шәнамҭозар ҟалап.	Приятно дерзкой эпиграммой Взбесить оплошного врага; Приятно зреть, как он, упрямо Склонив бодливые рога, Невольно в зеркало глядится И узнавать себя стыдится; Приятней, если он, друзья, Завоет сдуру: это я! Еще приятнее в молчанье Ему готовить честный гроб И тихо целить в бледный лоб На благородном расстоянье; Но отослать его к отцам Едва ль приятно будет вам.
Иҭшәырҟьаз ахызаҵә ала Дышәшьызар шәҩыза қәыԥш шәара, Ахьымӡӷ шәзыргауаз ажәала, Ма акгьы злаӡам, џьара, Аишәаҿ ҭыӡшәак еимакны, Ма зцәаныррақәа итҟәаны Ԥагьа иргаз иоуп иара; Ишәҳәа: шәышԥаҟалои шәара, Данықәу шәаԥхьа деихашәы, Уажәшьҭа уаҳа дымқәацо, Аԥсра, аԥшәымара ҟаҵо, Ианихаԥауа иеиқәшәы, — Ҭынч даныцәоу деиқәышьшьы, Ианимаҳауа шәыбжьы?!	Что ж, если вашим пистолетом Сражен приятель молодой, Нескромным взглядом, иль ответом, Или безделицей иной Вас оскорбивший за бутылкой, Иль даже сам в досаде пылкой Вас гордо вызвавший на бой, Скажите: вашею душой Какое чувство овладеет, Когда недвижим, на земле Пред вами с смертью на челе, Он постепенно костенеет, Когда он глух и молчалив На ваш отчаянный призыв?
Дгәырҩауа, ихы аара аҭан, Итапанча имҟәыҵарԥсны убра Ленски дихәаԥшуан Онегин. «Дшьуп!» — гәаныла иҳәоит ара. — Дшьуп, ааи! — дзыцҟьауаз мацәысны Онегин иаахоит. Дыҭрысны Днаскьоит ишьҭахьҟа. Ауаа Дрыԥхьауеит Зарецки. Уа Ленски ибаҩ хьшәашәа шьҭыхны Асышхәа иақәырҵоит. Уажәшьҭа Игәыҭшьаагоуп илакҭа. Аҽқәа, иҟоу закәу дырны, Ашақә иасуа иаапкӡоит, Ахҿа аиԥш еивасны ицоит.	В тоске сердечных угрызений, Рукою стиснув пистолет, Глядит на Ленского Евгений. «Ну, что ж? убит», — решил сосед. Убит!.. Сим страшным восклицаньем Сражен, Онегин с содроганьем Отходит и людей зовет. Зарецкий бережно кладет На сани труп оледенелый; Домой везет он страшный клад. Почуя мертвого, храпят И бьются кони, пеной белой Стальные мочат удила, И полетели как стрела.
Сҩызцәа, дшәымоуп Ленски гәалас, Игәыӷрақәа иаҿыз ашәҭра, Ауаа ираҭәеишьаанӡа ҳамҭас, Ишқәыԥшыз иканӡеит дара. Иабаҟоу, иахьа уи дзыргәаҟуаз? Иабаҟоу, иахьа игәаҵа хызхуаз, Ицәанырра, ихәыцрақәа рдунеи? Ибла ихгылауаз хьӡи-ԥшеи? Иабаҟоу, абзиабара лашара, Идырреи иусуреи дзышьҭаз, Ахьӡи-ахьымӡӷи, игәы иҭаз; Иабабжьаӡи иахьа уцәаара Ажәҩан аԥсабара иахшаз, Апоезиатә ԥхыӡхаақәа иԥшьаз?!	Друзья мои, вам жаль поэта: Во цвете радостных надежд, Их не свершив еще для света, Чуть из младенческих одежд, Увял! Где жаркое волненье, Где благородное стремленье И чувств и мыслей молодых, Высоких, нежных, удалых? Где бурные любви желанья, И жажда знаний и труда, И страх порока и стыда, И вы, заветные мечтанья, Вы, призрак жизни неземной, Вы, сны поэзии святой!
Иалшон адунеи иргәырӷьарц, Ахьӡ азыҳәан дизҭгьы иара; Илира ицәаз иазыԥшызарц Шәышықәсала акаԥхара. Иҟамлоз, дахьӡар ԥхьаҟа, Ахьӡ-ԥша бзиахә, абаҟа — Ауаа рымҩа дахьаныз, Ҩада аҩеира дахьаҿыз. Иахьа гәаҟрала, иҟалап, Иҭеигалазҭгьы адамра, Иԥсы злоу амаӡақәа иара. Шьҭа бзанҵык иаҳашам, мап, Аамҭа ажәа ԥха, изыԥшыз, Иҭабуп ҳәа иаҳәара зҭахыз.	Быть может, он для блага мира Иль хоть для славы был рожден; Его умолкнувшая лира Гремучий, непрерывный звон В веках поднять могла. Поэта, Быть может, на ступенях света Ждала высокая ступень. Его страдальческая тень, Быть может, унесла с собою Святую тайну, и для нас Погиб животворящий глас, И за могильною чертою К ней не домчится гимн времен, Благословение племен.
Издыруада ма изыԥшызҭгьы Иаабац алахьынҵа; Иқәыԥш аамҭа данахысгьы Дыхьшәашәарц дыҟазҭгьы зынӡа. Усҟан кыр иҽиԥсахрын, Ихаз амузақәагь ихыҵрын, Ԥҳәыск даага, дызцынхара, Ақыҭаҿ қьаф иурын иара. Идыррын адунеиажә иалоу, Ус ахьаақәа дыркрын, Ижәларын, дышәпахарын, Аҵыхәтәан, ишихагылоу Аҳақьымцәеи, аҳәсеи, ахәыҷқәеи Наӡаӡа далҵрын идунеи.	А может быть и то: поэта Обыкновенный ждал удел. Прошли бы юношества лета: В нем пыл души бы охладел. Во многом он бы изменился, Расстался б с музами, женился, В деревне, счастлив и рогат, Носил бы стеганый халат; Узнал бы жизнь на самом деле, Подагру б в сорок лет имел, Пил, ел, скучал, толстел, хирел. И наконец в своей постеле Скончался б посреди детей, Плаксивых баб и лекарей.
Аха, иԥеиԥшзаалакгьы, рыцҳа, Изыцраз абзиабара мцаха, Апоет дыҟам уажәшьҭа уаҳа, Иҩыза иоуп уи дҭазырха! Ақыҭа армарахьтәи аганахь, Иҟоуп ҭыԥк иахьа макьанагь — Ҩ-ԥсак иахьрызҳа ишшәырӡа, Ленски иаамҭагь ахьца. Ӡыхьк урҭ рыҵаҟа иубоит, Иԥсишьоит ацәаӷәаҩ убра, Аҳәса чархцәа ачаҭра Ааныжьны еирыӡла аӡы рталоит. Убра ашәшьыраҟны, апоет Баҟа башак издырхиеит.	Но что бы ни было, читатель, Увы! любовник молодой, Поэт, задумчивый мечтатель, Убит приятельской рукой! Есть место: влево от селенья, Где жил питомец вдохновенья, Две сосны корнями срослись; Под ними струйки извились Ручья соседственной долины. Там пахарь любит отдыхать, И жницы в волны погружать Приходят звонкие кувшины; Там у ручья в тени густой Поставлен памятник простой.
Уи ааигәа (ааԥын уа Ақәа илеиуа наихго) Дыԥшуп, ажәцәеимаа ӡахуа, Ахьча, ажәытә ашәақәа зҳәо; Ақалақь ааныжь иааз, Аԥхын ԥсшьарала изгауаз, Аԥҳәызба ҽыла иҭҟьаны ицо Уа дааҭгылоит, дымқәацо, Лаӷәра даахо ирӷәӷәаны. Лкасы дҩаха, илыԥну, Даԥхьауеит аҩыра иану Ажәа ҟәанда гәцаракны. Даарагь лылахь еиқәнаҵоит, Лылабжышқәагь аанагоит.	Под ним (как начинает капать Весенний дождь на злак полей) Пастух, плетя свой пестрый лапоть, Поет про волжских рыбарей; И горожанка молодая, В деревне лето провождая, Когда стремглав верхом она Несется по полям одна, Коня пред ним остановляет, Ремянный повод натянув, И, флер от шляпы отвернув, Глазами беглыми читает Простую надпись — и слеза Туманит нежные глаза.
Акакала днеиуеит ԥшьаала, Дагоит хәыцрак хараӡа. Лыбла ихгылоит лахьеиқәҵарала Владимир Ленски илахьынҵа. Дхәыцуеит: «Ольга уажә дабаҟоу? Краамҭа лыхаара дизгәаҟу? Ма лассы еихсыӷьу лшьа? Уажә дабаҟоушь уи лаҳәшьа? Дабакылаӡишь, иахьала, Аҳәса ҽырбацәа ираӷаз, Амамиқәара еишьыл зхатәаз, Апоет дызшьыз аҟьала?» Аҭак шәаԥхьаҟа сара Ишәысҭоит, аха уажә абра Бзиа избауа сфырхаҵа Сеиҭаиниашт уи хаҭала, Уажә ҽакуп иҭыхо сгәаҵа. Абар, апрозахь сықәра сыхоит, Срифма ацәаҩа еиҳа ицәышхоит, Сқәыԥсычҳауа, исылшо ала, Уи сазхьаԥшуеит аашьарала. Скалам иаҭахым шьҭа уаҳа Ԥасатәи ашәақәа рыҩра, Ҽа хәыцра хьшәашәақәоуп хара Иаасԥылауа зегь реиҳа — Есааира схых сызго, Ҭаха сызымҭо, сзытҟәо.	И шагом едет в чистом поле, В мечтанья погрузясь, она; Душа в ней долго поневоле Судьбою Ленского полна; И мыслит: «Что-то с Ольгой стало? В ней сердце долго ли страдало, Иль скоро слез прошла пора? И где теперь ее сестра? И где ж беглец людей и света, Красавиц модных модный враг, Где этот пасмурный чудак, Убийца юного поэта?» Со временем отчет я вам Подробно обо всем отдам, Люблю героя моего, Хоть возвращусь к нему, конечно, Но мне теперь не до него. Лета к суровой прозе клонят, Лета шалунью рифму гонят, И я — со вздохом признаюсь — За ней ленивей волочусь. Перу старинной нет охоты Марать летучие листы; Другие, хладные мечты, Другие, строгие заботы И в шуме света и в тиши Тревожат сон моей души.
Издырт ҽа гәҭыхақәак сара, Даҽа хьаак сгәы иҵнагоит. Имҩасыз сақәгәыӷуам џьара, Уажә уи ахьӡала сгәырҩоит. Сзызхьуаз! Шәабабжьаӡи шәара? Ишәышьҭоу арифмагь «аҿара?» Шәҵыхәа ԥҵәама шәарҭ зынӡа, Зегь канӡама, иканӡа? Сааԥын мышқәа, са сзытҟәоз, Уаҳа ак рылымҵӡо џьара Абас иԥҵәама рыҿҳәара, — Иахьанӡа сымҵарс сызгоз? Уаҳа ихнымҳәӡаришь еиҭа? Исхыҵма ҩажәи жәаба уажәшьҭа?	Познал я глас иных желаний, Познал я новую печаль; Для первых нет мне упований, А старой мне печали жаль. Мечты, мечты! где ваша сладость? Где, вечная к ней рифма, младость? Ужель и вправду наконец Увял, увял ее венец? Ужель и впрямь и в самом деле Без элегических затей Весна моих промчалась дней (Что я шутя твердил доселе)? И ей ужель возврата нет? Ужель мне скоро тридцать лет?
Шьыбжь агәыҳәҵәа шааиз хасҵап, Исыхәҭоуп уи аилкаара сара. Нас абасоуп: шьҭа ҳаиԥырҵып Аԥша иақәтәаз са сҿара. Иҭабуп ас уахьысхалоз, Сахьургәырҩоз, сахьурҟьалоз, Сахьургәырӷьоз уҟазшьала, Иҭабуп, о, гәык-ԥсыкала. Иахьшәарҭаӡаз, ма иахьҭынчраз, Убзоурала, сызхара Даара қьаф сухьан сара. Аха шьҭа иазхоит, аиашаз! Ҽа мҩак аԥшаара сзыԥҵәаз, — Имҩасхьоу мҩасхьеит, инаскьаз!..	Так, полдень мой настал, и нужно Мне в том сознаться, вижу я. Но так и быть: простимся дружно, О юность легкая моя! Благодарю за наслажденья, За грусть, за милые мученья, За шум, за бури, за пиры, За все, за все твои дары; Благодарю тебя. Тобою, Среди тревог и в тишине, Я насладился. и вполне; Довольно! С ясною душою Пускаюсь ныне в новый путь От жизни прошлой отдохнуть.
Схьаԥшып иҵегь. Сымшқәа зхыз Адунеи, бзиала уара, Цәанырреи аашьаралеи иҭәыз Аԥхыӡ-хаақәагь сызлаз абра. Сбаҩхатәра аԥсабара, аҳа, Сгәаҳәа алшара азырҳа, Ахырсысрақәа сыхца, Усҭаала уҿацаӡа. Бзанҵык иумун уара Апоет игәы хаҳәхартә, Агәыбылра ацәыӡны инхартә, Ауаа рӡеибафагь, абра, Сҩызцәа реиԥш саргьы сызлоу, Уҽоумҭан уԥсы шҭоу!	Дай оглянусь. Простите ж, сени, Где дни мои текли в глуши, Исполнены страстей и лени И снов задумчивой души. А ты, младое вдохновенье, Волнуй мое воображенье, Дремоту сердца оживляй, В мой угол чаще прилетай, Не дай остыть душе поэта, Ожесточиться, очерстветь И наконец окаменеть В мертвящем упоенье света, В сем омуте, где с вами я Купаюсь, милые друзья!
Москва — Урыстәыла аԥҳа бзиахә, Иабаҟоу иуцназго џьара? Дмитриев Ҳашԥахнамхуеи ҳ-Москва гәакьа? Баратынски Грибоедов.	Москва, России дочь любима, Где равную тебе сыскать? Дмитриев Как не любить родной Москвы? Баратынский Грибоедов.
Иагеит ааԥын шәахәа, иԥыххаа, Ааигәатәи ашьхақәа рысқәа, Абар, ирықәлеит ихәашь-рҩашха Ақәа иҩарнатәыз адәқәа. Аԥсабара, гәырӷьарала, Иаԥылоит ашьыжь гәаԥхарала, Ицқьоуп ажәҩан иаҵәаӡа. Аха уи аҵкысгьы зынӡа Мшын иаҵәоушәа абна ӡсоит. Иеимыздо ашәҭ азын адәқәа, Инрыжьит ашьхыц рыҭрақәа. Адәқәа боит, рыҵкы ԥшӡахоит. Арахә гәарҵт, аҟармаҵыс Шәаҳәаран уахынла изҿыз.	Гонимы вешними лучами, С окрестных гор уже снега Сбежали мутными ручьями На потопленные луга. Улыбкой ясною природа Сквозь сон встречает утро года; Синея блещут небеса. Еще прозрачные леса Как будто пухом зеленеют. Пчела за данью полевой Летит из кельи восковой. Долины сохнут и пестреют; Стада шумят, и соловей Уж пел в безмолвии ночей.
Ааԥын, абзиабара зырҿыхо, Гәырҩоуп са сзыҳәа уа уаара, Изакәытә хьааузеи сгәы иҭыхо, Ма сшьа шԥеиурсуеи уара! Ихьанҭыџьӡа, цәаныррада, Саԥылауеит аԥша ҟәанда, Ақыҭаҿ ааԥын исуа, Аԥсабара агәы зырҭәуа! Ма исыцәтәымхоу шьҭа зынӡа Ааԥын иациуа зегьы, Убла хызхуа есқьынгьы, Рсахьа еилаҵәан, ихәашьӡа, Гәырҩоума сгәаҵа иахадырԥо, Илашьцан аума зегь шабо?	Как грустно мне твое явленье, Весна, весна! пора любви! Какое томное волненье В моей душе, в моей крови! С каким тяжелым умиленьем Я наслаждаюсь дуновеньем В лицо мне веющей весны На лоне сельской тишины! Или мне чуждо наслажденье, И всё, что радует, живит, Всё, что ликует и блестит, Наводит скуку и томленье На душу мертвую давно, И всё ей кажется темно?
Ма ҭагалан абӷьы илеиз, Иахьа зыцкы аҿу аира, Ҳхьаа ҳгәаланаршәоу, иҳаҩсыз, Еиҭазырҿыцуа ҳгәырҩара? Ма аԥсабара, шана, иҿыхаз, Ҩаԥхьа иҳанаҳәоу ишнымхаз Ԥаса ишәҭуаз ҳа ҳҿара, Наӡаӡа имҩасхьоу зыҿҳәара!.. Иҟалап ҳхәыцра иалашәозар, Ҳпоезиатә ԥхыӡқәа зытҟәара, Ҽа ааԥынрак, инхаз хара. Иҟалап ҳгәаҵа еизнагазар Агәҭыхақәа, ла илызкыз, Амзеи аҵхи игәыкыз.	Или, не радуясь возврату Погибших осенью листов, Мы помним горькую утрату, Внимая новый шум лесов; Или с природой оживленной Сближаем думою смущенной Мы увяданье наших лет, Которым возрожденья нет? Быть может, в мысли нам приходит Средь поэтического сна Иная, старая весна И в трепет сердце нам приводит Мечтой о дальней стороне, О чудной ночи, о луне.
Иааит аамҭа игәазырҳагоу, Шәарҭ, ақьафура аԥацәа, Аепикуреитә дунеи иазгагоу, Левшин ишкола аҵаҩцәа, Шәарҭ, ақыҭаҿтәи Приамраа, Аҳәсақәагь, иҵру зцәанырра, Ааԥын шәыԥхьауеит ақыҭахь, Ашәҭ, аусурахь, аԥхарахь, Анеи-ҩеирахь. Нас, аҩызцәа, Шәласы, адәқәа рахь шәласы! Шәҽуардынқәа қьуа, лассы, Амҩа шәықәла абыржәыҵәҟьа, Иншәыжь ақалақь шәара, Иаԥсаӡам уажә уа атәара.	Вот время: добрые ленивцы, Эпикурейцы-мудрецы, Вы, равнодушные счастливцы, Вы, школы Левшина птенцы, Вы, деревенские Приамы, И вы, чувствительные дамы, Весна в деревню вас зовет, Пора тепла, цветов, работ, Пора гуляний вдохновенных И соблазнительных ночей. В поля, друзья! скорей, скорей, В каретах, тяжко нагруженных, На долгих иль на почтовых Тянитесь из застав градских.
Унымхан саԥхьаҩгьы џьара, Уақәтәа аҽуардын, иурҭаз, Уаԥырҵ ақалақь хара, Аӡынра зегь ахьухугаз. Смузеи уареи, ҳарҭ, иахьа Иаабап аџьра ду ҩаԥхьа, Аӡиас хьӡыда хәыҷгьы убас, Ақыҭагь, зны дахьынхауаз С-Евгени, ирцәыбналоз ауаа, Ицаз аӡынра ахьихыс, Татиана лгәылара, игәыкыз, Иахьаным уажә ишьҭагь уа, Агәалашәара бааԥс хәашьӡа Ааныжьны, дықәҵны дахьца.	И вы, читатель благосклонный, В своей коляске выписной Оставьте град неугомонный, Где веселились вы зимой; С моею музой своенравной Пойдемте слушать шум дубравный Над безыменною рекой В деревне, где Евгений мой, Отшельник праздный и унылый, Еще недавно жил зимой В соседстве Тани молодой, Моей мечтательницы милой, Но где его теперь уж нет. Где грустный он оставил след.
Ҳцан иаабап ҩ-шьхак рыбжьара Аӡыхь, инеиуа икәараҵо, Аҭәаҵлақәа рыбнаршәыра, Иагәылсны аӡиас иахьазцо. Уаҟа, ааԥынраз, уахынла, Аҟармаҵыс шәаҳәоит; еинчыла Ақәыц-шәыр шәҭуеит. Аӡыхь шәаҳәоит, Уа аҳаҭгәын хаҳә ҟьаҟьа убоит, Ҩ-ԥсак рышәшьыраҟны, иажәыз. Ахаҳә адаҟьагь ус ануп: «Абра Владимир Ленски джуп, Ишқәыԥшыз хаҵарыла иԥсыз, Абасҟак зхыҵуаз. абри аҽны. Апоет-ҿа, уцәаз уԥсшьаны!»	Меж гор, лежащих полукругом, Пойдем туда, где ручеек, Виясь, бежит зеленым лугом К реке сквозь липовый лесок. Там соловей, весны любовник, Всю ночь поет; цветет шиповник, И слышен говор ключевой, — Там виден камень гробовой В тени двух сосен устарелых. Пришельцу надпись говорит: «Владимир Ленской здесь лежит, Погибший рано смертью смелых, В такой-то год, таких-то лет. Покойся, юноша-поэт!»
Аԥша анысуаз, еишьҭала-еишьҭала, Аԥса махәҭақәа, илаҟәыз, Иахьысуан аҳаҭгәынаҿ, ԥшьаала, Ашәҭ рқьақьа абра иахшьыз. Иаалон арахь рхала Ҩыџьа аӡӷабцәа, хәылбыҽхала, Аҳаҭгәынаҿ, еиҵақьуа, Иҵәыуан амза рхаҷҷауа. Аха игәыгәҭажьуп иахьала, Аӡәгьы ишьҭа ара ианым: Ашәҭ рқьақьагь џьа иахшьым; Ахьча иоуп араҟа зхала Ԥаса аиԥш ишәаҳәауа, Зеимаа хлаҳәадақәа зӡахуа.	На ветви сосны преклоненной, Бывало, ранний ветерок Над этой урною смиренной Качал таинственный венок. Бывало, в поздние досуги Сюда ходили две подруги, И на могиле при луне, Обнявшись, плакали оне. Но ныне. памятник унылый Забыт. К нему привычный след Заглох. Венка на ветви нет; Один под ним, седой и хилый, Пастух по-прежнему поет И обувь бедную плетет.
С-Ленски рыцҳа! Дзыҿҳәараз Еиԥхьбеит лылаӷырӡ лассы. Иаууеи! Хаҵа иҳәан итәаз Шьҭа дгәырҩашам иара изы. Ҽаӡәуп иахьа лхәыцра згаз, Уи лхьаақәагь еиқәзыртәаз, Улан иоуп уажәшьҭа лара Изытҟәаз лгәыбылра, Улан ила лгәы зегь ҭәын. Абар, уи дицны. лхы ларҟәы, Дыԥхашьа-ԥхаҵо такәы, Илхалҵауеит агәыргьын, Мца ԥсадак лыблақәа ирхуп, Лқьышә аԥышәарччара иаҿуп.	Мой бедный Ленский! изнывая, Не долго плакала она. Увы! невеста молодая Своей печали неверна. Другой увлек ее вниманье, Другой успел ее страданье Любовной лестью усыпить, Улан умел ее пленить, Улан любим ее душою. И вот уж с ним пред алтарем Она стыдливо под венцом Стоит с поникшей головою, С огнем в потупленных очах, С улыбкой легкой на устах.
С-Ленски рыцҳа! адамра Наӡаӡа иамоу ишәаҳа, Дыԥхашьаҵәҟьамашь иара, Иоуԥшәыл лыԥсахра аниаҳа?! Ма наӡаӡа зашәа еиқәтәа, Апоет, зцәанырра ҭынчу шьҭа, Ак хьаас иҟамҵо, дгәаҭеи, Иеихашәӡамашь идунеи? Абас ауп! Ҳарҭгьы иаҳзыԥшу, Зных ҳанҭала адамра, Иаҟәыҵуеит ҳаӡбахә аҳәара, Ҳаӷа, ҳҩыза, ҳгәы иҭашу. Бжьык ауп нас иԥымҵәа иго: Ҳмал ашарақәа ирыхҟьо.	Мой бедный Ленский! за могилой В пределах вечности глухой Смутился ли, певец унылый, Измены вестью роковой, Или над Летой усыпленный Поэт, бесчувствием блаженный, Уж не смущается ничем, И мир ему закрыт и нем?.. Так! равнодушное забвенье За гробом ожидает нас. Врагов, друзей, любовниц глас Вдруг молкнет. Про одно именье Наследников сердитый хор Заводит непристойный спор.
Лаcс Ларинаа рҭаацәара Ольга лыбжьы нарыԥхоит, Улан дакын имаҵура, Иԥҳәыс аполк ашҟа дигоит. Ан, лыԥҳа дандәықәыргала, Лылаӷырӡқәа цон иеишьҭала, Дгылан аарла, ичҳауа, Таниа дзымҵәуаӡеит уа, Аԥс иеиԥшҵәҟьа, иаразнакала, Дцәышхеит, лыԥштәы налыхҟьоит, Иахьдәылҵ абарҵаҟны дынхоит. Аҽуардын иадеизала, Амҩа иқәырҵоз хара Ҿымҭуа дырзыԥшын лара.	И скоро звонкий голос Оли В семействе Лариных умолк. Улан, своей невольник доли, Был должен ехать с нею в полк. Слезами горько обливаясь, Старушка, с дочерью прощаясь, Казалось, чуть жива была, Но Таня плакать не могла; Лишь смертной бледностью покрылось Ее печальное лицо. Когда все вышли на крыльцо, И всё, прощаясь, суетилось Вокруг кареты молодых, Татьяна проводила их.
Аԥсҭҳәа далыԥшуа макьана, Уахь дшаҿу даҿуп аԥшра. Лхалаҵәҟьа даанхеит Татиана! Иаууеи! Дхәыҷаахыс лара Лҳәыҳә ԥшқа бзиахәӡа, дызцыз, Еснагь илымаз гәрагаҩыс, Иааит илԥеиԥшыз аҿҳәара, Ллахьынҵа дагеит хара. Татиана ддәықәуп гагаҵас, Дҭаԥшуеит лбаҳча, иҭацәыз, Аха ла лгәы зыжьжьарыз, Џьа акы лԥыхьашәом зынӡас. Дамоуп лылаӷырӡ дхәаҽны, Иаанхеит лыгә ҩыџьара ишаны.	И долго, будто сквозь тумана, Она глядела им вослед. И вот одна, одна Татьяна! Увы! подруга стольких лет, Ее голубка молодая, Ее наперсница родная, Судьбою вдаль занесена, С ней навсегда разлучена. Как тень она без цели бродит, То смотрит в опустелый сад. Нигде, ни в чем ей нет отрад, И облегченья не находит Она подавленным слезам, И сердце рвется пополам.
Абас данаанха, дзаҵәӡа, Лыгәҭыха зынӡа имцахоит. Онегин, иҟоу хараӡа, Уажәы-уажә ихьӡ лгәы иаҳәоит. Шьҭа уаҳа дылбарым зынӡас, Дызшьыз, илбоз еишьаҵас, Аԥсшәа иаҳәарагь лыхәҭам. Аха апоет иԥсы ҭаӡам. Дызгәалашәода шьҭа иара, Хаҵа дцахьеит изыԥшыз, Ахҭысқәа дызлаз, изкыз, Алҩақ еиԥш еимпит хара. Ҩ-гәык макьаназ, иҟалап, Игәырҩозаргь,иргәырҩои? Иазхап.	И в одиночестве жестоком Сильнее страсть ее горит, И об Онегине далеком Ей сердце громче говорит. Она его не будет видеть; Она должна в нем ненавидеть Убийцу брата своего; Поэт погиб. но уж его Никто не помнит, уж другому Его невеста отдалась. Поэта память пронеслась, Как дым по небу голубому, О нем два сердца, может быть, Еще грустят. На что грустить?..
Хәылбаҽхоуп, ааи, ажәҩан цәышхон, Аӡыхь шәаҳәон. Абжы быжжуан. Ишәаҳәоз, икәашоз рус хдыркәшон, Аӡ нырцәан алҩа ахыббуан Аԥсыӡқәа рымца. Дәы ԥшӡала Амза лықәыҷҷауа, ԥшьаала, Татиана лымацара дцон, Хәыцрақәак дымҵарс дыргон. Акыр данныҟәа, ахәахьы, Ҳҭынрак днахьыԥшит, абан!.. Қыҭак аладаҟа ишьҭан, Баҳчак шәҭуан аӡ ахахьы. Лгәы еисуа, аҭҳара-аҭҳара, Дазыԥшуеит лара аҳҭынра.	Был вечер. Небо меркло. Воды Струились тихо. Жук жужжал. Уж расходились хороводы; Уж за рекой, дымясь, пылал Огонь рыбачий. В поле чистом, Луны при свете серебристом В свои мечты погружена, Татьяна долго шла одна. Шла, шла. И вдруг перед собою С холма господский видит дом, Селенье, рощу под холмом И сад над светлою рекою. Она глядит — и сердце в ней Забилось чаще и сильней.
Лгәыҩбарақәа ҭаха лырҭом: «Снеиру уахь, сцару сгьежьны?.. Иара дахым, сара срыздырӡом. Избап абаҳча, аҳҭынра ҩны....» Абар, лҿыналхауеит, ԥшьаала, Лыԥсы ӡауа. Лылаԥш ала Зегь еимылдоит изакәу. Ашҭа дҭалоит, иҭацәу; Иҭрысны илыжәлоит алақәа, Аха лыҵәаабжь, илыргаз, Иаразнакалаҵәҟьа изаҳаз, Иеизеит аҳҭынра ахәыҷқәа; Урҭ еисуа алақәа дыршәоит, Аҭыԥҳа иааизгьы дрыхьчоит.	Ее сомнения смущают: «Пойду ль вперед, пойду ль назад?.. Его здесь нет. Меня не знают. Взгляну на дом, на этот сад». И вот с холма Татьяна сходит, Едва дыша; кругом обводит Недоуменья полный взор. И входит на пустынный двор. К ней, лая, кинулись собаки. На крик испуганный ея Ребят дворовая семья Сбежалась шумно. Не без драки Мальчишки разогнали псов, Взяв барышню под свой покров.
«Ахан ҳаҩналар ҟаларыма!» — Дҵааит Татиана. Ахәыҷқәа Анисиа лахь хыма-ԥсыма Иҩт, иааргарц ацаԥхақәа: Дааит Анисиа, иаразнакала, Ашә лзаалыртит, ццакрала, Дыҩналоит Таниа. иҭацәыз, Ҳфырхаҵа ааскьаӡа дызхыз. Татиана лылаԥш нарыниоит: Абиллиард иқәыршәыз акии Адиван илаз аҟамчи. Аҭакәажә Таниа лахь илҳәоит: «Аа, ауаџьаҟгьы, ҳаҳ дахьтәоз, Ихала акраамҭа дахьынхоз.	«Увидеть барский дом нельзя ли?» — Спросила Таня. Поскорей К Анисье дети побежали У ней ключи взять от сеней; Анисья тотчас к ней явилась, И дверь пред ними отворилась, И Таня входит в дом пустой, Где жил недавно наш герой. Она глядит: забытый в зале Кий на бильярде отдыхал, На смятом канапе лежал Манежный хлыстик. Таня дале; Старушка ей: «А вот камин; Здесь барин сиживал один.
Абра акрицифалон аӡын Ленски, ҳара ҳгәыла иԥсыз. Шәааила абрахь. аа, абракәын Ҳаҳ иуада ҭбаа, изкыз. Абраҟа дыцәон, акаҳуа ижәуан, Абра адҵақәа ҟаиҵауан. Абра игәаԥхон шьыжь ашәҟә акра, Дыҩнан ажәытәтәи ҳаҳгьы абра. Мҽышала, иланарԥшыга, Шьҭыхуа, иҽсаҭәашь, изхара, Амаца дсыцасуан абра. Анцәа џьанаҭахь иԥсы нага, Ибаҩ, иамоу адамра, Наӡаӡа изнауааит анра!»	Здесь с ним обедывал зимою Покойный Ленский, наш сосед. Сюда пожалуйте, за мною. Вот это барский кабинет; Здесь почивал он, кофей кушал, Приказчика доклады слушал И книжку поутру читал. И старый барин здесь живал; Со мной, бывало, в воскресенье, Здесь под окном, надев очки, Играть изволил в дурачки. Дай Бог душе его спасенье, А косточкам его покой В могиле, в мать-земле сырой!»
Лыкәша-мыкәша, гәыбылрала, Таниа лылаԥш нарыхьӡоит: Урҭ хә-рымаӡам ла лтәала, Злахь еиқәу ла лгәы ҟарҵоит, Игәалҭоит, гәырҩа-гәырӷьарала: Астол, злампа рԥсу иахьала, Ашәҟәы рацәа, иеилагылоу, Акаруаҭ, аԥенџьыраҿ игылоу. Адәахьтәи асахьа ссирқәа, Алашара, зынӡа иԥсыдоу, Баирон ипатреҭ икыду, Аҭыџь иалху астатуетка, Зхылԥа еицарсоу, злахь еиқәу, Анцәа иҳәара иаҿу.	Татьяна взором умиленным Вокруг себя на всё глядит, И всё ей кажется бесценным, Всё душу томную живит Полумучительной отрадой: И стол с померкшею лампадой, И груда книг, и под окном Кровать, покрытая ковром, И вид в окно сквозь сумрак лунный, И этот бледный полусвет, И лорда Байрона портрет, И столбик с куклою чугунной Под шляпой с пасмурным челом, С руками, сжатыми крестом.
Краамҭа уи ауада ҿыцӡа Татиана иџьшьауа дыԥшуп. Дхынҳәыроуп, иалагеит аԥшасра, Адәахь алашьцара иаҿуп. Абна аҭынчра нахашьшьит, Амзагь ашьхақәа ирҵәахит. Акыр ҵуеит, иаамҭоуп ара Ҳныҟәаҩ лышьҭахьҟа лгьежьра. Таниа, лгәеисра ҵәахӡауа Ақәыԥсычҳара даҿуп, Абар, ацара лҭахуп, Аха даҳәоит заа уа: Аҳҭынра ашҟа аалара, — Ашҟәқәа дрыԥхьаларц абра.	Татьяна долго в келье модной Как очарована стоит. Но поздно. Ветер встал холодный. Темно в долине. Роща спит Над отуманенной рекою; Луна сокрылась за горою, И пилигримке молодой Пора, давно пора домой. И Таня, скрыв свое волненье, Не без того, чтоб не вздохнуть, Пускается в обратный путь. Но прежде просит позволенья Пустынный замок навещать, Чтоб книжки здесь одной читать.
Днаскьазго ахылаԥшҩ ԥҳәыс дыргьежь Таниа аҩныҟа дыццакуеит. Аха адырҩаҽны, ашьыжь, Шаанӡа ҩаԥхьа арахь даауеит. Ауада ҭынчаҿ днатәаны, Лымацара еимаҭәаны, Адунеи лхаршҭӡаҵәҟьан лара Абра дқьызқьызуан лызхара. Нас дрылалоит ашәҟәқәа, Аԥхьа лгәы рызҭам усҟак, Аха илԥыхьашәо шәҟәқәак, Таниа илбоит уамашәақәа. Даҿуп рыԥхьара — дрытҟәоит, Ҽа дунеик асахьа лбоит.	Татьяна с ключницей простилась За воротами. Через день Уж утром рано вновь явилась Она в оставленную сень, И в молчаливом кабинете, Забыв на время всё на свете, Осталась наконец одна, И долго плакала она. Потом за книги принялася. Сперва ей было не до них, Но показался выбор их Ей странен. Чтенью предалася Татьяна жадною душой; И ей открылся мир иной.
Ҵоуп, иаадыруеит ҳарҭ Онегин Аԥхьара дшаҟәыҵ зынӡа, Аха уи пату изрықәын, Ҷыдас ҩымҭақәак ԥхьаӡа: «Гьааури» нас «Дон-Жуани» Ҽа ҩбаҟа-хԥаҟа романи, — Ари ашәышықәса иазку, Иахьатәи ауаҩы дзакәу Аазырԥшуа, дызлаҟоу ала: Зхымҩаԥгашьақәа еилагоу, Хаара зҵам, зхы бзиа избо, Ахәыцра, агәҭыхақәа идырҟьала, Зыхшыҩ цәымыӷрыла иҭәу, Иҭахысуа иахьҭацәу.	Хотя мы знаем, что Евгений Издавна чтенье разлюбил, Однако ж несколько творений Он из опалы исключил: Певца Гяура и Жуана Да с ним еще два-три романа, В которых отразился век И современный человек Изображен довольно верно С его безнравственной душой, Себялюбивой и сухой, Мечтанью преданной безмерно, С его озлобленным умом, Кипящим в действии пустом.
Анацәхыԥ шьҭақәагь макьана Ашәҟәы адаҟьақәа ирнуп. Игәцаралкуеит урҭ Татиана, Адыргақәа рышьҭа-мҭала, Абар, иеилылкаауеит, ццакрала, Евгени ихәыцрақәа зызцоз, Дзықәшаҳаҭыз, игәаԥхоз Ашәҟәы адаҟьақәарҿ илԥылон Икарандашь-шьҭақәа: иԥсы Рнылбаалон лара лассы... Акы аныҵаххлоз игәы — Наунагӡа ақьаад ианхалон, Цҳаражәҳәара руеит, абар: Азҵаара, ажәа кьаҿқәа, аџьар.	Хранили многие страницы Отметку резкую ногтей; Глаза внимательной девицы Устремлены на них живей. Татьяна видит с трепетаньем, Какою мыслью, замечаньем Бывал Онегин поражен, В чем молча соглашался он. На их полях она встречает Черты его карандаша. Везде Онегина душа Себя невольно выражает То кратким словом, то крестом, То вопросительным крючком.
Абар, иеилылкаауеит шьҭа лхала, Лыбла ихгылоит исахьа, иҵас. Иаҳа илбоит, анцәа иџьшьарала, Абас еснагь дызхыԥсаауаз, Ллахьынҵа зегь ас израша: Шанак иакәу, узыцәшәалаша, Жәҩан ма џьеҳаным ирхылҵ? Дмаалықьу? Дҩысҭаау? — Уизхәыц: Дарбан? Далаҟоу ихиру? Ма Москватәи ҿыц арԥысзар? Чаильд Гарольд иплашь ишәызар? Ҽа хаҿсахьак ала ддыру? — Тәым жәарк деиԥшха, дгагаӡа, Иитәу ак имамкәа зынӡа?!	И начинает понемногу Моя Татьяна понимать Теперь яснее — слава Богу — Того, по ком она вздыхать Осуждена судьбою властной: Чудак печальный и опасный, Созданье ада иль небес, Сей ангел, сей надменный бес, Что ж он? Ужели подражанье, Ничтожный призрак, иль еще Москвич в Гарольдовом плаще, Чужих причуд истолкованье, Слов модных полный лексикон?.. Уж не пародия ли он?
Абри амаӡа дазнеима? Аҭак лоума лгәы иҭашыз? Аамҭа цоит. Илхашҭт, убама, Лҭаацәа аҩныҟа ишылзыԥшыз. Ҩыџьа агәылацәа иахьа убра Иаҿуп лыӡбахә аҳәара. — Иаԥсыхәоузеи? — ан даҿын Аарла ацәажәара, — деиҵбын, Таниа леиҳагь Ольга иаҳа. Иааит шьҭа Таниа лыҿҳәара, Аха ишԥазури сара: Мап лҳәоит џьа ак анлаҳа, Гәырҩа-хьаак лхатәоуп, Лхала абнақәа дырҭоуп. —	Ужель загадку разрешила? Ужели слово найдено? Часы бегут: она забыла, Что дома ждут ее давно, Где собралися два соседа И где об ней идет беседа. «Как быть? Татьяна не дитя, — Старушка молвила кряхтя. — Ведь Оленька ее моложе. Пристроить девушку, ей-ей, Пора; а что мне делать с ней? Всем наотрез одно и то же: Нейду. И все грустит она Да бродит по лесам одна».
«Аӡә далылххьазар уи?» — «Инхада? Дицымцаӡеит Буианов, Мап ицәылкит, жәаҳәарада, Лгара иашьҭаз Петушков. Пихтин, аруаҩгьы, даҳҭан, Иаҩысҭаарақәа митәӡан, Сгәыӷуан: диццаргьы ҟалап, Аха иаҿалыршәӡеит мап». — «Ара шәзыдтәалои нас шәара? Шәца Москваҟа, шәаанеи-ҩеи, Хаҵа ицоит уа иахьеи-уахеи». «Иааг амал, уи азхара?!» «Ишәымоу аӡынра ишәызхоит, Ишәзымхо шәсырԥсахыр ҟалоит».	«Не влюблена ль она?» — «В кого же? Буянов сватался: отказ. Ивану Петушкову — тоже. Гусар Пыхтин гостил у нас; Уж как он Танею прельщался, Как мелким бесом рассыпался! Я думала: пойдет авось; Куда! и снова дело врозь». — «Что ж, матушка? за чем же стало? В Москву, на ярманку невест! Там, слышно, много праздных мест» — «Ох, мой отец! доходу мало». — «Довольно для одной зимы, Не то уж дам хоть я взаймы».
Аҭакәажә ажәабжь илаҳаз, Ишьҭылхт иаразнакала гәахәас. Илыхәшьадуеит лара нас Аӡынраз Москваҟа ицарцаз. Ари ларҳәауеит Татиана. Абар, дахьақәшәауа ашана: Идлырбароуп шьҭа лара, Ак заҭәазымшьо жәлара, Ақыҭа ԥҳәызба лсахьа баша, Лажәа, леилаҳәашьа. игәиану, Москва, — уажә анеира ахьлыду, Аҽырбацәа зхыччалаша!.. Дшәаӡыӡоит! Еиӷьылшьоит лара Абраҟа, ацәҳәыраҿ, анхара.	Старушка очень полюбила Совет разумный и благой; Сочлась — и тут же положила В Москву отправиться зимой. И Таня слышит новость эту. На суд взыскательному свету Представить ясные черты Провинциальной простоты, И запоздалые наряды, И запоздалый склад речей; Московских франтов и Цирцей Привлечь насмешливые взгляды!.. О страх! нет, лучше и верней В глуши лесов остаться ей.
Дацгылт ашьыжьтәи ашәахәа, Адәқәа рахь дцауеит лара. Игәалҭоит, лыбла рызгәыкуа, Даҿуп гъаныла аҳәара: «Бзиала, адәеиужьқәа, иԥшу, Ашьхақәа, са сгәы иҭашу, Бзиала, абнақәа сзышьцылоу! Ажәҩан иаҵәа исхагылоу! Бзиала, аԥсабара гәырӷьахә! Сҭыԥ-ԥшьа ҭынчқәа, шәыцныхәрас, Ҽа дунеик аацәырҵышт нас. Бзиала, схақәиҭра бзиахә! .Сызцои, сызхыццакуа закәи? Слахьынҵа исызнархиари?	Вставая с первыми лучами, Теперь она в поля спешит И, умиленными очами Их озирая, говорит: «Простите, мирные долины, И вы, знакомых гор вершины, И вы, знакомые леса; Прости, небесная краса, Прости, веселая природа; Меняю милый, тихий свет На шум блистательных сует. Прости ж и ты, моя свобода! Куда, зачем стремлюся я? Что мне сулит судьба моя?»
Лныҟәарақәа иаҳа иҭбаахоит Уажәшьҭа аӡыхь, мамзаргьы ахәы, Илызгәамҭаӡо ирытҟәоит Анкьа аасҭа уи лгәы. Ажәытәтәи лҩызцәа реиԥш, дгәыкуа, Дзышьцылоу лыбнақәа, лыхәқәа Рацәажәара бзиа илбоит. Ус, аԥхынра мҩасны ицоит, Иаауеит ихьӡырку ҭагалан. Есааира аҩеижьхара иаҿуп, Ԥсаҭатәны аԥсабара ԥшуп. Ус, аҩада аԥша ҩхалан, Иархәашьт ажәҩан алакҭа, Абар, аӡынрагь уажәшьҭа!..	Ее прогулки длятся доле. Теперь то холмик, то ручей Остановляют поневоле Татьяну прелестью своей. Она, как с давними друзьями, С своими рощами, лугами Еще беседовать спешит. Но лето быстрое летит. Настала осень золотая. Природа трепетна, бледна, Как жертва, пышно убрана. Вот север, тучи нагоняя, Дохнул, завыл — и вот сама Идет волшебница зима.
Асы каҳаит. Аџьқәа рымахә Ашәыб рықәуп иԥшӡаӡа. Иеиԥшуп ауарҳал ԥшқа бзиахә Ахәқәа, адәеиужьқәа зынӡа. Асы зҿаҳаз аӡы, аԥаҩ Ицеит, иҟәашӡа, инеимаҩ, Ицырцырт аҵаагь нас. Ухнахуеит аурыс ӡынра аҵас. Аха даԥылом гәырӷьарала Татиана аӡын. Лызхара Аҳауа лаӡарым лара, Илыӡәӡәашам аԥхьатәи ас ала Лӡамҩа, лыжәҩақәа, лгәыԥҳәы: Иацәшәоит аӡынра мҩа лгәы.	Пришла, рассыпалась; клоками Повисла на суках дубов; Легла волнистыми коврами Среди полей, вокруг холмов; Брега с недвижною рекою Сравняла пухлой пеленою; Блеснул мороз. И рады мы Проказам матушки зимы. Не радо ей лишь сердце Тани. Нейдет она зиму встречать, Морозной пылью подышать И первым снегом с кровли бани Умыть лицо, плеча и грудь: Татьяне страшен зимний путь.
Имҩасхьан знык рцара аҿҳәара, Аҩбатәигь, абар, инҵәоит, Ирхашҭхьоу ҽуардынк абра Илас-ҩасуа иаадырӷәӷәоит. Даҽа х-ҽуардынк, ихыбу, Ирықәырҵоит рыҩнара иҩныху: Афатә рхиагақәа, аҟәардәқәа, Ашәындыҟәра, аҭәа гәабанқәа, Ашаш, арбаӷьқәа зҭаку, Аҟәџьал хәыҷқәа, алагьанқәа, Зыхкы уҭаху амаҭәарқәа. Ус, уа аиԥырҵра иазку, Аҳәса рҵәуара ӷәӷәахоит. Жәаа ҽабаақәак ааргоит.	Отъезда день давно просрочен, Проходит и последний срок. Осмотрен, вновь обит, упрочен Забвенью брошенный возок. Обоз обычный, три кибитки Везут домашние пожитки, Кастрюльки, стулья, сундуки, Варенье в банках, тюфяки, Перины, клетки с петухами, Горшки, тазы et cetera, Ну, много всякого добра. И вот в избе между слугами Поднялся шум, прощальный плач: Ведут на двор осьмнадцать кляч,
Урҭ зегь аарлаҳәа иҵаркит, Шьыжьхьа дырхиеит амаҵуцәа, Аҽуардынқәа зегь дырҭәит, Игәамҵуеит аҳәса, аҽкацацәа. Иеишьҭанеиуа аҽқәа зго, Иҽабаа дақәтәоит иҽырхио. Аҳҭны уаа агәашә аҟны еизоит, Раҳцәа рааира рҽаздырхиоит. Рҽуардынқәа ирықәтәоит ус, Абар, агәашә иҭыҵны ицоит. «Бзиала, сҭыԥ ԥшьақәа, шәынхоит! Бзиала — саамҭа ахьысхыс! Шьҭа шәанбазбои?» — еимаҭәо, Таниа дҵәуеит дахьҭатәо...	В возок боярский их впрягают, Готовят завтрак повара, Горой кибитки нагружают, Бранятся бабы, кучера. На кляче тощей и косматой Сидит форейтор бородатый, Сбежалась челядь у ворот Прощаться с барами. И вот Уселись, и возок почтенный, Скользя, ползет за ворота. «Простите, мирные места! Прости, приют уединенный! Увижу ль вас?..» И слез ручей У Тани льется из очей.
Ҳҵарадырра ду аҳәаа Ԥхьаҟа даара ианазҳалакь, (Аҟәышцәа изларҳасабхьоу заа, Даҽа хәышә шықәса аныҵлакь) Убасҟан, иҟалап, ҳа ҳҿы, Иԥсаххар ҳамҩақәа рхаҿы: Ихҟьахап усҟан Урыстәыла Амҩа ҭбаа-ҭыцә дуқәа рыла, Аихатәы цҳақәа рацәаны, Ҳӡиасқәа ирыхьӡаны. Насҭхагь ашьхақәа наскьап, — Амҩа цап, анышә ҵжааны, Станциацыԥхьаӡагь адунеи Иабап акрыфарҭа мазеи.	Когда благому просвещенью Отдвинем более границ, Со временем (по расчисленью Философических таблиц, Лет чрез пятьсот) дороги, верно, У нас изменятся безмерно: Шоссе Россию здесь и тут, Соединив, пересекут. Мосты чугунные чрез воды Шагнут широкою дугой, Раздвинем горы, под водой Пророем дерзостные своды, И заведет крещеный мир На каждой станции трактир.
Уажә ҳа ҳҿы амҩақәа ԥхасҭоуп, Иаҿуп ҳацҳақәа абаара, Астанциаҿ аӡқәа рацәоуп, Минуҭк удырцәашам џьара. Крыфарҭак уаниом зынӡа, Уаниаӡаргьы, изаҵәӡа Апреискурант ахала иубоит, Цасҳәа уҿы аӡы аанагоит. Усҟан, ҳқыҭа жьицәагь ирлас, Рымцаҿ иагу еиқәдыршәоит, Урыс жьаҳәала идыршшоит Европатәи аҽыуардын лас — Ирныҳәоит аурыс мҩақәа нас уа, — Аҽыуардын зырҭагәҭасуа!..	Теперь у нас дороги плохи Мосты забытые гниют, На станциях клопы да блохи Заснуть минуты не дают; Трактиров нет. В избе холодной Высокопарный, но голодный Для виду прейскурант висит И тщетный дразнит аппетит, Меж тем как сельские циклопы Перед медлительным огнем Российским лечат молотком Изделье легкое Европы, Благословляя колеи И рвы отеческой земли.
Аха аӡын ҽыуардынла Еиҳа аныҟәара мариоуп. Амҩа аҩызоуп ажәеинраала, Ашәа мариа злыҵ: ихиоуп!.. Аҽкацацәа ааԥсалашам, Х-ҽык зҵаҳәоугьы еиҵахашам, Ишьҭхысаа ахҿа аиԥш ицоит, Верск ухьаԥшаанӡа иҟарҵоит. Аха, аарла, гәаҟрыла акәын Лариана дзықәтәаз шҳәазоз, Инылымкылт ақьыра згоз, Лыҽқәа рыла амҩа дықәын. Таниа агәҿыӷь дагоит, дааԥсоит: Бжьымш дуӡӡа амҩа ирцәагоит.	Зато зимы порой холодной Езда приятна и легка. Как стих без мысли в песне модной Дорога зимняя гладка. Автомедоны наши бойки, Неутомимы наши тройки, И версты, теша праздный взор, В глазах мелькают как забор К несчастью, Ларина тащилась, Боясь прогонов дорогих, Не на почтовых, на своих, И наша дева насладилась Дорожной скукою вполне: Семь суток ехали оне.
Шьҭа иааигәоуп. Ишкәакәоу хаҳәла Иеилаҳәоу Москва ҽырбоит. Ауахәама хҩеижьқәа џьарла Иеилаарцыруа илашоит. Ах, сышԥагылаз, сгачамкуа, Ауахәамақәа, асаркьалқәа, Абаҳча, ахан лашақәа рсахьа, Зны ианаацәырҵ са сҿаԥхьа! Шаҟантә, сара слахьынҵамҩа Санеикәнаршауаз хара, Москва, сузхәыцхьазыз сара! Москва. аурыс абри ажәа Шаҟа хәыцра изеизнагоузеи! Шаҟа ҭоурых ианаҳәоузеи!	Но вот уж близко. Перед ними Уж белокаменной Москвы, Как жар, крестами золотыми Горят старинные главы. Ах, братцы! как я был доволен, Когда церквей и колоколен, Садов, чертогов полукруг Открылся предо мною вдруг! Как часто в горестной разлуке, В моей блуждающей судьбе, Москва, я думал о тебе! Москва. как много в этом звуке Для сердца русского слилось! Как много в нем отозвалось!
Абар, аџьра аҽалахала, Пиотр ибаа. Аҽыҭнагон Ааигәа иауз ахьӡ-аԥшала. Дыԥшын уа баша Напалеон Игәыӷра мцураша иԥыларц, Иаԥхьа Москва шьамхнышгыларц, Кремль ацаԥхақәа иркны. Аха, мап, ахы ларҟәны С-Москва иԥымлаӡеит уи тәҵас, Ныҳәам, ааиҩы иԥнагалаз, Былрамцабызхеит уи уаҟа иԥылаз Ақәылаҩ мӡышәа, иццакӡаз. Абраантә дазыԥшуан иара Рцәашьа змамыз абылра.	Вот, окружен своей дубравой, Петровский замок. Мрачно он Недавнею гордится славой. Напрасно ждал Наполеон, Последним счастьем упоенный, Москвы коленопреклоненной С ключами старого Кремля; Нет, не пошла Москва моя К нему с повинной головою. Не праздник, не приемный дар, Она готовила пожар Нетерпеливому герою. Отселе, в думу погружен, Глядел на грозный пламень он.
Бзиала, ахьӡ-ԥша ԥагьа каҳа Шаҳаҭс иамоу Пиотр ибаа, Аҽқәа казцо унымхан уаҳа! Ицәырҵуеит ашьаҟа еикәаӷӷа. Абар, рҽуардынқәа анылоит Твертәи амҩа ду; ирԥылоит: Алашарбагқәа, аҳәса, аҩнқәа, Тәашьа ззымдыруа ахәыҷқәа, Абаҳча, ауҭра, аберҭыԥқәа, Аҭуџьарцәа, аҩн хәыҷқәа, Аказакцәа, абаақәа, Аԥҭека, амодатә магазинқәа, Агәашәаҿ — алымқәа, аԥсаа — Аџьарқәа ирықәтәаз ихьыԥсаа.	Прощай, свидетель падшей славы, Петровский замок. Ну! не стой, Пошел! Уже столпы заставы Белеют; вот уж по Тверской Возок несется чрез ухабы. Мелькают мимо будки, бабы, Мальчишки, лавки, фонари, Дворцы, сады, монастыри, Бухарцы, сани, огороды, Купцы, лачужки, мужики, Бульвары, башни, казаки, Аптеки, магазины моды, Балконы, львы на воротах И стаи галок на крестах.
Абарҭқәа ишҭырҟьо рыблахаҵ Даҽа сааҭқәак рымҩа иахылт. Харитониа азааигәа нас Кҿаҵәирҭакаҿ иаангылт. Ԥшьышықәса раахыс ичмазаҩу, Иргәаҟуа иамоу аимҳәа ду Аҭакәажә лышҟа инеит дара. Ашә рзааиртит убра Акалмык, абла саркьа змаз, Иқлаԥадқәа инапы иаркны. Аҩналарҭаҿ, иџьшьаны, Аҳкәажә ҿылҭуеит, урҭ збаз. Аҭакәажәцәа еибарҵәут абра, Иргом реиниара агәра.	В сей утомительной прогулке Проходит час-другой, и вот У Харитонья в переулке Возок пред домом у ворот Остановился. К старой тетке, Четвертый год больной в чахотке, Они приехали теперь. Им настежь отворяет дверь, В очках, в изорванном кафтане, С чулком в руке, седой калмык. Встречает их в гостиной крик Княжны, простертой на диване. Старушки с плачем обнялись, И восклицанья полились.
«Аҳкәажә, mon ange!»— «Pachette!» «Алина!» — Шәаара иазхәыцуадаз! Иҵӡои! Акыр шәынхомашь, сыхазына?! Шәтәа, заҟа уамашәа шәызбои! Роману џьысшьоит зегь макьана». — «Ари сыԥҳа лоуп, Татиана!» — «Ах, Таниа! Сара сахь бааскьа, Зегь ԥхыӡушәа збоит иахьа. Дыбхашҭу, аҳкәажә, Грандисон?» «Грандисон ба? Грандисону. Ааи, ааи!.. аха иахьа дабану?» «Ицаз аныҳәаҽны сибон, Симон иҿ иалихит уи ҭыԥс, Дизааигеит уажә иҷкәын ԥҳәыс.	«Княжна, mon ange!» — «Pachette!» — «Алина»! — «Кто б мог подумать? Как давно! Надолго ль? Милая! Кузина! Садись — как это мудрено! Ей-богу, сцена из романа.» — «А это дочь моя, Татьяна». — «Ах, Таня! подойди ко мне — Как будто брежу я во сне. Кузина, помнишь Грандисона?» «Как, Грандисон?.. а, Грандисон! Да, помню, помню. Где же он?» — «В Москве, живет у Симеона; Меня в сочельник навестил; Недавно сына он женил.
Егьи. аха еибаҳҳәап, нас Иахьынӡаҳҭаху, ҳазхара. Ҳауацәа зегь Таниа дшааз Уаҵәы идҳарбап, аха сара Сызшәыцлом, скаԥсахьеит убас. Амҩа шәарааԥсеит зынӡас, Ҳаԥсы еицеиҭаҳкып, шәаала. Еҳ, сахәаҽуеит цәгьала. Агәаҟра акәым, ихаҵа, Са сзы агәырӷьарагь хьанҭоуп, Сгәабзиара аҵыхәа ԥҵәоуп, Сажәымҭа ашахеит зынӡа». — Абас шылҳәо дааԥсаӡоит, Дҵәыуа, ахәыз-хәыз деимҳәоит.	А тот. но после всё расскажем, Не правда ль? Всей ее родне Мы Таню завтра же покажем. Жаль, разъезжать нет мочи мне: Едва, едва таскаю ноги. Но вы замучены с дороги; Пойдемте вместе отдохнуть. Ох, силы нет. устала грудь. Мне тяжела теперь и радость, Не только грусть. душа моя, Уж никуда не годна я. Под старость жизнь такая гадость.» И тут, совсем утомлена, В слезах раскашлялась она.
Ачымазаҩ лажәа ҟәанда Татиана илгәаԥхоит мыцхәы. Аха, еиӷьызшьоз зхатә уада Илԥыло ахәауам лгәы: Абырфын ԥарда авара, ашәшьыраҿ, Дзыцәаӡом иҿыцу лиараҿ, Зегь зырҿыхауа шьыжьы Уа асаркьал дуқәа рыбжьы Уи ддыргылауеит шьыжьӡа; Нас аԥенџьыраҿ дыԥшуп, Абар, ацәылашара иаҿуп, Аха лыдәқәа лбом зынӡа; Итәыму дрыхәаԥшуеит лара: Аҽыҭра, аанда, акҿаҩра...	Больной и ласки и веселье Татьяну трогают; но ей Не хорошо на новоселье, Привыкшей к горнице своей. Под занавескою шелковой Не спится ей в постеле новой, И ранний звон колоколов, Предтеча утренних трудов, Ее с постели подымает. Садится Таня у окна. Редеет сумрак; но она Своих полей не различает: Пред нею незнакомый двор, Конюшня, кухня и забор.
Абар, ауа-аҭынхацәа Есааира Таниа дыддырбоит. Андуцәа, абдуцәа, агәыцхәцәа — Аӡәаӡәала ирыхьӡоит. Харантә ирҭааз аҭахцәа Иахьнеилакгьы игәырӷьаҵәа Ирԥылоит чеиџьыкала, нас: «Таниа ишԥалызҳаи абас! Са самишь дӡаазхыз лара, Са сами ажәҩанахь дызҟьоз! Са сами ллымҳақәа зырххоз! Ахаа-мыхаагь лызхара.» Ирҳәоит андуцәа еиқәшәаны: «Ишԥацои аамҭа ԥырны!»	И вот по родственным обедам Развозят Таню каждый день Представить бабушкам и дедам Ее рассеянную лень. Родне, прибывшей издалеча, Повсюду ласковая встреча, И восклицанья, и хлеб-соль. «Как Таня выросла! Давно ль Я, кажется, тебя крестила? А я так на руки брала! А я так за уши драла! А я так пряником кормила!» И хором бабушки твердят: «Как наши годы-то летят!»
Ишыҟац иҟоуп урҭ макьана Ажәытәра дара рзыҳәа иԥшьоуп: Абар аҳкәажә ԥҳәыс Елена Лхылԥа кас шылхац илхоуп. Лукериа Львовна лсақә ҟалҵоит, Лиубов Петровна лымц лҳәоит, Иван Петрович длыгуп ус, Семион Петрович дкуп дышкыц, Пелагьиа, аҳкәажәгьы, убас, Дицыршәом Фимуш захьӡыз, Лхаҵагь, аклуб иазгәыщьыз, Длымоуп, имыԥсахт иҵас, Дҭынчуп, иаҳаӡом иара, Ифоит ауп ҩыџьа рызхара.	Но в них не видно перемены; Всё в них на старый образец: У тетушки княжны Елены Всё тот же тюлевый чепец; Всё белится Лукерья Львовна, Всё то же лжет Любовь Петровна, Иван Петрович так же глуп, Семен Петрович так же скуп, У Пелагеи Николавны Всё тот же друг мосье Финмуш, И тот же шпиц, и тот же муж; А он, всё клуба член исправный, Всё так же смирен, так же глух И так же ест и пьет за двух.
Урҭ рыԥҳацәа, еихьымӡа-еиԥымӡа Таниа илылаҵәауеит нас. Лхы иҩаркны лшьапаҟынӡа Дгәарҭауеит Москваа ирыхшаз. Дырбоит акалашәа лара: Қыҭоушәа изтәу лыԥшра, Амыцхә дцәышшәа, дҵаӷашәа, Аха акыргьы дыԥшӡашәа! Лассы Таниа дыргәаԥхоит, Рышҟа илыԥхьалоит сасра, Дгәыдыркылалоит дара, Модала лыхцәы дырхиоит, Рымаӡақәа рацәаны Иларҳәалоит, лыгәра ганы.	Их дочки Таню обнимают. Младые грации Москвы Сначала молча озирают Татьяну с ног до головы; Ее находят что-то странной, Провинциальной и жеманной, И что-то бледной и худой, А впрочем, очень недурной; Потом, покорствуя природе, Дружатся с ней, к себе ведут, Целуют, нежно руки жмут, Взбивают кудри ей по моде И поверяют нараспев Сердечны тайны, тайны дев.
Рхатә еихьӡарақәа, рықәҿиара, Рыгәҭыха, ргәыӷрақәа, ргәыкра Ирылацәажәауеит есааира, Амцқәагь цәырго ана-ара. Илыҳәауеит Татианагь нас, Ргәаартрақәа рыцныхәрас Лымаӡақәа лҳәарц лара. Дыҟоуп усҟан ҽаџьара. Таниа илаҩылгоит зынӡа Лҩызцәа иларҳәауа, изҿу, Лыгәҭыхақәа, лгәы иҭашу, Иԥшьоу ак аиԥшҵәҟьа иԥхьаӡа Иҵәахны илымоуп, илҳәаӡом, Аӡбахә уаҩԥсы иаҳаӡом.	Чужие и свои победы, Надежды, шалости, мечты. Текут невинные беседы С прикрасой легкой клеветы. Потом, в отплату лепетанья, Ее сердечного признанья Умильно требуют оне. Но Таня, точно как во сне, Их речи слышит без участья, Не понимает ничего, И тайну сердца своего, Заветный клад и слез и счастья, Хранит безмолвно между тем И им не делится ни с кем.
Татиана азыӡрыҩра лҭахуп Ауаа рцәажәарақәа, рдырра, Аха асасааирҭаҿ иаҿуп Иасымшааира абарбарра. Ак иаԥсоу ак уаҳаӡом, Уаҩҵас амцҵәҟьагь рызҳәаӡом, Ражәа ҩанҭхьқәа, ихьӡырку, Уҳәан-сҳәанқәа ирызку, Ҟәышрак рыларшәым џьара, Машәыршақә, ҟьалашақә зынӡа. Рыхшыҩ шаҟәоуп, ихьанҭаӡа, Угәы арцыхцыхуам ак абра, Гаӡажәакгьы, иугәаԥхо, Иеиҿкаа ирызцәыргом иузынхо.	Татьяна вслушаться желает В беседы, в общий разговор; Но всех в гостиной занимает Такой бессвязный, пошлый вздор; Всё в них так бледно, равнодушно; Они клевещут даже скучно; В бесплодной сухости речей, Расспросов, сплетен и вестей Не вспыхнет мысли в целы сутки, Хоть невзначай, хоть наобум Не улыбнется томный ум, Не дрогнет сердце, хоть для шутки. И даже глупости смешной В тебе не встретишь, свет пустой.
Архьыв аус азызуа аҿар Иаҿуп Таниа лыҭҵаара, Дызлаҟоу ргәаԥхацәом, абар, Иеимаркуеит уаҟа лырџьара. Аха лафҳәаҩык мыцхәы Татиана дахәауеит игәы, Абар, ашәаҿ дылзыԥшуп, Елегиак ла лзы даҿуп. Дахьыҟаз лан лаҳәшьа лыҩны, Днеиуеит Виаземски сасра, Таниа длылаҵәоит иара; Лыгажәык, уа уи баны, Ипарик ирҽеит, абар, Иҭахуп уи лыхьӡ иаҳар.	Архивны юноши толпою На Таню чопорно глядят И про нее между собою Неблагосклонно говорят. Один какой-то шут печальный Ее находит идеальной И, прислонившись у дверей, Элегию готовит ей. У скучной тетки Таню встретя, К ней как-то Вяземский подсел И душу ей занять успел. И, близ него ее заметя, Об ней, поправя свой парик, Осведомляется старик.
Еихсыӷьра ахьлықәым Мельпомена,Абжь илхылҵуа Зегь ззеиԥшу ахьажьо; Анапеинҟьабжь змаҳауа Талиа лылацәа ахьҭаауа; Терԥсихора, уажә лхала Аҿар дахьырбо гәаԥхарала, — (Ԥасагь ус акәын зынӡас: Шәаргьы саргьы ҳанахьӡаз) Таниа илыхәаԥшуам зынӡа Аҳәса шьыццәа, аԥхьа итәаз, Арԥарцәагь рланарԥшыга — Лара илықәыркуам икылкаа.	Но там, где Мельпомены бурной Протяжный раздается вой, Она пред хладною толпой, Где Талия тихонько дремлет И плескам дружеским не внемлет, Где Терпсихоре лишь одной Дивится зритель молодой (Что было также в прежни леты, Во время ваше и мое), Не обратились на нее Ни дам ревнивые лорнеты, Ни трубки модных знатоков Из лож и кресельных рядов.
Днаргоит Аизара Хан ашҟа, Еилашыкьроуп, ҭшәароуп уа, Амузыкабжь гоит ирҩашха, Икәашоит ҩыџь-ҩыџьала, иԥыруа; Аҽырбацәа иблахкыгоу, Енагь змаҭәа-ҩыҭәа нагоу, Иазхьуа хаҵацара, аҩнра: Ушьара уқәырҟьоит абра! Араҟа иеицырдыруа афрантцәа Иаҵаҽырбоит ржилет, Икылыԥшуеит рлорнет; Иаҭаалоит агусарцәа Иаархаҵәҟьан иҽырбарц, Аҳәса хәыҷқәа хых ицарц.	Ее привозят и в Собранье. Там теснота, волненье, жар, Музыки грохот, свеч блистанье, Мельканье, вихорь быстрых пар, Красавиц легкие уборы, Людьми пестреющие хоры, Невест обширный полукруг, Всё чувства поражает вдруг. Здесь кажут франты записные Свое нахальство, свой жилет И невнимательный лорнет. Сюда гусары отпускные Спешат явиться, прогреметь, Блеснуть, пленить и улететь.
Аҵх ҽырбоит еҵәа рацәала, Москва аԥшӡацәа жәпаҩӡоуп. Аха ажәҩан зыршанхала Раасҭа амза лашаӡоуп. Зыӡбахә сымоу уажә абраҟа Слира бжьала исмыргәаҟуа, Ҳәсеи ҭыԥҳацәеи рыгәҭаны Дрылыҷҷаауеит дымзаны, Нцәахшаҵас ауп иласӡа Ишықәсуа адгьыл лшьапқәа, Ихышхыҵәоит лгәыԥҳәқәа! Лылаԥш шԥагәырҩо ихааӡа!.. Аха иазхап, уаҟәыҵ уажәшьҭа, Уҳәатәы уҳәахьеит, ирҿыцтәу иеиҭа?!	У ночи много звезд прелестных, Красавиц много на Москве. Но ярче всех подруг небесных Луна в воздушной синеве. Но та, которую не смею Тревожить лирою моею, Как величавая луна, Средь жен и дев блестит одна. С какою гордостью небесной Земли касается она! Как негой грудь ее полна! Как томен взор ее чудесный!.. Но полно, полно; перестань: Ты заплатил безумству дань.
Ачара, адәыԥсшәа, аилаҭырра. Авальс, мазурка иеилашуп, Хаз, лан лаҳәшьцәа рыбжьара, Татиана лҽыԥхьак дыԥшуп. Уи лыблақәа акы рбаӡом, Араатәи аизара лзыхгом, Дгәаҟуеит. лхәыцрақәа абра Дыргоит лыдәқәа рахь хара: Рынхарҭа рыцҳақәа ахьыԥшу, Аҭынчра иахьауа аҳра, Лӡыхь иахьақәым ҭабара, Лроманқәа рахь, лгәы иҭашу, Аҭәаҵла ашәшьырахь, ихараз, Евгени раԥхьа дахьлыниаз.	Шум, хохот, беготня, поклоны, Галоп, мазурка, вальс. Меж тем Между двух теток, у колонны, Не замечаема никем, Татьяна смотрит и не видит, Волненье света ненавидит; Ей душно здесь. Она мечтой Стремится к жизни полевой, В деревню, к бедным поселянам, В уединенный уголок, Где льется светлый ручеек, К своим цветам, к своим романам И в сумрак липовых аллей, Туда, где он являлся ей.
Абас уи лхәыцрақәа харан, Илбаӡом, ауаа, абал. Усҟан лыхәаԥшра даҿӡан Иеицырдыруа аинрал. Лан лаҳәшьцәа ааилацәҟәысит, Машьхәылҵлагь илыгәҭасит, Иларҳәауеит хаз-хазы: «Быԥшы, бармарахь, бласы!» «Сармарахь? Иззы? Изакәи?» «Изакәу иалабхи! Быԥшы. Абнахь, иахьгылоу иеилаҽы. Аруаа раԥхьаҵәҟьа. уажә уи Деиҭаҵт абан, ганхашәа игылаз!» — «Дарбан? Ани аинрал ҟәаз?»	Так мысль ее далече бродит: Забыт и свет и шумный бал, А глаз меж тем с нее не сводит Какой-то важный генерал. Друг другу тетушки мигнули, И локтем Таню враз толкнули, И каждая шепнула ей: «Взгляни налево поскорей». — «Налево? где? что там такое?» — «Ну, что бы ни было, гляди. В той кучке, видишь? впереди, Там, где еще в мундирах двое. Вот отошел. вот боком стал. — «Кто? толстый этот генерал?»
Илыдаҳныҳәалап ҳара С-Татиана лиааира. Шьҭарнахыс Иҳархап ҳамҩа ҽаџьара — Даҳхаҳмыршҭырц азын ҳазҿыз. Абраҟа ҩажәакгьы сыхәҭоуп: Зыӡбахә шәасҳәо сҩыза иоуп. Иаасырԥшуеит дызлаҟоу цқьа, Иныҳә сџьабаа хьанҭа иахьа Аепос иеиҳабу амуза! Исзыркыз сара алабашьа, Сумышьҭын сахьымҩахҟьаша!.. Иазхоит, исшәеит ауал дуӡӡа — Аклассицизм аҵас нагӡоуп, Ихьшәазаргь, аԥхьажәа ҟаҵоуп!	Но здесь с победою поздравим Татьяну милую мою И в сторону свой путь направим, Чтоб не забыть, о ком пою. Да кстати, здесь о том два слова: Пою приятеля младого И множество его причуд. Благослови мой долгий труд, О ты, эпическая муза! И, верный посох мне вручив, Не дай блуждать мне вкось и вкрив. Довольно. С плеч долой обуза! Я классицизму отдал честь: Хоть поздно, а вступленье есть.
Алицеи абаҳчақәарҿ сдунеи Шәарҭа азымдыруа ианышәҭуаз, Саниԥхьоз гәаҳәала Апулеи, Цицерон данысымкуаз зынӡас, Аԥшаҳәеиужь, амаӡа зыхшоз, Аҟыз рыбжь ааԥын иахьгоз, Аӡ хықәқәарҿ раԥхьаӡа сара Амуза сҭаауан сасра. Сыстудент кәымра, иаразнакала, Илашеит зегь рыла нас: Амуза ҩналеит цәқәырԥаҵас, Ирзышәаҳәеит гәыбылрыла Схәыҷра, ажәытәра, ахьӡ-аԥша, Аԥхыӡқәа, сгәы амаӡа иахша.	В те дни, когда в садах Лицея Я безмятежно расцветал, Читал охотно Апулея А Цицерона не читал, В те дни в таинственных долинах, Весной, при кликах лебединых, Близ вод, сиявших в тишине, Являться муза стала мне. Моя студенческая келья Вдруг озарилась: муза в ней Открыла пир младых затей, Воспела детские веселья, И славу нашей старины, И сердца трепетные сны.
Зегь аԥылт агәахәа рҽаҭа, Ақәҿиара иҳазнауан ҭахра. Державин аҭаҳмада, ҳгәаҭа, Иԥсымҭаз дҳақәныҳәеит ҳара.	И свет ее с улыбкой встретил; Успех нас первый окрылил; Старик Державин нас заметил И, в гроб сходя, благословил.
Иансыдыскыла уи абас, Иеицҿак исзыркуаз арҽхәара, Сдәықәнагалт, сагеит сымҵарс, Смуза сыма снеит сара: Ачараҿ, аицлабра иахьаҿыз, Ҵхагәанынӡа ауаа ахьыԥшыз, Агәырӷьа иахьақәмыз иеиқәтәара, Аҳамҭа нанагон иара. Игәырӷьон уа, Вакханка илеиԥшны, Ишәаҳәон аишәа иахьахатәаз, Аҿар, усҟан иара иахьӡаз, Иахьынҳалон, инеибеиԥшны, Смуза-хыҭҟьа, сызхара Сҩызцәарҿ салаҽхәон сара.	И я, в закон себе вменяя Страстей единый произвол, С толпою чувства разделяя, Я музу резвую привел На шум пиров и буйных споров, Грозы полуночных дозоров; И к ним в безумные пиры Она несла свои дары И как вакханочка резвилась, За чашей пела для гостей, И молодежь минувших дней За нею буйно волочилась, А я гордился меж друзей Подругой ветреной моей.
Аха, урҭқәа зегь сырԥырҵны Сыбналт хара. исышьҭан ус, Заҟантә смуза, амҩа сықәны, Ҿымҭ анеира сахьаҿыз, Сгәы арҿыхоз шана ажәала — Кавказтәи ашьхақәа ҳарҿала, Ҽыла, амза ахьаҳхаҷҷоз, Ленора лакәушәа ҳанцоз! Таврида ахықә ашҟа лара, Заҟантә уахынла иаҳбаларц, Дсыԥхьооз, аисыбжь саҳаларц, — Иахьылуа Нереида аҳра, — Ацәқәырԥақәа ишәаҳәо Адунеи аԥызҵаз дахьдырҽхәо.	Но я отстал от их союза И вдаль бежал. Она за мной. Как часто ласковая муза Мне услаждала путь немой Волшебством тайного рассказа! Как часто по скалам Кавказа Она Ленорой, при луне, Со мной скакала на коне! Как часто по брегам Тавриды Она меня во мгле ночной Водила слушать шум морской, Немолчный шепот Нереиды, Глубокий, вечный хор валов, Хвалебный гимн отцу миров.
Аҳҭнықалақь, зегь ахьҽырбо, Агәырӷьа-аччарақәа ныжь, Молдавиа ацәҳәыраҟны, игәырҩо, Убраҟа, зқьалақәа еилышь Иҩназ ирҭаауан сасра, Убра дыбнакит лара. Анцәа ражәа лхашҭит нас, Бызшәас ишьҭылхит дызлашәаз — Измымҵәоз адәқәа ргәыбылра. Аха зегь еиҭасит нас, Абар, са сбаҳчаҟны дахьааз, Дқыҭа ӡӷабхеит уажә лара: Гәырҩак лыблақәа ирхуп, Францыз шәҟәык деилаҳан илкуп...	И, позабыв столицы дальной И блеск и шумные пиры, В глуши Молдавии печальной Она смиренные шатры Племен бродящих посещала, И между ими одичала, И позабыла речь богов Для скудных, странных языков, Для песен степи, ей любезной. Вдруг изменилось всё кругом, И вот она в саду моем Явилась барышней уездной, С печальной думою в очах, С французской книжкою в руках.
Смуза ԥҳәызба раԥхьаӡа акәны Инагоу реизарахь даазгоит. Асакарашәҭ деиԥшха, длакәны Дызбоит, хыбаарак сагоит. Иеилагылоу аристократцәа, Ар рыфрантцәа, адипломатцәа, Аҳәса ԥагьацәа дрыбжьоуп, Абар, аа, рыгәҭаҵәҟьа дтәоуп. Илбоит, дырзыҟоуп гәаԥхарала Аҳәса ара иршәу ирыҟәну. Ирҳәо ажәа, ргәы иҭашу, Асасцәа, иаауа иеишьҭала, Ахацәагь, аҳәса ааҭкааны, Ирыкәша игылоу ижәпаҩны.	И ныне музу я впервые На светский раут привожу; На прелести ее степные С ревнивой робостью гляжу. Сквозь тесный ряд аристократов, Военных франтов, дипломатов И гордых дам она скользит; Вот села тихо и глядит, Любуясь шумной теснотою, Мельканьем платьев и речей, Явленьем медленным гостей Перед хозяйкой молодою, И темной рамою мужчин Вкруг дам, как около картин.
Илгәаԥхоит инагоу ражәа, Иахьа абра изқәу ҳаҭыр. Рԥагьара, рцәаҩа хьшәашәа, Зықәра, зчын еиԥшым акыр. Аха дарбан урҭ рыгәҭа, Ҿымҭ иԥшу, иеиқәу злакҭа? Тәымшәа иршьауа даргьы?.. Иҿаԥхьа ииасуа зегьы Гәыԥҵәагоушәа избо абра, Злакҭа асплин аӡбахә аҳәо? Насгьы ара даазгеишь шәымҳәо? Дызусҭа? Евгени иоума иара? Иара иакәхарышь? Аиеи! — Ҳашҟа уи дхынҳәижьҭеи иҵуеи?	Ей нравится порядок стройный Олигархических бесед, И холод гордости спокойной, И эта смесь чинов и лет. Но это кто в толпе избранной Стоит безмолвный и туманный? Для всех он кажется чужим. Мелькают лица перед ним, Как ряд докучных привидений. Что, сплин иль страждущая спесь В его лице? Зачем он здесь? Кто он таков? Ужель Евгений? Ужели он?.. Так, точно он. — Давно ли к нам он занесен?
Дшыҟац дыҟоу ма деиқәтәоу? Дызҿыц даҿума уи ҩаԥхьа? Нас дышԥахынҳәи шәымҳәо? Даҳзаазгазеи арахь иахьа? Динаурума: Мельмот, Акосмополит, ма апатриот, Гарольд, Квакер, агьангьаша? Ҽа сабрадак иҿоу, ҳазжьаша? Мамзаргь, уи дҟалоу уаҩҵас? Ҳа ҳаиԥш, ишыҟоу аиԥш жәлара? Абар уи иабжьызго сара: Уацрыҵ амода, заамҭа цаз, Адунеи иазааугахьоу азхоит. — Дыжәдыруоу? «Ааи», «мап» ҳәа гоит.	Всё тот же ль он иль усмирился? Иль корчит так же чудака? Скажите, чем он возвратился? Что нам представит он пока? Чем ныне явится? Мельмотом, Космополитом, патриотом, Гарольдом, квакером, ханжой, Иль маской щегольнет иной, Иль просто будет добрый малой, Как вы да я, как целый свет? По крайней мере мой совет: Отстать от моды обветшалой. Довольно он морочил свет. — Знаком он вам? — И да и нет.
Избан абас аиԥш гәыбылрада Шәзаҿу уи ауаҩ ирџьара? Иахҟьозар акәхап, ааԥсарада Зегь ҳажәа ахьрылаҳҵо ҳара? Ақәыԥшцәа, иџьбароу зҟазшьа, Ма иахьа зых беиа изшьа, Хьымӡӷыс ирбауа ма ччархәс, Аӡәгьы дзамшаҭои зынӡас? Издыруада, иҳаҳауа Иҟалаз ак еиԥш иаҳшьоу? Шәарҭас абзамыҟәра ҳбоу? Адуқәа рдуура ҳахьыԥшуа, Аамҭа бжьаратәла агара, Абри аума ҳамыч зықәхара?	— Зачем же так неблагосклонно Вы отзываетесь о нем? За то ль, что мы неугомонно Хлопочем, судим обо всем, Что пылких душ неосторожность Самолюбивую ничтожность Иль оскорбляет, иль смешит, Что ум, любя простор, теснит, Что слишком часто разговоры Принять мы рады за дела, Что глупость ветрена и зла, Что важным людям важны вздоры, И что посредственность одна Нам по плечу и не странна?
Насыԥла дшоуп зҿара ҿара агмыз, Насыԥла дшоуп ианшәыша ишәыз, Аԥсҭазаара аҵааԥс иацыз Иамырлаҳәыз, зразҟы иакыз. Узырҟьало аԥхыӡқәа рымҩа ианымыз, Ахархь уаа рдунеи зыцәтәыммыз, Ифрантыз, — ҩеижәа данырҭаз, Ҩажәижәабарз насыԥла ичаз, Ҩынҩажәижәаба данҭала Рҵыхәа ԥызҵәа зуалқәа, збаџьқәа; Ахьӡ-аԥша, аԥара, ачынқәа Изауз иеишьҭала-еишьҭала, Иеицҿакны иззырҳәауа абас: N.N. дуаҩ бзиаӡоуп зынӡас!	Блажен, кто смолоду был молод, Блажен, кто вовремя созрел, Кто постепенно жизни холод С летами вытерпеть умел; Кто странным снам не предавался, Кто черни светской не чуждался, Кто в двадцать лет был франт иль хват, А в тридцать выгодно женат; Кто в пятьдесят освободился От частных и других долгов, Кто славы, денег и чинов Спокойно в очередь добился, О ком твердили целый век: N. N. прекрасный человек.
Аха иаҳнаҭауеит агәала Ҳҿара башан ҳәа аҳәара, Иҳаԥсахуан ҳәа зегь рыла, Ҳаржьон ҳәа ақәыӡбра, арџьара. Агәаҳәарақәа, зны ҳзытҟәоз, Агәыӷрақәа, ԥхьа ҳазгоз, Илеиуаз бӷьушәа ибааны, Зыҿҳәара аамҭа ааны. Угәы ԥнаҵәоит еснагь уара Аишәаҿ афатә-ажәтә, ачыс. Аԥсҭазаара агәҭакыс Аԥхьаӡара; убас жәлара — Зҵас, зышьцылара уҭахӡам Рыланеира, угәы зыхӡам.	Но грустно думать, что напрасно Была нам молодость дана, Что изменяли ей всечасно, Что обманула нас она; Что наши лучшие желанья, Что наши свежие мечтанья Истлели быстрой чередой, Как листья осенью гнилой. Несносно видеть пред собою Одних обедов длинный ряд, Глядеть на жизнь как на обряд И вслед за чинною толпою Идти, не разделяя с ней Ни общих мнений, ни страстей.
Абас даныҟала ӡбатәыс, Ицәгьан ачҳара (агәара жәга), Заҟа изырҳәеи уи нахыс: Цасҳәа иршаз анашԥа, Изхымыԥшыло улакҭа, Ауаа ирылоу аҿаасҭа; С-Демон диеиԥшыртәуан уи цәгьа. Онегин (ҳилагап ҩаԥхьа), Ленски данишь инаркны, Акы ихы назымк џьара Шықәс ҩажәифба рҟынӡа иара Ус-ҳәыс имамкәа, игәаӷьны Ԥҳәыс даамга, маҵыкгьы муа Ддәықәын, аамҭа гауа.	Предметом став суждений шумных, Несносно (согласитесь в том) Между людей благоразумных Прослыть притворным чудаком, Или печальным сумасбродом, Иль сатаническим уродом, Иль даже демоном моим. Онегин (вновь займуся им), Убив на поединке друга, Дожив без цели, без трудов До двадцати шести годов, Томясь в бездействии досуга Без службы, без жены, без дел, Ничем заняться не умел.
Агәырҩа ихаԥеит, ихымҵуа, Аҭыԥ ԥсахрақәа игәаԥхоит, (Ари аҵас, иуцрымҵуа, Шьоук рзы илахьынҵахоит) Инижьт ақыҭа, дахьахыз, Адәқәа, абнақәа, иԥшыз, Ашьа икеиҭәаз рхьырша Иахьиԥылоз иасымша... Дныҟәауан хықәкык ҟамҵа, Игәхьаа дашьҭан артәара. Ус, иныҟәарагь убра Зегь реиԥш игәы ақәҿыӷьит зынӡа. .Чацки иеиԥш, ӷбала ихынҳә иааз, Абал даниоит, уи — дызлашәаз!..	Им овладело беспокойство, Охота к перемене мест (Весьма мучительное свойство, Немногих добровольный крест). Оставил он свое селенье, Лесов и нив уединенье, Где окровавленная тень Ему являлась каждый день, И начал странствия без цели, Доступный чувству одному; И путешествия ему, Как всё на свете, надоели; Он возвратился и попал, Как Чацкий, с корабля на бал.
Инаскьа-ааскьеит игылаз, Маӡажәак ахьӡауеит азал. Аԥшәмаԥҳәыс лышҟа хықәкыла Ԥҳәыск дааиуеит, длыцуп аинрал. Уи аццакра лнубааломызт, Дыхьшәашәамызт, мыцхә лҳәомызт, Лыбла кылцақәа кам-камуа, Сырбаланда ҳәа иԥшуам уа. Дызлаҟам лҽалалтәуам џьара, Гәамҵра аныԥшуам лхы-лҿы, Ак ахырҟьамызт уи лҿы. Ииашан далаҟан лара Du comme il faut (Шишков, саҭамыз, Иубоит аиҭагара шамуз!).	Но вот толпа заколебалась, По зале шепот пробежал. К хозяйке дама приближалась, За нею важный генерал. Она была нетороплива, Не холодна, не говорлива, Без взора наглого для всех, Без притязаний на успех, Без этих маленьких ужимок, Без подражательных затей. Всё тихо, просто было в ней, Она казалась верный снимок Du comme il faut. (Шишков, прости: Не знаю, как перевести.)
Аҳәса неины аԥсшәа ларҳәон, Аҭакәажәцәа лыхәаччон лара, Ахацәа ԥшьаала илымҵахырхәон, Рылаԥш лаҩмыжьуа џьара. Аӡӷабцәа уи лаԥхьа, ԥшьаала, Ииасуан ҳаҭырбарала, Иԥынҵа, ижәҩақәа дырҩах. Аинрал иҽҭигон. Исҳәап иеҭах Ла дыссируп ҳәа мыцхәы Аӡәгьы иҳәомызт, аха, абар, Илыдубалом ахабар Лондонтәи амода зку, Рбызшәала иазгәаҳҭозар, иаҳҳәап: Иахьӡуп: vulgar (Иамуит, мап! —	К ней дамы подвигались ближе; Старушки улыбались ей; Мужчины кланялися ниже, Ловили взор ее очей; Девицы проходили тише Пред ней по зале; и всех выше И нос и плечи подымал Вошедший с нею генерал. Никто б не мог ее прекрасной Назвать; но с головы до ног Никто бы в ней найти не мог Того, что модой самовластной В высоком лондонском кругу Зовется vulgar. (Не могу.
Абри ажәа са сыԥс ацуп, Аха исзеиҭагом иара, Ҳа ҳҿы макьаназыҳәа иҿыцуп, Иҟалап икьаҿхаргь аҿҳәара, Ишԥабзиаз аепиграммаз.) Аԥҳәыс лахь сиасып, саҭамыз: Акәа дҭаршәӡан агәыкра. Астол аҿ длыватәан лара Нина Воронскаиа, иссиру, — Нева аԥшаҳәа а-Клеопатра, Иаҭахыҵәҟьоуп ақәшаҳаҭра: Нина лыԥшӡа хьшәашәа, идыру, Ауаа зыршанхо мбатәӡа Лгәыла дшамҵәахуаз зынӡа!..	Люблю я очень это слово, Но не могу перевести; Оно у нас покамест ново, И вряд ли быть ему в чести. Оно б годилось в эпиграмме.) Но обращаюсь к нашей даме. Беспечной прелестью мила, Она сидела у стола С блестящей Ниной Воронскою, Сей Клеопатрою Невы; И верно б согласились вы, Что Нина мраморной красою Затмить соседку не могла, Хоть ослепительна была.
Евгени дхәыцуеит: «Лара лоума? Лхы аахҵәа. аха схы стәым. Ақыҭа цәҳәырахьтә! Иҟалоума?!» Илорнет, ҭацәыха зқәым, Иаҿуп лара лахь арԥшра. Лсахьа изцәырнагоит иара Ихашҭхьаз дыргақәак хәашьӡа. «Аҭауад! зберет ҟаԥшьӡа Абна, Испаниатәи ахаҭарнак Дудыруоу иацәажәо аԥҳәыс?» — Онегин дгәаҭо џьашьахәыс: «Аҳа! Игомызт ухабар уа, Дусырдырп, ара уԥшыз.» «Дарбан соумҳәои?» — «Сыԥҳәыс».	«Ужели, — думает Евгений, — Ужель она? Но точно. Нет. Как! из глуши степных селений.» И неотвязчивый лорнет Он обращает поминутно На ту, чей вид напомнил смутно Ему забытые черты. «Скажи мне, князь, не знаешь ты, Кто там в малиновом берете С послом испанским говорит?» Князь на Онегина глядит. «Ага! давно ж ты не был в свете. Постой, тебя представлю я». — «Да кто ж она?» я — «Жена моя».
«Ԥҳәыс дааугоу! Исмаҳацт макьана! Иҵуазеи?» «Ҩышықәса ирҭоуп»; — «Илыжәлои?» «Ларина». — «Татиана!» — «Шәабеибадыри?». «Ргәыла соуп». — «Уаала лассы.». Иеишьҭагыла, Аҭауад иҩыза — лгәыла, Иԥҳәыс лахь днеигауеит абра, Аҳкәажә диҿаԥшуеит иара. Лгәы хыҭхыҭзааит мыцхәӡа, Машәырны аиниара дзыниаз Уамашәаҵәҟьа уаҟа илбаз, Аха лҽылымԥсахт зынӡа: Анкьа илымаз аҟазшьала Иааиз диеихырхәауеит ԥшьаала.	«Так ты женат! не знал я ране! Давно ли?» — «Около двух лет». — «На ком?» — «На Лариной». — «Татьяне!» «Ты ей знаком?» — «Я им сосед». — «О, так пойдем же». Князь подходит К своей жене и ей подводит Родню и друга своего. Княгиня смотрит на него. И что ей душу ни смутило, Как сильно ни была она Удивлена, поражена, Но ей ничто не изменило: В ней сохранился тот же тон, Был так же тих ее поклон.
Заҵа дыҭрыс, иаразнакала, Дымцәышхара, дымҟаԥшьхара: Лыџьымшьгьы мҵысит машәырла, Лқьышәқәагь аамқәацеит џьара. Дылзыԥшын уи, гәцаракрала, Иагьа иундазгьы акала Татиана ԥасатәи дибом. Длацәажәарц иӡбит. иауӡом; Нас лара лхаҭа дҵаауеит, Ара дааижьҭеи заҟа ҵуа, Рқыҭахьтә акәу дахьаауа; Дааԥса лхаҭа диҿаԥшуеит. Ддәықәлоит. ацара даҿуп, Онегин дшанханы дыԥшуп.	Ей-ей! не то, чтоб содрогнулась Иль стала вдруг бледна, красна. У ней и бровь не шевельнулась; Не сжала даже губ она. Хоть он глядел нельзя прилежней, Но и следов Татьяны прежней Не мог Онегин обрести. С ней речь хотел он завести И — и не мог. Она спросила, Давно ль он здесь, откуда он И не из их ли уж сторон? Потом к супругу обратила Усталый взгляд; скользнула вон. И недвижим остался он.
Ари Татиана лакәну? Ихала Абаҳчараҿ дзыдгылаз зны? Ҳроман анаҳкуаз аламҭала, Ақыҭа кҿаха агәҭаны, Ахшыҩ рҵагақәа зеиҳәоз, Иҟәыӷоу абжьгара зиҭоз, Зышәҟәы имоу иҵәахны, Лгәы иҭаз зныԥшыз иаартӡаны, Зцәанырра зымҵәахыз маӡа, Аӡӷаб лакәу. ԥхыӡу ари? Аӡӷаб, зны зыгәхьаагь уи Акала уаҳа имкыз зынӡа. Убри лоума иԥыла абас, Уссгьы длымамшәа зынӡас?!	Ужель та самая Татьяна, Которой он наедине, В начале нашего романа, В глухой, далекой стороне, В благом пылу нравоученья Читал когда-то наставленья, Та, от которой он хранит Письмо, где сердце говорит, Где всё наруже, всё на воле, Та девочка. иль это сон?.. Та девочка, которой он Пренебрегал в смиренной доле, Ужели с ним сейчас была Так равнодушна, так смела?
Абал ааныжьны, имацара, Гәхьаак има иҩныҟа дцоит. Агәырҩеи агәырӷьа хаареи Дрылазгало ԥхыӡк ибоит. Дҿыхоит. изааргоит ашәҟәы, N аҭауад уа мыцхәы Диҳәо ааԥхьара ҟаиҵоит. «О, анцәа! Ла лахь ауп, сцоит!» Аҭак иҩит, ҳаҭырбарала. Ихьи? Ижәызҵазеи амца, Игәы хьшәашәа-аашьагә аҵа Изакәызеи абас иҭала? Гәалоу? Башоу? Ма аҿара Иатәу бзиабароу иара?	Он оставляет раут тесный, Домой задумчив едет он; Мечтой то грустной, то прелестной Его встревожен поздний сон. Проснулся он; ему приносят Письмо: князь N покорно просит Его на вечер. «Боже! к ней!.. О, буду, буду!» и скорей Марает он ответ учтивый. Что с ним? в каком он странном сне! Что шевельнулось в глубине Души холодной и ленивой? Досада? суетность? иль вновь Забота юности — любовь?
Исааҭқәа иԥхьаӡоит еиҭа Евгени, аха амш хәлаӡом. Ус жәаба ҟалеит уажәшьҭа: Дыԥрит — иҽуардын уахьӡом. .Абарҵа днадыххылт, ццакрала, Дныҩналт. Татиана дтәоуп лхала, Аминуҭқәа цоит ишьҭхыс, Аҩыџьагь уа еидтәалоуп ус. Онегин изҳәаӡом ажәак, Дазыманшәаламкәа дҟалоит. Илҳәо аарла аҭак ҟаиҵоит. Хәыцрак дамоуп уи дыргәаҟ, Дкылкаа лыхәаԥшра даҿуп, Лара ԥшьаала ус дыԥшуп.	Онегин вновь часы считает, Вновь не дождется дню конца. Но десять бьет; он выезжает, Он полетел, он у крыльца, Он с трепетом к княгине входит; Татьяну он одну находит, И вместе несколько минут Они сидят. Слова нейдут Из уст Онегина. Угрюмый, Неловкий, он едва-едва Ей отвечает. Голова Его полна упрямой думой. Упрямо смотрит он: она Сидит покойна и вольна.
Иеиԥиҟьоит иҩналарала Лхаҵа, игәахәуам tête-à-tête, Нас, Онегин днаидтәала, Рлафқәа игәалашәт, ицахьаз, Урҭ еибарччоит. Уахь иҩналоит Асасцәа зегь, аԥсы ахалоит Ражәа, ҵәылеибахра згым, Реимак, аҽырбара иатәым, Аԥшәмаԥҳәысгьы илгәаԥхоит; Нас, убарҭқәа рыцныхәрас, Еиҳа ԥызҟауаз, хра злаз, Зажәрак аҵамҵакәа игоит. Ргәы иҭоу анырымӡо абас, Игәахәоу цәажәаран ишьаз!	Приходит муж. Он прерывает Сей неприятный tête-à-tête С Онегиным он вспоминает Проказы, шутки прежних лет. Они смеются. Входят гости. Вот крупной солью светской злости Стал оживляться разговор; Перед хозяйкой легкий вздор Сверкал без глупого жеманства, И прерывал его меж тем Разумный толк без пошлых тем, Без вечных истин, без педантства, И не пугал ничьих ушей Свободной живостью своей.
Ирацәан араҟа инагаз Ақалақь уаа, акыр злоу, Захьынџьара еснагь инаԥхьаз, Убас алыгцәагьы назлоу... Аҳәса убон, зықәра цахьаз, Злакҭа акыр ицәгьахахьаз, Ӡӷабцәакгьы урынион ара, Лахҿыхрак амамыз зхаҿра. Убас хаҭарнаккгьы дубон, Аҳәынҭқарратә жәабжьқәа зҳәоз, Лыгажәыкгьы, ашла иагоз, Ажәытә лаф жәытә гьамала иҳәон: Дацклаԥшӡауа, ишәа-изаны. Иахьа иухнарччауеит, ҵаны.	Тут был, однако, цвет столицы, И знать, и моды образцы, Везде встречаемые лица, Необходимые глупцы; Тут были дамы пожилые В чепцах и в розах, с виду злые; Тут было несколько девиц, Не улыбающихся лиц; Тут был посланник, говоривший О государственных делах; Тут был в душистых сединах Старик, по-старому шутивший: Отменно тонко и умно, Что нынче несколько смешно.
Аепиграммақәа ирызгагаз, Уаҩ ҟасак дубон абра, Дрызгәаан уи: ачаи ахьыхааз, Ахаҵабжь, аҳәса ргаӡара, Ароман, зыӡбахә иаҿыз, Авензель, аиҳәшьцәа иддыркыз, Аибашьра аӡбахә, ас иауз, Ажурналқәа рымц, иԥҳәыс.	Тут был на эпиграммы падкий, На всё сердитый господин: На чай хозяйский слишком сладкий, На плоскость дам, на тон мужчин, На толки про роман туманный, На вензель, двум сестрицам данный, На ложь журналов, на войну, На снег и на свою жену.
Абар, Проласов, хәымгарала Зыӡбахә ахара игахьоу, St.-Priest, укарандашьқәа рыла, Альбомқәа зегь зҵәаӷәахьоу. Ҽаӡәых, аа, ашәаҿ, ажурнал Даагәылшәазшәа — иазшоу абал — Маалықьҵас аҵәаԥшь иҿшьуп, Ҿымҭӡо, дкалаӡа дыԥшуп. Ныҟәаҩыкгьы, ибжьанагалаз, Знамыс цаӡахьоу; ишәу, Иԥшышьа, игылашьа — иӡбу, Асасцәа, уа иеилагылаз, Иахыччауа иазыԥшуан, Рылаԥш ақәыӡбаргь ауан.	Тут был Проласов, заслуживший Известность низостью души, Во всех альбомах притупивший, St.-Priest, твои карандаши; В дверях другой диктатор бальный Стоял картинкою журнальной, Румян, как вербный херувим, Затянут, нем и недвижим, И путешественник залётный, Перекрахмаленный нахал, В гостях улыбку возбуждал Своей осанкою заботной, И молча обмененный взор Ему был общий приговор.
Евгени аухантәарак иаша Татиана лакәын дызхәаԥшуаз, Аха ақыҭаҿ, аӡӷаб баша, Ԥаса иара иҿыԥсаауаз Лакәмызт — иеицырдыруа аҳкәажәуп, Нева зырлашаа дреиӷьуп, Нцәахшаны дибоит иара. Адгьыл иқәынхо жәлара! Ева шәлеиԥшуп, зегь шәызхылҵыз: Ишәаҭәашьоу шәызхом шәара, Амаҭ шәыԥхьоит ҽаџьара — Аҵла маӡахь, уи иаҿыҵыз Ашәыр шәашьҭоуп, зфара ҵасым, Ишәфаанӡагь џьанаҭ џьанаҭым!	Но мой Онегин вечер целой Татьяной занят был одной, Не этой девочкой несмелой, Влюбленной, бедной и простой, Но равнодушною княгиней, Но неприступною богиней Роскошной, царственной Невы. О люди! все похожи вы На прародительницу Эву: Что вам дано, то не влечет; Вас непрестанно змий зовет К себе, к таинственному древу; Запретный плод вам подавай, А без того вам рай не рай.
Лыҽшԥеиҭалки уи зынӡа! Лҭыԥ дышԥанаалеи иахьазы! Ауаа нага рҵасқәа ҵа Зегь шԥагәнылкылеи лассы! Анкьатәи Татиана иахьала Ари дузлыдкылоу акала: Зегь зеихырхәо рынцәахәы, Абри лоуми иҿикаа згәы! Ҵхагәанынӡа иара изыҳәа Морфеи дитҟәаанӡа лара, Енагь даҿын агәырҩара, Амза дазыԥшуа, ашьшьыҳәа, Ицон лхәыцрақәа ԥырны, Наӡаӡа иҩызара лҭахны!..	Как изменилася Татьяна! Как твердо в роль свою вошла! Как утеснительного сана Приемы скоро приняла! Кто б смел искать девчонки нежной В сей величавой, в сей небрежной Законодательнице зал? И он ей сердце волновал! Об нем она во мраке ночи, Пока Морфей не прилетит, Бывало, девственно грустит, К луне подъемлет томны очи, Мечтая с ним когда-нибудь Свершить смиренный жизни путь!
Абзиабара ақәра еилнахуам, Аха еиҳа иҿоу агәқәа Ирызнауеит иара сабаԥра — Адәы ишазеиӷьу аиԥш ақәа: Ацәаакыраҿ еиҳа иҿыхоит, Еиҳа аҽеиҭакуа идәықәлоит, Иазҳауеит иҭәуа, илашо Ашәыр — аԥсабара иахшо. Ус-ус, ианажәлакь ҳамч-ҳалша, Ҳаназааигәахо адамра Лахьеиқәроуп ҳашьҭақәа рзыԥшра, Иџьбароуп ҭагалантәи аԥша: Аҵлақәа рыбӷьы цәзырҳәӡо, Адәқәа ӡмахны иҟазҵо.	Любви все возрасты покорны; Но юным, девственным сердцам Ее порывы благотворны, Как бури вешние полям: В дожде страстей они свежеют, И обновляются, и зреют — И жизнь могущая дает И пышный цвет, и сладкий плод. Но в возраст поздний и бесплодный, На повороте наших лет, Печален страсти мертвой след: Так бури осени холодной В болото обращают луг И обнажают лес вокруг.
Иҩашьаӡом: Евгени, абар, Татиана бзиа дибаӡоит. Дышлызхәыцуа, ес-иаашар Амши-аҵхи еишьҭала ицоит. Уаҳа уск агәхьаа мкы, Иҽуардын ааҵакы Днеиуеит лара лахь хҿаҵас, Енагь уи длышьҭоуп гагаҵас. Насыԥны ибоит уи лыхәдақәҵа Лыхәда изықәыршәыр иара, Ма дманшәалахар, џьара, Лнапы дахьысыр, ицаӡа, Ма лмаҵуҩцәа раԥхьа, убра, Изышьҭыхыр лчабра.	Сомненья нет: увы! Евгений В Татьяну, как дитя, влюблен; В тоске любовных помышлений И день и ночь проводит он. Ума не внемля строгим пеням, К ее крыльцу, стеклянным сеням Он подъезжает каждый день; За ней он гонится, как тень; Он счастлив, если ей накинет Боа пушистый на плечо, Или коснется горячо Ее руки, или раздвинет Пред нею пестрый полк ливрей, Или платок подымет ей.
Енагь дыхьшәашәаӡа диԥылоит, Иагьа хаԥсыра ибаргьы иара. Ԥшьаала лыҩны длыдылкылоит, Ҩбаҟа жәа налҳәоит; сасра Дахьнеиуа, диеихырхәоит ма ус; Ҽазных — дгәыгәҭажьуп зынӡас, Ҽеицакрам дышьҭых дызмоу, Уи лаҭәаршьауам дызлоу. Онегин цәышхароуп дызҿу: Дылбаӡом, ма игәхьаа лкым, Онегин дҩоит, аа, ԥштәык ихам, Егьигым ихьырц аимҳәа ду. Иабжьыргоит: аҳақьымцәа ибарц, Аҳақьымцәа: аӡқәа рышҟа дцарц.	Она его не замечает, Как он ни бейся, хоть умри. Свободно дома принимает, В гостях с ним молвит слова три, Порой одним поклоном встретит, Порою вовсе не заметит; Кокетства в ней ни капли нет — Его не терпит высший свет. Бледнеть Онегин начинает: Ей иль не видно, иль не жаль; Онегин сохнет, и едва ль Уж не чахоткою страдает. Все шлют Онегина к врачам, Те хором шлют его к водам.
Аха уахь дцаӡом; нарцәыҟа Иеиӷьишьап уи ацынхәрас. Татиана дамам уи дыргәаҟуа (Ус ауп ишыҟоу аҳәса рҵас). Аха дылԥрышәауам џьара, Дгәаҟ дгәаҭеиӡауеит иара, Згәы бзиоу иеиԥш, иҽырӷәӷәо, Инапала, зымч цахьоу, Аҳкәажә лахь иҩит ашәҟәы; Аханатә аахысгьы иара Даҿын ашәҟәыҩҩра арџьара, Аха агәхьаа, анҭала игәы Уаҳа илнаршом уажәшьҭа, Абар, ашәҟә ииҩыз ахаҭа.	А он не едет; он заране Писать ко прадедам готов О скорой встрече; а Татьяне И дела нет (их пол таков); А он упрям, отстать не хочет, Еще надеется, хлопочет; Смелей здорового, больной Княгине слабою рукой Он пишет страстное посланье. Хоть толку мало вообще Он в письмах видел не вотще; Но, знать, сердечное страданье Уже пришло ему невмочь. Вот вам письмо его точь-в-точь.
Онегин Татьяна илзиҩыз ашәҟәы Избоит зегь заа: ишәаҳауа Сгәырҩа маӡа шәгәы ннархоит. Хәымгашьара сызнархиоит Сзышьҭои? Иамоузеи хықәкыс Изакә цәгьахәыц гәырӷьои иахьа Сара схы сызҭо қәыӡбтәыс!	Письмо Онегина к Татьяне Предвижу всё: вас оскорбит Печальной тайны объясненье. Какое горькое презренье Ваш гордый взгляд изобразит! Какому злобному веселью, Быть может, повод подаю!
Машәырны ҳԥеиԥш ҳахьеиԥнагалаз, Ацқьа-цәаҩа ишәыдызбалаз Са сзаԥымлеит игәаӷьны: Сҽасымҭеит сцәанырра аҵас, Са схақәиҭра мӡышәа, исхаз, Иамгарцазы исыхԥааны. Иҟан ҽа ҿыҵгакгьы убас: Баша Ленски иҭахара. Уи аминуҭ азын убра Иԥсит, ихьшәашәеит сгәы збылуаз; Зегьы срыцәтәымны санынха, Схәыцуан: аразҟ ацынхәрас Схақәиҭра сымаз! О, ҳазшаз, Сышԥахьхәи, ишԥаҟасҵеи агха!	Случайно вас когда-то встретя, В вас искру нежности заметя, Я ей поверить не посмел: Привычке милой не дал ходу; Свою постылую свободу Я потерять не захотел. Еще одно нас разлучило. Несчастной жертвой Ленский пал. Ото всего, что сердцу мило, Тогда я сердце оторвал; Чужой для всех, ничем не связан, Я думал: вольность и покой Замена счастью. Боже мой! Как я ошибся, как наказан.
Минуҭкгьы мырӡуа гәыбылрала, Шәыхәаԥшра, шәа шәымҩа аԥшра, Шәычча, шәыблақәа рҭаԥшра — Шәара ихышәхыз сылаԥш ала, Шәзыӡырҩра, ак згым уаҩԥсны Шәшаны шәшыҟоу агәрагара, Шәҿаԥхьа агәаҟра, аҵыкәкәара — Абри сызшазааит иразҟны.	Нет, поминутно видеть вас, Повсюду следовать за вами, Улыбку уст, движенье глаз Ловить влюбленными глазами, Внимать вам долго, понимать Душой все ваше совершенство, Пред вами в муках замирать, Бледнеть и гаснуть. вот блаженство!
Аха иабаҟоу! Уажә шәа шәзы Сгәаҟуеит, иҟоу зегь ҟасҵоит, Сымшқәеи ссааҭқәеи сраӡоит: Арахь башаӡа, иласы, Имҩасуеит иқәԥраа, ԥхьаҟа, Ма исцәыхьанҭои заҟа!.. Иԥҵәоуп саамҭа. акрыҟоу? Аха нарха аурц сыҿҳәара — Исҭахуп ашьжьымҭан, санҿыхо, Сымш шәшацу — шәшызбо агәрагара!..	И я лишен того: для вас Тащусь повсюду наудачу; Мне дорог день, мне дорог час: А я в напрасной скуке трачу Судьбой отсчитанные дни. И так уж тягостны они. Я знаю: век уж мой измерен; Но чтоб продлилась жизнь моя, Я утром должен быть уверен, Что с вами днем увижусь я.
Сшәоит: ахара зду са сажәа Рацәак ԥнамҟо иҟалашт. Гызмал хычча — хыбаароушәа Ҽыԥныҳәак сышҟа ишәырхашт. Ишгәаҟроу жәдыруама хаҭала Абзиабара аҿыгәыҳәаара: Ицәгьоуп, ахшыҩ ацхыраарала, Ашьеисра анкылара, артәара... Сазхьуан, сагәӡуа шәшьамхы, Шәшьап аҵаҟа, асаара, Сқьыз-қьызуа, сшәыҳәо сызхара, Сзыргәаҟуа шәасҳәарц имҵәахы.	Боюсь, в мольбе моей смиренной Увидит ваш суровый взор Затеи хитрости презренной — И слышу гневный ваш укор. Когда б вы знали, как ужасно Томиться жаждою любви, Пылать — и разумом всечасно Смирять волнение в крови; Желать обнять у вас колени И, зарыдав, у ваших ног Излить мольбы, признанья, пени, Всё, всё, что выразить бы мог,
Аха, арахь измам иеиԥш гәала, Сыԥшышьа, сажәа даҽакуп. Сышәԥылоит, сшәацәажәауеит ԥшьаала, Разҟ змоу уаҩԥсык иԥшра сыԥшнуп...	А между тем притворным хладом Вооружать и речь и взор, Вести спокойный разговор, Глядеть на вас веселым взглядом!..
Нас абас ауп: изӡаларгьы Схы сзаиааиуам; зегь ӡбуп: Шьҭарнахыс шәнапы сануп, Слахьынҵа шсызныҟәалакгьы!	Но так и быть: я сам себе Противиться не в силах боле; Всё решено: я в вашей воле, И предаюсь моей судьбе.
Иҟам аҭак ахабар, Ҩынтәгьы, хынтәгьы — имааит акы, Еизаракаҿ дахьнеи, абар — Ашә анааирт, иаразнакы Диҿаҳт, деихашәуп зынӡа! Аԥсышәак лымҳәара заҵа! Уу! Татиана дшеибакәу, Амақьа еиԥш ауп дышшәу! Лыԥсеибафара илыԥшныз, Аарла илычҳауан; иара Даҿуп ишиашоу лҿаԥшра: Иабаҟоу агәхьаа, дыззыԥшыз? Алаӷырӡ шьҭа абаҟоу, иаба?! Гәыԥжәароуп иибо лабҿаба!	Ответа нет. Он вновь посланье: Второму, третьему письму Ответа нет. В одно собранье Он едет; лишь вошел. ему Она навстречу. Как сурова! Его не видят, с ним ни слова; У! как теперь окружена Крещенским холодом она! Как удержать негодованье Уста упрямые хотят! Вперил Онегин зоркий взгляд: Где, где смятенье, состраданье? Где пятна слез?.. Их нет, их нет! На сем лице лишь гнева след.
Лхаҵа ма дызлоу дрыцәшәа, Маӡак, издыруада, џьара, Лгәаҿы илымазҭгьы иҵәахшәа. Уажә ибама урҭқәа иара. Мап! Игәыӷрақәа ԥҵәаны Дцоит, ихыдара цәҳаны, Агәырҩа хылоит илакҭа. Ауаа дырцәыбналоит еиҭа. Ауада ҟәиҭ-ԥсит аҿ, иԥшыз, Иеиҭеигәалашәоит иара Игәыргагаз ахандра, Абалқәа ихыхра ианаҿыз, Ишьҭа ихылоз, ихаԥаз, Ацәҳәыра ҭыԥ аҟны дзыртәаз.	Да, может быть, боязни тайной, Чтоб муж иль свет не угадал Проказы, слабости случайной. Всего, что мой Онегин знал. Надежды нет! Он уезжает, Свое безумство проклинает — И, в нем глубоко погружен, От света вновь отрекся он. И в молчаливом кабинете Ему припомнилась пора, Когда жестокая хандра За ним гналася в шумном свете, Поймала, за ворот взяла И в темный угол заперла.
Еиҭа ашәҟәқәа шьҭихт Евгени, Дрыԥхьауеит: Гибон,Руссо, Шамфори, Гердери, Манзони, Madame de Staёl, Биша, Тиссо, Диԥхьауеит агәрамгаҩ Бель, Иара убасгьы Фонтенель, Ԥыҭҩык иара ҳа ҳтәқәагьы, Мап рцәимкит акгьы; Альманахқәа, ажурналқәа, — Зегь ахшыҩ ахьаҳдырҵо, Уажә еимакны сахьдырџьо, Анкьа са сзы амадригалқәа Ахьанылауаз сырҽхәо, Иахьеицырҳәауаз: E sempre bene.	Стал вновь читать он без разбора. Прочел он Гиббона, Руссо, Манзони, Гердера, Шамфора, Madame de Staёl, Биша, Тиссо, Прочел скептического Беля, Прочел творенья Фонтенеля, Прочел из наших кой-кого, Не отвергая ничего: И альманахи, и журналы, Где поученья нам твердят, Где нынче так меня бранят, А где такие мадригалы Себе встречал я иногда: Е sempre bene, господа.
Иашоуп, ашәҟәқәа дрыԥхьоит ахьӡуп Аха ихәыцра цон хара: Игәаҵа иҭагьежьуеит дыргәаҟуа, Агәыӷра, агәҭыха, агәырҩара, Икьыԥхьыз анбанқәа рыгәҭа, Иҵашәауан илакҭа Уа ианӡамыз даҽакы, — Абар, иҭаӡаз ихы: Ажәытә жәабжьқәа мбатәы, Угәы, уԥсаҵа зытҟәарыз, Ма аԥхыӡқәа, иҭацәыз, Уҳәан-сҳәанқәа, аҿаҳәатәы, Алакәқәа, иеиҵыхыз мыцхәы, Ма аԥҳәызба қәыԥш лышәҟәы.	И что ж? Глаза его читали, Но мысли были далеко; Мечты, желания, печали Теснились в душу глубоко. Он меж печатными строками Читал духовными глазами Другие строки. В них-то он Был совершенно углублен. То были тайные преданья Сердечной, темной старины, Ни с чем не связанные сны, Угрозы, толки, предсказанья, Иль длинной сказки вздор живой, Иль письма девы молодой.
Еиҳа-еиҳа дрымпыҵархалоит Ицәаныррақәа, дзытҟәо; Абар, мацасроушәа иԥхьоит, Ахҭысқәа, асахьақәа дзытҟәо. Ибоит: иаԥхьа дымҵысуа, (Ацәа дамоушәа дҭахәхәа) Арԥыск дылаиоуп асы, Бжьыкгьы гоит: «Ихыҵт иԥсы», Ус, иаӷацәа, дзыниахьаз, Ацәгьаҳәацәагь, ҳазҭило, Аҳәса хәыҷқәагь, ҳазжьало, Аҩызцәа хәымгацәагь убас. Нас — Ларинаа раҳҭынра: Дтәоуп аԥенџьыраҿ лара!..	И постепенно в усыпленье И чувств и дум впадает он, А перед ним воображенье Свой пестрый мечет фараон. То видит он: на талом снеге, Как будто спящий на ночлеге, Недвижим юноша лежит, И слышит голос: что ж? убит. То видит он врагов забвенных, Клеветников и трусов злых, И рой изменниц молодых, И круг товарищей презренных, То сельский дом — и у окна Сидит она. и всё она!..
Абарҭ дышрылаз изхара, Абар, дхагахап ласcы. Поетс дҟалахьан иара, Дҟалар мшаԥымзи сара сзы! Аиашаз: ианыхҭеик абас, Аурыс жәеинраала аҵас Еиликаарцаз инагӡа Маҷк ауп игхаз сҵаҩ гаӡа. Апоет диеиԥшҵәҟьан иара Днеи акәакь даныкҿатәоз, Амца цаҳә-цаҳә данарԥхоз, Ианцәыҵеиҳәоз: Benedettfa? Ма jdol mio ауаџьаҟ ҿы ианицәгоз Иеимаа, ажурнал дзыԥхьоз.	Он так привык теряться в этом, Что чуть с ума не своротил Или не сделался поэтом. Признаться: то-то б одолжил! А точно: силой магнетизма Стихов российских механизма Едва в то время не постиг Мой бестолковый ученик. Как походил он на поэта, Когда в углу сидел один, И перед ним пылал камин, И он мурлыкал: Benedetta Иль Idol mio — и ронял В огонь то туфлю, то журнал.
Амшқәа еибарсны амҩа иқәын, Шьҭа ӡынрас инхаз закәи! Мап, дпоетымхеит Онегин, Дымԥсит, деиламгеит уи: Дарҿыхоит ааԥынра, ицәырҵыз, Аа, иуада ԥха дыздәылҵыз, Аашьышьҵас уи дахьыҩназ, Ауаџьаҟ дахьыҽҳәатәаз, Ааныжь, дышьҭхысаа уи дахьнеиуа, Нева иаваршә дыццакны; Аҵаа ԥҽыхақәа аӡаҟны, Ашәахәа рықәыҷҷауа, ихәмаруа. Амҩаҿ иӡыҭуеит асы, Онегин? Аха ижәдырит заа, Шәиашами: деихьымӡа-еиԥымӡа, Татиана лышҟа днеиит, аа, Зшьара иқәҟьахьоу сфырхаҵа. .Дхалоит: дцәышуп, ԥсы ихаӡам, Абарҵаҿ аӡәгьы дыҩнаӡам, Азал ҭацәуп, ԥхьаҟа днаскьоит, Ашә анааирт, дшанхоит, Аха дзыршанхеи иара? Иҿаԥхьаҵәҟьа аҳкәажә дтәоуп, Ҩны-маҭәала деилаҳәоуп, Салам шәҟәык даԥхьауеит лара: Лхы лнапы аҵыргәан илкуп, Аҳәҳәыҳәа аҵәуара даҿуп.	Дни мчались: в воздухе нагретом Уж разрешалася зима; И он не сделался поэтом, Не умер, не сошел с ума. Весна живит его: впервые Свои покои запертые, Где зимовал он, как сурок, Двойные окна, камелек Он ясным утром оставляет, Несется вдоль Невы в санях. На синих, иссеченных льдах Играет солнце; грязно тает На улицах разрытый снег. Стремит Онегин? Вы заране Уж угадали; точно так: Примчался к ней, к своей Татьяне, Мой неисправленный чудак. Идет, на мертвеца похожий. Нет ни одной души в прихожей. Он в залу; дальше: никого. Дверь отворил он. Что ж его С такою силой поражает? Княгиня перед ним, одна, Сидит, не убрана, бледна, Письмо какое-то читает И тихо слезы льет рекой, Опершись на руку щекой.
О, дарбан уаҟа, иаразнакала, Уи лыгәхьаа зымбарыз! Аҳкәажә — Таниа рыцҳа лыла — Лыҽшеиҭалкыз зымҳәарыз! Дахәаҽуа игәырҩара Дшьамхнышгылт лаԥхьа асаара. Зны дыҭрыст, нас ҭынч дыԥшын, Краамҭа ихәаԥшра даҿын, Гәыҭҟьарада, гәыԥжәарада. Ихьаа, иԥшышьа, ичмазаҩу, Убас, аҽԥныҳәа иԥну, Рыгәра лгоит уи, жәаҳәарада; Анкьа ишыҟаз аиԥш иахьа Лгәаҳәа ҿыхауеит ҩаԥхьа.	О, кто б немых ее страданий В сей быстрый миг не прочитал! Кто прежней Тани, бедной Тани Теперь в княгине б не узнал! В тоске безумных сожалений К ее ногам упал Евгений; Она вздрогнула и молчит И на Онегина глядит Без удивления, без гнева. Его больной, угасший взор, Молящий вид, немой укор, Ей внятно всё. Простая дева, С мечтами, сердцем прежних дней, Теперь опять воскресла в ней.
Длыргылом иаразнак уа, Ус дихәаԥшуан егьҟамҵа; Лнапқәа, иқьышә зыҿгәыҳәаауа, Хьшәашәоуп, илҟәыԥсаауп зынӡа. Лгәы иҭыхоузеишь уажә лара? Иаҿуп ус аамҭа ацара. Аҵыхәтәан ԥшьаала абас лҳәоит: — Шәгыл, иаамҭоуп, иазхоит. Сгәы иҭоу шәасҳәароуп имӡа: Евгени, ишәгәалашәоума зны, Абаҳча аллеиаҿ, иаҭахны Ҳахьеиԥнагалаз ҳлахьынҵа, Ҭынч сазыӡырҩит шәҳәатәы, Ишәыдышәкыл уажәшьҭа са стәы.	Она его не подымает И, не сводя с него очей, От жадных уст не отымает Бесчувственной руки своей. О чем теперь ее мечтанье? Проходит долгое молчанье, И тихо наконец она: «Довольно; встаньте. Я должна Вам объясниться откровенно. Онегин, помните ль тот час, Когда в саду, в аллее нас Судьба свела, и так смиренно Урок ваш выслушала я? Сегодня очередь моя.
Иҟалап, сеиӷьызҭгьы иаҳа. Бзиа шәызбауан. Нас иарбан Шәа шәгәы исанаҳәа, исаҳа? Иҵааршәыран шәара шәҭак. Иашами? Шәа шәзыҳәа усҟак Ақәыԥш лыбзиабара закәыыз? Иахьагьы, о, анцәиныс, Сҟанаҵоит са сшьабауа, Сҿаԥхьа иаацәырҵуа лабҿаба... Аха ишәысҭаӡом авба: Шәсызныҟәауеит намысла уа — Са саныбылуаз сеицрала,	«Онегин, я тогда моложе, Я лучше, кажется, была, И я любила вас; и что же? Что в сердце вашем я нашла? Какой ответ? одну суровость. Не правда ль? Вам была не новость Смиренной девочки любовь? И нынче — Боже! — стынет кровь, Как только вспомню взгляд холодный И эту проповедь. Но вас Я не виню: в тот страшный час Вы поступили благородно,
Имцума? Уи аамҭаз, хара, Ақыҭа цәҳәыраҟны зынӡас Сышәгәаԥхомызт, уажә абра, Избан, шәызсышьҭоузеи абас? Сзалышәхи абра сыԥшаа? Издыруада, инагоу ауаа Сахьрылоу, иахьсықәырҵо ҳаҭыр, Ма иахьа сахьбеиоу кыр, Схаҵа, аибашьраҿ ихәу, Ҳаҭырбарала аҳҭынра Дахьабо аз аума иара? Ма иеицырбарц шәҭаху Ахьымӡӷ, уаҟа исхашәырԥаз, Шәыӡбахә аларҳәаларц нас?	Тогда — не правда ли? — в пустыне, Вдали от суетной молвы, Я вам не нравилась. Что ж ныне Меня преследуете вы? Зачем у вас я на примете? Не потому ль, что в высшем свете Теперь являться я должна; Что я богата и знатна, Что муж в сраженьях изувечен, Что нас за то ласкает двор? Не потому ль, что мой позор Теперь бы всеми был замечен И мог бы в обществе принесть Вам соблазнительную честь?
Сҵәыуоит. шәара шә-Таниа иахьанӡа Дышәхамышҭыкәа шәанынха, Ижәдыр: исаҳауаз иҩанҭхьӡа, Исабжьыжәгоз ихьанҭаха, Исылшон иҟазар џьара Убарҭқәа реиӷьысшьон сара Шәара шәҟынтәи сызлаԥшуа, Уажә избауа, исаҳауа!.. Шәышәҟәқәеи шәылаӷырӡқәеи реиҳа!.. Шәгәы азыбылуан ма сҿара, Усҟан. аха уажә абра Шәзааи? Шәызсыҳәауазеи шәкаҳа? Шәа шәеиԥш ахшыҩи агәи зызҭоу, Ицәанырра датәнатәырц ихәҭоу?	Я плачу. если вашей Тани Вы не забыли до сих пор, То знайте: колкость вашей брани, Холодный, строгий разговор, Когда б в моей лишь было власти, Я предпочла б обидной страсти И этим письмам и слезам. К моим младенческим мечтам Тогда имели вы хоть жалость, Хоть уважение к летам. А нынче! — что к моим ногам Вас привело? какая малость! Как с вашим сердцем и умом Быть чувства мелкого рабом?
Ари адунеи сызлоу, Онегин, Игәхыршәагоу, иҭацәу, Са сықәҿиарақәагь, инагоу, Сыхәылԥазқәа, сыҩн ду, Ирыласхи? Иара абыржәыҵәҟьа Исыԥсахрын ари атәым-цәа Зхоу агәырӷьара, сагәҭас, Сышәҟәқәеи сбаҳчеи рыцынхәрас, Ирыцҳахәу ҳаҩны-ҳгәараз, Шәарҭ раԥхьаӡа шәахьысԥыла, Исхамышҭуа аҭыԥқәа рыла, Уа, ҭынч иԥшу аҳаҭгәыназ, — Аџьар зхаку иахьеи-уахеи Анышә дахьамадоу сыӡӡеи.	А мне, Онегин, пышность эта, Постылой жизни мишура, Мои успехи в вихре света, Мой модный дом и вечера, Что в них? Сейчас отдать я рада Всю эту ветошь маскарада, Весь этот блеск, и шум, и чад За полку книг, за дикий сад, За наше бедное жилище, За те места, где в первый раз, Онегин, видела я вас, Да за смиренное кладбище, Где нынче крест и тень ветвей Над бедной нянею моей.
Ишԥеиқәшәаз анасыԥ хианы Ишԥаԥшыз!.. Аха слахьынҵа Ӡбуп машәырны, сыццакны, Акәзаргьы ҟалап сышца: Сан дааҟәымҵуа, дҵәыуа дсыҳәон. Сзыццалакгьы сара сзыҳәан Зегь ак акәын. сцеит абас, Сшәыҳәауеит, шәысԥырҵ зынӡас; Издыруеит: иеихсыӷьра зқәым Ахҩахара, ахьӡ-аԥша Шәгәаҿы ишеисуа иасымша; Шәызбоит бзиа (изӡарым), Аха сзырҭахьоу бзанҵы Дсыԥсахуам сыԥсы ҭанаҵы».	А счастье было так возможно, Так близко!.. Но судьба моя Уж решена. Неосторожно, Быть может, поступила я: Меня с слезами заклинаний Молила мать; для бедной Тани Все были жребии равны. Я вышла замуж. Вы должны, Я вас прошу, меня оставить; Я знаю: в вашем сердце есть И гордость, и прямая честь. Я вас люблю (к чему лукавить?), Но я другому отдана; Я буду век ему верна».
Дцеит лара. Дыԥшуп Онегин Амацәыс иаахазшәа абра. Ԥшатлакәушәа, ицәанырра исын, Ииуа дақәнаршәом џьара! Ус, рышьҭыбжь ааҩит амаҳмызқәа, Лхаҵагь дцәырҵит, ихарамкәа; Ишәарҭоу аминуҭ аҿаԥхьа Ҳаиԥырҵып са сфырхаҵа, аԥхьаҩ, Ҳаиԥырҵып наӡаӡа азыҳәа. Ҳазныз, уи амҩала, ҳгәаҭеи, Краамҭа еимаҳдон адунеи, Уажә ҳаиԥылап ҳаибаныҳәа — Ҳаӡхыҵт, ҳаӡхыҵт, Анцәа иџьшьоуп, Уажәраанӡагь иахәҭаз ак ауп!..	Она ушла. Стоит Евгений, Как будто громом поражен. В какую бурю ощущений Теперь он сердцем погружен! Но шпор незапный звон раздался, И муж Татьянин показался, И здесь героя моего, В минуту, злую для него, Читатель, мы теперь оставим, Надолго. навсегда. За ним Довольно мы путем одним Бродили по свету. Поздравим Друг друга с берегом. Ура! Давно б (не правда ли?) пора!
Саԥхьаҩ, сара исыцны иааиуа, Усҩызаз, усаӷаз уара, Суԥырҵуеит, ҩызак ишиԥырҵуа, Бзиала. Узышьҭоу абра Сара сцәаҳәақәа уахьрыԥхьоз, Гәалашәароу, угә иҭыхоз, Ма ԥсшьароу, узызхьуаз, Сахьоу, жәа џьбароу, ихиаз, Ма грамматикатә гхақәоу, Анцәа сиҳәоит сара абра, Угәҳәақәа рыниара, Ажурналаз, сыҵҟьара зҭаху, Маҷк иадамзаргь, џьара, Ак убарц, бзиала, уара!	Кто б ни был ты, о мой читатель, Друг, недруг, я хочу с тобой Расстаться нынче как приятель. Прости. Чего бы ты за мной Здесь ни искал в строфах небрежных, Воспоминаний ли мятежных, Отдохновенья ль от трудов, Живых картин, иль острых слов, Иль грамматических ошибок, Дай Бог, чтоб в этой книжке ты Для развлеченья, для мечты, Для сердца, для журнальных сшибок Хотя крупицу мог найти. За сим расстанемся, прости!
Бзиала, Онегин, сымҩанызаҩ, Убас Татиана, исгәыбылҩыз, Ес-иаашар исыцу сԥызаҩ Сџьабаа хәыҷ... Издырт дзызхьрыз — Апоет дзышьҭоу ахақәиҭра: Аԥсҭазаараҿ ах ахаршҭра, Аҩызцәа ражәаԥха, иҳаҟәгам, Ицеит амшқәа, ҵҩа змам, Татиана қәыԥши, игәыкыз, Нас Онегини иеицны Схаҿы ицәырҵиижьҭеи; ҵаны, Ароман уа зшьапы скыз Ссаркьа иалԥшынгьы, хара, Цқьа избаӡомызт ишцара.	Прости ж и ты, мой спутник странный, И ты, мой верный идеал, И ты, живой и постоянный, Хоть малый труд. Я с вами знал Всё, что завидно для поэта: Забвенье жизни в бурях света, Беседу сладкую друзей. Промчалось много, много дней С тех пор, как юная Татьяна И с ней Онегин в смутном сне Явилися впервые мне — И даль свободного романа Я сквозь магический кристалл Еще не ясно различал.
Аха аԥхьатәи сцәаҳәақәа Сыззаԥхьауаз еишьцәаҵас. Шьоук ԥсхьеит, шьоук збом ааигәа, Саади иҳәан еиԥш анкьа абас. Урҭ рылымкаа Онегин дҭыхуп, Егьи, Татиана лсахьа, ишьҭыху, Ахаҿра зеиԥшу зынӡа, Еҳ, ак ақәмызт ллахьынҵа!.. Аиашаз, ныҳәарала дшан Здунеи заа изыԥсах — Зԥаҭхь ҭазмырцәыз иҩах, Инагӡа иамыԥхьакәа зроман Аԥырҵра аҟыԥҳәа изгәаӷьра — С-Онегин сшиԥырҵуа абра.	Но те, которым в дружной встрече Я строфы первые читал. Иных уж нет, а те далече, Как Сади некогда сказал. Без них Онегин дорисован. А та, с которой образован Татьяны милый идеал. О много, много рок отъял! Блажен, кто праздник жизни рано Оставил, не допив до дна Бокала полного вина, Кто не дочел ее романа И вдруг умел расстаться с ним, Как я с Онегиным моим.
ОНЕГИН ИНЫҞӘАРАҚӘА ИРЫЗКУ АЦЫԤҴӘАХАҚӘА.	ОТРЫВКИ ИЗ ПУТЕШЕСТВИЯ ОНЕГИНА.
«Евгени Онегин» аҵыхәтәантәи ахы	Последняя глава «Евгения Онегина»
(ган кахьала уахәаԥшуазар, аҵабырги ахшыҩҵарреи зныԥшуаз). Автор имӡакәа, гәца ракрала иҳәарц иҭахуп, ироман аҿы Оне гин Урыстәыла аҩнуҵҟа иныҟәарақәа рыӡбахә зҳәо хык шеибго ишалихыз. Абри ибжьажьу ахы кәаԥрацәалеи цифралеи аӡбахә аҳәара-амҳәаратә зыӡбышазгьы автор ихаҭа иакәын; аха убарҭқәа рыҽрылагалара ацынхәрас иӡбеит «Евгени Онегин» аҵыхәтәантәи, ажәбатәи ахы аабатәи ҳәа ахыркәшагатә строфақәа руак:	остроумным). Автор чистосердечно признается, что он выпустил из своего романа целую главу, в коей описано было путешествие Онегина по России. От него зависело означить сию выпущенную главу точками или цифром; но во избежание соблазна решился он лучше выставить вместо девятого нумера осьмой над последней главою Евгения Онегина и пожертвовать одною из окончательных строф:
Иазхап: скалам аԥсшьара иаҳәоит, Иаԥысҵеит — инагӡоуп жә-хык, Сызлаз ацәқәырԥақәа еицҿак Сыӡхыҵырц агаҿахь исыԥхьоит —	Пора: перо покоя просит; Я девять песен написал; На берег радостный выносит Мою ладью девятый вал —
П. А. Катенин (уи апоезиатә баҩхатәра ахы ахьалаҳхыз, аԥхьаҩцәа рзыҳәан иаҳа аҳкәажә ԥҳәыс Татиана лахь аиасра аԥхьаҩ ихшыҩ азцон абри абас ала иҟалар шалшоз, аха аԥхьаҩцәа рзы аасҭа иара изыҳәан иаҳа зҵазкуаз амзызқәа ирыхҟьаны иӡбеит иаҳкьыԥхьуеит, даҽа строфақәакгьы нарыцҵаны.	П.А. Катенин (коему прекрасный поэтический талант не мешает быть и тонким вредит, однако ж, плану целого сочинения; ибо чрез то переход от Татьяны, уездной справедливость оного, но решился выпу- стить эту главу по причинам, важным для присовокупив к ним еще несколько строф.
иҿаԥхьа Макариов аилашыкьра иаҿуп, Заҟа-хк цәыргои, заҟа сахьа!.. Аиндус афелдышьқәа иҭиуеит, Европатә — ҩы-хәашьк ирҽхәауеит, Ауахьад ааигеит, зуахьад зааӡо, — Урҭ лашак рылам, ак иаԥсо. Мацасҩыкгьы — амаца иажәхьаз, Уаԥсҵәык анард хаҳәқәагь убас; Помешьчикк — иԥҳацәа ихҳәахьоу, Ҵыԥхтәи амода иагахьоу. Ԥсгахак ыҟаӡам, — гьежьроуп, Хәаахәҭроуп, мцуп, еибажьароуп. Агәҿыӷь-агәхьаа!..	перед ним Макарьев суетно хлопочет, Кипит обилием своим. Сюда жемчуг привез индеец, Поддельны вины европеец, Табун бракованых коней Пригнал заводчик из степей, Игрок привез свои колоды И горсть услужливых костей, Помещик — спелых дочерей, А дочки — прошлогодни моды. Всяк суетится, лжет за двух, И всюду меркантильный дух. Тоска!..
Онегин Астраханҟа дцоит, уаантәи — Кавказҟа.	Онегин едет в Астрахань и оттуда на Кавказ.
Ибоит, злеишәа ҷыда дыру, Терек цоит аҽыхәжәаны. Ашьауардын, ажәҩан иалоу, Абынҽа — атәыҩақәа хьырҽны. Махҽк, ашәшьыраҿ зыԥсы зшьо, Ачаркьес ҽуаҩ, хҵас ицо, Абан, қьалақәакгьы убоит, Калмыкцәақәак руаса рыхьчоит. Хара — Кавказтәи ашьха дуқәа, Урҭ рышҟа уажәшьҭа амҩа ртуп, Аҳәаатә еибашьрала иӡбуп, Акаҵәарақәа тҟәоуп акымкәа. Куреи Арагвии рыԥшаҳәа — Аурыс қьалақәа еиҵҳәа.	Он видит: Терек своенравный Крутые роет берега; Пред ним парит орел державный, Стоит олень, склонив рога; Верблюд лежит в тени утеса, В лугах несется конь черкеса, И вкруг кочующих шатров Пасутся овцы калмыков, Вдали — кавказские громады: К ним путь открыт. Пробилась брань За их естественную грань, Чрез их опасные преграды; Брега Арагвы и Куры Узрели русские шатры.
Ҟарулра ауеит, абар, иеиҵамха, Ахра дуқәа рыгәҭаны, Ирылыҳәҳәо Бештау, — иссирха; Машук — иаҵәала иҭаҳәҳәаны. Машук — зӡырҩашқәа хьӡырҳәагоу, Алакә иаҩызоу, ихәышәтәыгоу, Ирацәоуп ачымазцәа — ихҭазкыз. Дубап аԥсеилышьраҿ ирхәыз, Ма Киприда иҿылкааз згәы; Дагьақәгәыӷуеит уи акыр, Ацәқәырԥ ссирқәа дырхәышәтәыр — Изаалцахьоу шеибакәу Аӡаҵа иагәыҵаҳәҳәа иагарц, Минуҭк иадамзаргь дҿахарц!..	Уже пустыни сторож вечный, Стесненный холмами вокруг, Стоит Бешту остроконечный И зеленеющий Машук, Машук, податель струй целебных; Вокруг ручьев его волшебных Больных теснится бледный рой; Кто жертва чести боевой, Кто почечуя, кто Киприды; Страдалец мыслит жизни нить В волнах чудесных укрепить, Кокетка злых годов обиды На дне оставить, а старик Помолодеть — хотя на миг.
Дыргоит игәырҩақәа еишьҭала, Дыргоит абар, рхы дҭарԥа. Онегин дазыԥшуеит гәырҩала Алҩаҵә зхыҵуа ацәқәырԥа. Ихҭысқәа дрықәыӡбуеит мыцхәы: «Ахызаҵә залымҟьаци сгәы? Абни абырг иеиԥш, иахьа иԥсра, Аарла сзыҟамзеи сара? Сзышьҭамзеи ма сыбӷа ԥҵәа, Тула ахаҭарнак дшышьҭоу? Иахьеи уахеи сызфо, ишҳаму — Баҩхьаак сзамгои? — еҳ, Анцәа!.. Сҿоуп, ҿарала сҭәуп, сыӷәӷәоуп, Исзыԥшу?.. Гәырҩоуп, гәырҩоуп!..	Питая горьки размышленья, Среди печальной их семьи, Онегин взором сожаленья Глядит на дымные струи И мыслит, грустью отуманен: Зачем я пулей в грудь не ранен? Зачем не хилый я старик, Как этот бедный откупщик? Зачем, как тульский заседатель, Я не лежу в параличе? Зачем не чувствую в плече Хоть ревматизма? — ах, Создатель! Я молод, жизнь во мне крепка; Чего мне ждать? тоска, тоска!..
Онегин нас Таврида даҭаауеит: Атәыла ԥшьа аҭоурых лашон, Атрид дахьеиқәирхоз Пилад, Убраҟа иҽишьит Митридат, Мицкевич иашәақәа уа игон, Амшын ԥшаҳәаҿ, иахьыхраз, И-Литва игәаларшәо, ихараз.	Онегин посещает потом Тавриду: Воображенью край священный: С Атридом спорил там Пилад, Там закололся Митридат, Там пел Мицкевич вдохновенный И, посреди прибрежных скал, Свою Литву воспоминал.
Иссируп угаҿа, Таврида, Ианубо аӷбахьынтә уааԥшны, Шьыжьы, даныссирхо Киприда, Раԥхьаӡа уанызба аҽны. Аҭаца леиԥшҵәҟьа ублахкыган, Ажәҩан иаҵәаҿ урытҟәон — Ушьха ԥагьақәа лашон, Уахьынаԥшлакь — гәазырҳаган Акаршәра, аҵиаа, ақыҭа абра, Аҭаҭарцәа ахьеиланхо, нахьхьи. Еҳ, сгәалашәарақәа, шәзызхьи?! Уа иҵәахуп са сгәыбылра. Амца скыҵәҟьан, ҳаӷеиҭа, Смуза! Уахь иԥштәым уажәшьҭа!..	Прекрасны вы, брега Тавриды, Когда вас видишь с корабля При свете утренней Киприды, Как вас впервой увидел я; Вы мне предстали в блеске брачном: На небе синем и прозрачном Сияли груды ваших гор, Долин, деревьев, сёл узор Разостлан был передо мною. А там, меж хижинок татар. Какой во мне проснулся жар! Какой волшебною тоскою Стеснялась пламенная грудь! Но, муза! прошлое забудь.
Ацәанырра амаӡақәа исыжәлоз, Иахьала иҟам рхабар, Урҭ мҩаст, рҽырыԥсахт, абар. Имҩасыз мҩаст, ҳаҭырла ҳхырхәоз! Урҭ рыда схәарҭамызшәа збон — Акаршәрақәа, ацәқәырԥақәа, Ахра кнаҳақәа, ахәқәа, Ақәыԥш лымра-ца схаԥхон, Гәырҩа-хаак сыцын иасымша, Ҽа ԥхыӡқәан урҭ, даҽа мышқәан, — Ааԥнык иатәқәан, иҳаракқәан, Иеиԥхьбеит маҷ-маҷ дара рылша, Споезиа аԥаҭхь лашагь зназы, Иадыржәт имаҷымкәагь аӡы!..	Какие б чувства ни таились Тогда во мне — теперь их нет: Они прошли иль изменились. Мир вам, тревоги прошлых лет! В ту пору мне казались нужны Пустыни, волн края жемчужны, И моря шум, и груды скал, И гордой девы идеал, И безыменные страданья. Другие дни, другие сны; Смирились вы, моей весны Высокопарные мечтанья, И в поэтический бокал Воды я много подмешал.
Иахьа ҽа сахьақәоуп сзызхьаау: Аԥслымӡ ҿаҩа снаҿаԥшыр, Ақәацә аҿаԥхьа иҿоу ашәыр, Агәашә хәыҷ, аанда икаԥсахьоу, Аԥҭа цәышқәа, хыхь ихылаз, Абарҵаҿ иеилажьу аҭырас, Аԥслыш ирҵәахуа аӡиа, Акәата хәыҷқәа иху зымҩа. Балалаикоуп схых сызмоу, Аржәтә иацкәашо, иагаз Изӡом срыҿҳәароуп. Убас — Аԥҳәыс, аҩнара ԥсыс иахоу. Ҭынчроуп, даҽа уск сҭахым, «Сыҟоуп, сымлашьуам, схьыԥшым.»	Иные нужны мне картины: Люблю песчаный косогор, Перед избушкой две рябины, Калитку, сломанный забор, На небе серенькие тучи, Перед гумном соломы кучи Да пруд под сенью ив густых, Раздолье уток молодых; Теперь мила мне балалайка Да пьяный топот трепака Перед порогом кабака. Мой идеал теперь — хозяйка, Мои желания — покой, Да щей горшок, да сам большой.
Арахә ахьҭаку ахь снеиуан, Ақәа кыдхаҽон аҽны, Иаацәырҵт апроза-цқьа адунеи уа, Афламандцәа иҭырхызшәоуп, ҵаны: Санҿаз уи сеиԥшмызу, иумӡан, Бахчисараитәи афонтан! Уӡы ашьҭыбжь, ажәҩанахь ихалоз, Ҽа сахьан уи са исыԥнагалоз, Уҿаԥхьа, ҭынч, ажәа мҳәаӡакәа, Зарема лсахьа саназхьуаз. Аҭыԥқәа, ахан ҭацә, игәыкуаз, Хышықәса рышьҭахь, ак бжьамыжькәа Ианеимидоз игәцаракны Сигәалашәон Онегин зны.	Порой дождливою намедни Я, завернув на скотный двор. Тьфу! прозаические бредни, Фламандской школы пестрый сор! Таков ли был я, расцветая? Скажи, фонтан Бахчисарая! Такие ль мысли мне на ум Навел твой бесконечный шум, Когда безмолвно пред тобою Зарему я воображал Средь пышных, опустелых зал. Спустя три года, вслед за мною, Скитаясь в той же стороне, Онегин вспомнил обо мне.
Сынхон Одесса, саба згым. Уа ԥҭацк хыршәлаӡам џьара, Ахәҳахәҭра еихсыӷьны иҟаларым, Ируеит аԥрақәа аҳра. Европа иеиԥшуп уамашәа, Аладатәи атәыла аҵас Ԥштәы рацәа еимҵадырст зынӡас, Италиа хьыршәыгә абызшәа Амҩа ду лахҿых иахьӡоит, Уа аславиан ԥагьа уиниоит, Афранцыз, аерманы, аиспан, Амолдаван хьанҭа, абырзен, Мысра иахшазгьы думбари — Корсар ихсаала Морали.	Я жил тогда в Одессе пыльной. Там долго ясны небеса, Там хлопотливо торг обильный Свои подъемлет паруса; Там всё Европой дышит, веет, Всё блещет югом и пестреет Разнообразностью живой. Язык Италии златой Звучит по улице веселой, Где ходит гордый славянин, Француз, испанец, армянин, И грек, и молдаван тяжелый, И сын египетской земли, Корсар в отставке, Морали.
Тумански, ҳҩыза, жәа цаҳә-цаҳәла Дахцәажәт Одесса дазгәыкуа, Уи дхыхны даман гәыбылрала, Далаԥшуан даҿыгәҳәаауа. Зегь рыла диеиԥшын апоет, Днеи-ааиуан, ирҽырбо илорнет, Амшынгьы дхылалон ихала, Нас зегь хьыӡзыркуаз каламла Одесса абаҳчақәа ирҽхәеит, — Зеиӷьыҟам усми, аха иаҳаӡом, Араҟа цәҳәыроуп, баҳча убом. Шәаԥыџьаԥқәак ирызҳақәеит, — Аабыкьа ишеиҭарҳаз убоит, Урҭ аарла шәшьырқәак ҟарҵоит.	Одессу звучными стихами Наш друг Туманский описал, Но он пристрастными глазами В то время на нее взирал. Приехав, он прямым поэтом Пошел бродить с своим лорнетом Один над морем — и потом Очаровательным пером Сады одесские прославил. Всё хорошо, но дело в том, Что степь нагая там кругом; Кой-где недавный труд заставил Младые ветви в знойный день Давать насильственную тень.
Сызҿыз, зыӡбахә сҳәоз уабану? Одесса саба згым ҳәа сҳәеит. Исҳәар ауан: Одесса игәаму, Исзызҳәарыда: имцуп, ҳаижьеит?! Шықәсыкахь хәынтә-фынтә Одесса Игәаԥхарала Зевеса, Илатәоит аӡы, аҳәынҵәа, Иақәашьуп — иамам ҵыхәаԥҵәа! Аҩнқәа аршьынк агәам рыхьшьуп, Амҩа дуқәарҿ ашьаҟауаа Аҩар бахәуалоуп ишыруа, Ҽыуардыныз, уааз иеиԥшуп. Иҭахом аҽабаақәа ахьҭахо: Ацәқәа, зтәыҩақәа зхаԥхо.	А где, бишь, мой рассказ несвязный? В Одессе пыльной, я сказал. Я б мог сказать: в Одессе грязной — И тут бы, право, не солгал. В году недель пять-шесть Одесса, По воле бурного Зевеса, Потоплена, запружена, В густой грязи погружена. Все домы на аршин загрязнут, Лишь на ходулях пешеход По улице дерзает вброд; Кареты, люди тонут, вязнут, И в дрожках вол, рога склоня, Сменяет хилого коня.
Аха ашьҭыбжь каҩуеит ажьаҳәа, Ишоуп ахаҳәқәа рыцәразы. Амҩа чаԥақәа еиҵҳәа, Иагәылсып ақалақь лассы. Аха Одесса цәаак иахьала Ҽа гракгьы ашьклаҳәуп ӷәӷәала, Изакәу шәдыруандаз? — аӡы! Аӡазы икашуеит аԥхӡы! Аха хьаас ишәымкын, Насгьы аҩы рҭиуазар хшәаада, Шәазхәыц ҽакгьы — лахьеиқәҵарада: Аладатәи амра, амшын. Аҩызцәа, абас ауп, иеилшәырга, Зеиӷьыҟам ҭыԥқәоуп, сыгәра жәга!	Но уж дробит каменья молот, И скоро звонкой мостовой Покроется спасенный город, Как будто кованой броней. Однако в сей Одессе влажной Еще есть недостаток важный; Чего б вы думали? — воды. Потребны тяжкие труды. Что ж? это небольшое горе, Особенно, когда вино Без пошлины привезено. Но солнце южное, но море. Чего ж вам более, друзья? Благословенные края!
Аӷбахьтә абзарбзанбжь шгаз аиԥш, Ианаашоз, аԥшаҳәаҟны, Аԥаҩ-ҳарак сышзылбааҟьаз аиԥш, Амшын ахь сҿынасхон сласны. Нас сҭаҭыныжәга еиҵаҵо, Амшын санҭыҵуаз сгәы еицҳауа, Ԥсылманҵас, џьанаҭ иҭанхауа, Изжәуан мрагылараа ркаҳуа. Снеи-ааиуан. аԥша ҟәанда сысуан, A-Casino аадыртуан, Акаҳуа-ҵәца шьҭыбжьқәа гауан, Аԥссаҩгьы абарҵахь дцәырҵуан — Аҳәымсаг мҩанҵо. ҽа ҩыџьа, абан, Ҭуџьарцәақәак, ус-ҳәыск рыӡбауан.	Бывало, пушка зоревая Лишь только грянет с корабля, С крутого берега сбегая, Уж к морю отправляюсь я. Потом за трубкой раскаленной, Волной соленой оживленный, Как мусульман в своем раю, С восточной гущей кофе пью. Иду гулять. Уж благосклонный Открыт Casino; чашек звон Там раздается; на балкон Маркёр выходит полусонный С метлой в руках, и у крыльца Уже сошлися два купца.
Ус ашҭа хырҟьауеит лассы, Лахҿыхрахеит ана-ара, Уск иашьҭоу, ус змам — хазы, Аха аус иауеит аҳра. Афеида ҟазҵо аҭуџьар, Абираҟқәа гәеиҭарц дцоит, абар, Дзышьцылоу аԥрақәа рбара Инамҭар алшом гәаԥхара. Ҭитә ҿыцны иаанагазеишь? Иахысхьоумашь акарантин? Ҩы-ссирқәакгьы дырзыԥшын, Абылра. азҩа ираҳәаахазеишь?.. Амлакра, аибашьра убас — Имаҷмызт иаҳасаб, дызлаз.	Глядишь — и площадь запестрела. Всё оживилось; здесь и там Бегут за делом и без дела, Однако больше по делам. Дитя расчета и отваги, Идет купец взглянуть на флаги, Проведать, шлют ли небеса Ему знакомы паруса. Какие новые товары Вступили нынче в карантин? Пришли ли бочки жданных вин? И что чума? и где пожары? И нет ли голода, войны Или подобной новизны?
Урҭқәа ҳрылам ҳарҭ ҳгәырҩо, Акоуп ҳхәыцрақәа зызцаз: Аԥсыӡжәла, аԥсыӡ-лымҳақәа ирҭоу, Сҭампыл агаҿахьтә иааргаз. Иааргаҵәҟьарызмашь? Ус ауп, ныҳәоуп! Ахьырԥар згәырӷьо уи азыҳәоуп, Аԥсыӡ-лымҳа, аӡаҵа иҭоу, Урҭ алачап ишахәҭоу — Алимонӡгьы нақәҭәа убра; Ҩыжәроуп, гәырӷьароуп, абар, Отон дырхагьежьуеит аҿар, Аҩы амҵәо иҟам аҩцара. Аамҭа цоит, амҵәыжәҩа еиҵых, Ихалоит ирфаз-иржәыз рыхә.	Но мы, ребята без печали, Среди заботливых купцов, Мы только устриц ожидали От цареградских берегов. Что устрицы? пришли! О радость! Летит обжорливая младость Глотать из раковин морских Затворниц жирных и живых, Слегка обрызнутых лимоном. Шум, споры — легкое вино Из погребов принесено На стол услужливым Отоном Часы летят, а грозный счет Меж тем невидимо растет.
Хәылԥазы ԥшӡоуп, иблахкыгоу, Аоперахь ҳаԥрып, аиеи, Ҳитҟәап Россини, игәзрҳагоу, Европа зыршанхаз Орфеи! Акритикцәа рыгәхьаа икырцу?.. Дашьҭоуп уи иԥшьоу, иҿыцу. Ихылҵуеит ашьҭыбжьқәа иссиру, Имцаԥшьу, имацәысеимҟьароу, Ақәыԥшцәа реизгәыкра иаԥызго, Изхоу абзиабара гьежьуа, Аи иаҩызоу — еилашуа, Зыцыԥхь ала зыӡбахә ҭызго. Аха do-re-mi-sol, исҳәап Аҩы иузадкылауам, мап!..	Но уж темнеет вечер синий, Пора нам в оперу скорей: Там упоительный Россини, Европы баловень — Орфей. Не внемля критике суровой, Он вечно тот же, вечно новый, Он звуки льет — они кипят, Они текут, они горят, Как поцелуи молодые, Все в неге, в пламени любви, Как зашипевшего аи Струя и брызги золотые. Но, господа, позволено ль С вином равнять do-re-mi-sol?
Шьҭыбжь мацароума уа иго? Ушәарыцага — улорнет? Ма аҭӡыбжьараҿ иузыԥшқәоу? Ma prima donna? ма абалет? Ма аложа ԥшӡа агәҭаны Анегоцианка қәыԥш дгәыкны Лыхламхабзиа дахькако, Иатәамбо леихырхәара иаҿқәо. Дӡырҩуам: ак лывшәангь ҟалаӡом, Алаф ажәа шгац игоит, Ахьырԥар лхы-лгәы ҟарҵоит, Лхаҵа — иҟақәо ибаӡом. Даалҟьоит фораҳәа, зназы, Нас дыцәоуп, ихәда абжьых — хазы.	А только ль там очарований? А разыскательный лорнет? А закулисные свиданья? A prima donna? а балет? А ложа, где, красой блистая, Негоциантка молодая, Самолюбива и томна, Толпой рабов окружена? Она и внемлет и не внемлет И каватине, и мольбам, И шутке с лестью пополам. А муж — в углу за нею дремлет, Впросонках фора закричит, Зевнет и — снова захрапит.
Ус иалгоит ахәмарра — иблахкыган, Аууы рыхга ауаа дәылҵны ицоит. Жәҩанахьтә аеҵә гәазырҳаган Еилаарцыруеит. аҵх лашоит. Авзониа бзиахә аԥацәа, Шьҭыбжьқәак мҵадырст, игәырӷьаҵәа, Игәныркылоит уи лассы, Шьҭыбжьқәак ҳартәыртәит хаз-хазы. Ус аҵх наскьоит, Одесса ԥшуп, Ҷытбжьык уаҳауам џьара, Аҳауа ҟәанда иауеит аҳра, Амза цәырҵит. ажәҩан ҵәцоуп, Ҭынчроуп, аҵых ықәҳа ицоит, Амшын Еиқәа заҵәык цәқәырԥоит. Ааи, ус ауп, сынхауан Одесса. foo	Финал гремит; пустеет зала; Шумя, торопится разъезд; Толпа на площадь побежала При блеске фонарей и звезд, Сыны Авзонии счастливой Слегка поют мотив игривый, Его невольно затвердив, А мы ревем речитатив. Но поздно. Тихо спит Одесса; И бездыханна и тепла Немая ночь. Луна взошла, Прозрачно-легкая завеса Объемлет небо. Всё молчит; Лишь море Черное шумит. Итак, я жил тогда в Одессе. foo
